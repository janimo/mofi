Anul 174 (XVIII) — Nr. 393

PARTEA

I

LEGI, DECRETE, HOTĂRÂRI ȘI ALTE ACTE

Luni, 8 mai 2006

SUMAR

Nr.

101.
439.

105.

443.

Pagina

9

Decizia nr. 303 din 6 aprilie 2006 referitoare la excepția
de neconstituționalitate a Ordonanței Guvernului
nr. 21/1992 privind protecția consumatorilor, în
ansamblu, a dispozițiilor art. 18, ale art. 19 și ale
art. 20 din aceeași ordonanță, precum și a celor
ale art. 4 și ale art. 6 din Hotărârea Guvernului
nr. 1.039/2003 privind stabilirea cerințelor
referitoare la etichetarea și eficiența energetică a
aparatelor frigorifice de uz casnic pentru
introducerea lor pe piață .........................................

12–14

10–12

LEGI ȘI DECRETE
— Legea serviciului de salubrizare a localităților ....
— Decret pentru promulgarea Legii serviciului de
salubrizare a localităților ..........................................
´
— Lege pentru aprobarea Ordonanței de urgență
a Guvernului nr. 196/2005 privind Fondul pentru
mediu .........................................................................
— Decret privind promulgarea Legii pentru
aprobarea Ordonanței de urgență a Guvernului
nr. 196/2005 privind Fondul pentru mediu .............

Decizia nr. 304 din 6 aprilie 2006 referitoare la excepția
de neconstituționalitate a dispozițiilor art. 6 alin. 1
din Legea nr. 12/1990 privind protejarea populației
împotriva unor activități comerciale ilicite ...............

15–16

1–7
8

8–9

DECIZII ALE CURȚII CONSTITUȚIONALE
Decizia nr. 299 din 6 aprilie 2006 referitoare la excepția
de neconstituționalitate a dispozițiilor art. 256 alin. (3)
din Legea nr. 571/2003 privind Codul fiscal .........

LEGI

Pagina

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGEA
serviciului de salubrizare a localităților
Parlamentul României adoptă prezenta lege.
CAPITOLUL I
Dispoziții generale
Art. 1. — (1) Prezenta lege are ca obiect stabilirea
cadrului juridic unitar privind înființarea, organizarea,
gestionarea, exploatarea, finanțarea și controlul funcționării
serviciului public de salubrizare a localităților.
(2) Prevederile prezentei legi se aplică serviciului public
de salubrizare a localităților, înființat și organizat la nivelul

comunelor, orașelor și municipiilor, indiferent de mărimea
acestora.
Art. 2. — (1) Serviciul public de salubrizare a localităților
face parte din sfera serviciilor comunitare de utilități publice
și se desfășoară sub controlul, conducerea sau
coordonarea autorităților administrației publice locale ori
asociațiilor de dezvoltare comunitară, în scopul salubrizării
localităților.

2

MONITORUL OFICIAL AL ROMÂNIEI, PARTEA I, Nr. 393/8.V.2006

(2) Serviciul public de salubrizare a localităților, denumit
în continuare serviciu de salubrizare, se organizează pentru
satisfacerea nevoilor populației, ale instituțiilor publice și ale
agenților economici de pe teritoriul respectivelor unități
administrativ-teritoriale.
(3) Serviciul de salubrizare cuprinde următoarele
activități:
a) precolectarea, colectarea și transportul deșeurilor
municipale, inclusiv ale deșeurilor toxice periculoase din
deșeurile menajere, cu excepția celor cu regim special;
b) sortarea deșeurilor municipale;
c) organizarea prelucrării, neutralizării și valorificării
materiale și energetice a deșeurilor;
d) depozitarea controlată a deșeurilor municipale;
e) înființarea depozitelor de deșeuri și administrarea
acestora;
f) măturatul, spălatul, stropirea și întreținerea căilor
publice;
g) curățarea și transportul zăpezii de pe căile publice și
menținerea în funcțiune a acestora pe timp de polei sau
de îngheț;
h) colectarea cadavrelor animalelor de pe domeniul
public și predarea acestora unităților de ecarisaj;
i) colectarea, transportul, depozitarea și valorificarea
deșeurilor voluminoase provenite de la populație, instituții
publice și agenți economici, neasimilabile celor menajere
(mobilier, deșeuri de echipamente electrice și electronice
etc.);
j) colectarea, transportul și neutralizarea deșeurilor
animaliere provenite din gospodăriile populației;
k) colectarea, transportul și depozitarea deșeurilor
rezultate din activități de construcții și demolări;
l) dezinsecția, dezinfecția și deratizarea.
(4) Activitatea de valorificare a deșeurilor se autorizează
și se desfășoară în conformitate cu legislația în vigoare.
Art. 3. — Serviciul de salubrizare se organizează și
funcționează pe baza următoarelor principii:
a) protecția sănătății populației;
b) autonomia locală și descentralizarea serviciilor;
c) responsabilitatea față de cetățeni;
d) conservarea și protecția mediului înconjurător;
e) asigurarea calității și continuității serviciului;
f) tarifarea echitabilă, corelată cu calitatea și cantitatea
serviciului prestat;
g) nediscriminarea și egalitatea de tratament al
utilizatorilor;
h) transparența, consultarea și antrenarea în decizii a
cetățenilor;
i) administrarea corectă și eficientă a bunurilor din
proprietatea publică sau privată a unităților administrativteritoriale și a banilor publici;
j) securitatea serviciului;
k) dezvoltarea durabilă.
Art. 4. — (1) Serviciul de salubrizare se realizează prin
intermediul unei infrastructuri tehnico-edilitare specifice care,
împreună cu mijloacele de colectare și transport al
deșeurilor, formează sistemul public de salubrizare a
localităților, denumit în continuare sistem de salubrizare.
(2) În sensul prezentei legi, sistemul de salubrizare este
alcătuit dintr-un ansamblu tehnologic și funcțional, care
cuprinde construcții, instalații și echipamente specifice
destinate prestării serviciului de salubritate, precum:
a) puncte teritoriale de colectare și preselectare a
deșeurilor;
b) grupuri de salubritate;

c) stații de transfer;
d) construcții și instalații destinate sortării, neutralizării,
valorificării și depozitării deșeurilor;
e) baze de întreținere a autovehiculelor de salubritate;
f) centre teritoriale de colectare și reciclare a
materialelor;
g) puncte teritoriale privind activitatea de dezinfecție,
dezinsecție și deratizare.
(3) Activitățile specifice serviciului de salubrizare se
gestionează și se exploatează prin intermediul unor
structuri specializate, denumite în continuare operatori,
licențiate în condițiile Legii serviciilor comunitare de utilități
publice nr. 51/2006, cu excepția operatorilor care
desfășoară activitățile prevăzute la art. 2 alin. (3) lit. h)—j),
care sunt reglementate prin legi speciale.
(4) Depozitarea deșeurilor municipale și a celor
asimilabile acestora este permisă numai în locuri speciale,
amenajate conform legislației și normelor tehnice în vigoare
aplicabile depozitelor de deșeuri și numai după obținerea
acordurilor și avizelor prevăzute de legislația privind
protecția și conservarea mediului, igiena și sănătatea
populației. Depozitele pentru deșeurile municipale se
amplasează conform Strategiei naționale de gestionare a
deșeurilor și Planului național de gestionare a deșeurilor,
aprobate potrivit legii.
CAPITOLUL II
Autorități și competențe
Art. 5. — (1) Consiliile locale sau Consiliul General al
Municipiului București, după caz, elaborează și aprobă
strategiile locale cu privire la dezvoltarea și funcționarea pe
termen mediu și lung a serviciului de salubrizare, ținând
seama de prevederile legislației în vigoare, de
documentațiile de urbanism, amenajarea teritoriului și
protecția mediului, precum și de programele de dezvoltare
economico-socială a unităților administrativ-teritoriale.
(2) Strategiile adoptate la nivelul unităților administrativteritoriale vor urmări, în principal, următoarele obiective:
a) îmbunătățirea condițiilor de viață ale populației;
b) susținerea dezvoltării economico-sociale a localităților;
c) promovarea calității și eficienței serviciului de
salubrizare;
d) stimularea mecanismelor economiei de piață;
e) dezvoltarea durabilă a serviciului;
f) gestionarea serviciului de salubrizare pe criterii de
transparență, competitivitate și eficiență;
g) promovarea programelor de dezvoltare și reabilitare a
sistemului de salubrizare, pe baza unui mecanism eficient
de planificare multianuală a investițiilor;
h) protecția și conservarea mediului înconjurător și a
sănătății populației;
i) consultarea cu utilizatorii serviciului de salubrizare, în
vederea stabilirii politicilor și strategiilor locale și regionale
în domeniu;
j) adoptarea normelor locale referitoare la organizarea și
funcționarea serviciului de salubrizare, precum și a
procedurilor de delegare a gestiunii acestuia;
k) informarea periodică a utilizatorilor asupra politicilor
de dezvoltare a serviciului de salubrizare, precum și asupra
necesității instituirii unor taxe speciale;
l) respectarea cerințelor din legislația privind protecția
mediului referitoare la salubrizarea localităților.
Art. 6. — (1) Autoritățile administrației publice locale au
competențe exclusive în ceea ce privește înființarea,

MONITORUL OFICIAL AL ROMÂNIEI, PARTEA I, Nr. 393/8.V.2006
organizarea, gestionarea și coordonarea serviciului de
salubrizare a localităților, având următoarele atribuții în
domeniu:
a) stabilirea programelor de reabilitare, extindere și
modernizare a infrastructurii existente, precum și a
programelor de înființare a unor noi sisteme de salubrizare,
în condițiile legii;
b) coordonarea proiectării și execuției lucrărilor de
investiții, în scopul realizării acestora într-o concepție
unitară, corelată cu programele de dezvoltare economicosocială a localităților, de urbanism, amenajare a teritoriului
și de mediu;
c) elaborarea și aprobarea studiilor de fezabilitate privind
reabilitarea, extinderea și modernizarea sistemelor de
salubrizare, cu respectarea cerințelor impuse de legislația
privind protecția mediului în vigoare;
d) participarea la constituirea unei asociații de
dezvoltare comunitară sau la o asociere în parteneriat
public-privat, în vederea realizării unor investiții de interes
comun din infrastructura tehnico-edilitară aferentă serviciului
de salubrizare, care se realizează în conformitate cu Legea
nr. 51/2006;
e) delegarea gestiunii serviciului de salubrizare pe criterii
de transparență, competitivitate și eficiență, precum și
exercitarea atribuțiilor de administrare asupra bunurilor
aparținând patrimoniului public sau privat al unităților
administrativ-teritoriale aferente infrastructurii serviciului;
f) participarea cu capital sau cu bunuri la societățile
comerciale pentru prestarea serviciului de salubrizare și/sau
pentru realizarea și exploatarea infrastructurii aferente;
g) contractarea sau garantarea împrumuturilor pentru
finanțarea programelor de investiții din infrastructura
aferentă serviciului de salubrizare, pentru extinderi,
dezvoltări de capacități, reabilitări și modernizări;
h) elaborarea și aprobarea caietelor de sarcini și a
regulamentelor serviciului, pe baza caietului de sarcinicadru și a regulamentului-cadru al serviciului de
salubrizare, elaborate de Autoritatea Națională de
Reglementare pentru Serviciile Comunitare de Utilități
Publice, denumită în continuare A.N.R.S.C.;
i) stabilirea și aprobarea indicatorilor de performanță ai
serviciului de salubrizare, după dezbaterea publică a
acestora;
j) adoptarea măsurilor organizatorice necesare pentru
generalizarea colectării selective a deșeurilor, în vederea
valorificării, tratării și depozitării controlate a acestora;
k) stabilirea taxelor speciale și aprobarea tarifelor pentru
servicii de salubrizare, cu respectarea reglementărilor în
vigoare;
l) stabilirea, ajustarea ori modificarea tarifelor propuse
de operator în conformitate cu normele metodologice
elaborate și aprobate de A.N.R.S.C.;
m) medierea conflictelor contractuale dintre utilizatori și
operatorul serviciului de salubrizare, la cererea oricăreia
dintre părți;
n) sancționarea operatorului, în cazul în care acesta nu
operează la parametrii de eficiență și calitate la care s-a
obligat ori nu respectă indicatorii de performanță ai
serviciului de salubrizare;
o) monitorizarea și exercitarea controlului cu privire la
furnizarea/prestarea serviciului de salubrizare.
(2) În cazurile de nerespectare de către operatori a
obligațiilor contractuale asumate, autoritățile administrației
publice locale pot solicita, pe baza unor analize și justificări
fundamentate, retragerea licenței de către A.N.R.S.C.,

3

penalizări sau daune-interese, pot încasa garanțiile de bună
execuție sau pot rezilia contractul pentru delegarea
gestiunii serviciului de salubrizare.
(3) Unitățile administrativ-teritoriale pot forma asociații de
dezvoltare comunitară, în condițiile stabilite de Legea
nr. 51/2006, în vederea înființării, organizării și exploatării
în interes comun a serviciului de salubrizare sau pentru
realizarea unor obiective de investiții comune, specifice
infrastructurii acestui serviciu.
Art. 7. — (1) În exercitarea atribuțiilor ce le revin potrivit
art. 6 alin. (1), autoritățile administrației publice locale
adoptă hotărâri sau emit dispoziții, după caz.
(2) Hotărârile consiliilor locale, adoptate în aplicarea
prezentei legi, pot fi atacate la instanțele de contencios
administrativ de persoanele fizice sau juridice interesate,
în condițiile legii.
Art. 8. — (1) În exercitarea prerogativelor acordate prin
prezenta lege, autoritățile administrației publice locale au,
față de operatorul serviciului de salubrizare, următoarele
obligații:
a) să asigure tratament egal pentru toți operatorii
serviciilor de salubrizare care acționează în cadrul unității
administrativ-teritoriale, indiferent de modul de organizare,
de forma de proprietate, de țara de origine sau de
modalitatea de gestiune adoptată;
b) să asigure publicitatea și accesul liber la informațiile
de interes public, cu precădere la acele informații care
asigură pregătirea ofertelor și participarea la procedurile de
atribuire a contractelor prin care se deleagă gestiunea
serviciului;
c) să aducă la cunoștință publică hotărârile și dispozițiile
având ca obiect serviciul de salubrizare;
d) să selecteze și să stabilească partenerii privați pentru
proiectele de asociere sau de formare de societăți mixte
numai în conformitate cu procedurile legale specifice
fiecărui tip de contract de delegare a gestiunii;
e) să păstreze, în condițiile legii, confidențialitatea
datelor și informațiilor economico-financiare privind
activitatea operatorilor, altele decât cele de interes public.
(2) Autoritățile administrației publice locale au obligația
să achite operatorilor sumele convenite prin contract pentru
prestațiile pe care aceștia le efectuează în beneficiul
întregii comunități.
Art. 9. — (1) Ministerul Administrației și Internelor are
următoarele responsabilități cu privire la gestionarea
deșeurilor:
a) participă la elaborarea Programului național de
gestionare a deșeurilor — P.N.G.D., urmărește îndeplinirea
obiectivelor acestuia și sprijină autoritățile administrației
publice locale pentru atingerea acestor obiective;
b) sprijină autoritățile administrației publice locale în
crearea unui sistem pentru reciclarea materialelor și
deșeurilor recuperabile;
c) sprijină autoritățile administrației publice locale în
vederea elaborării de strategii și programe sectoriale de
gestionare a deșeurilor municipale;
d) participă, împreună cu alte autorități publice, la
elaborarea reglementărilor specifice pentru gestionarea
deșeurilor menajere și municipale;
e) sprijină autoritățile administrației publice locale pentru
realizarea unor sisteme de gestionare a deșeurilor
menajere, integrate în planurile de urbanism general și
amenajarea teritoriului, și urmărește realizarea proiectelor
din acest domeniu;

4

MONITORUL OFICIAL AL ROMÂNIEI, PARTEA I, Nr. 393/8.V.2006

f) elaborează reglementări specifice privind obligațiile
consiliilor locale legate de gestionarea deșeurilor.
Art. 10. — (1) Autoritatea de reglementare competentă
pentru serviciul de salubrizare este A.N.R.S.C.
(2) A.N.R.S.C. elaborează reglementările-cadru privind
serviciul de salubrizare, monitorizează modul de aplicare a
legislației în domeniu și acordă licență operatorilor de
salubrizare, conform prevederilor prezentei legi.
(3) A.N.R.S.C. își exercită competențele care îi sunt
acordate prin Legea nr. 51/2006 față de autoritățile
administrației publice locale, precum și față de toți
operatorii serviciului de salubrizare, indiferent de forma de
organizare, natura capitalului, țara de origine sau
modalitatea de gestiune adoptată.
CAPITOLUL III
Organizarea și funcționarea serviciului de salubrizare
Art. 11. — (1) Gestiunea serviciului de salubrizare se
realizează în condițiile Legii nr. 51/2006, prin următoarele
modalități:
a) gestiune directă;
b) gestiune delegată.
(2) Alegerea modalității de gestiune a serviciului de
salubrizare se face prin hotărâri ale consiliilor locale, ale
Consiliului General al Municipiului București sau ale
asociațiilor de dezvoltare comunitară, după caz, în
conformitate cu strategiile și programele de salubrizare
adoptate la nivelul fiecărei localități.
(3) Indiferent de modalitatea de gestiune adoptată,
activitățile specifice serviciului de salubrizare se
organizează și se desfășoară pe baza unui regulament al
serviciului și a unui caiet de sarcini, aprobate prin hotărâre
a consiliului local, a Consiliului General al Municipiului
București sau a asociației de dezvoltare comunitară, după
caz, întocmite în conformitate cu regulamentul-cadru al
serviciului de salubrizare și caietul de sarcini-cadru,
elaborate și aprobate de A.N.R.S.C. prin ordin al
președintelui acesteia.
Art. 12. — (1) Raporturile juridice dintre unitățile
administrativ-teritoriale sau asociațiile de dezvoltare
comunitară, după caz, și operatorii serviciului de salubrizare
sunt reglementate prin:
a) hotărârea de dare în administrare a serviciului de
salubrizare, în cazul gestiunii directe;
b) contractul de delegare a gestiunii, în cazul gestiunii
delegate.
(2) Contractele de delegare a gestiunii serviciului de
salubrizare se atribuie numai pe baza hotărârii de validare
a procedurii de delegare a gestiunii, adoptată de consiliile
locale, Consiliul General al Municipiului București sau de
asociațiile de dezvoltare comunitară, după caz.
(3) Relațiile dintre operatorii serviciului de salubrizare și
utilizatorii individuali se desfășoară pe baze contractuale,
cu respectarea prevederilor regulamentului serviciului de
salubrizare și ale contractului-cadru de prestare a
serviciului, adoptate de autoritățile administrației publice
locale pe baza legislației în vigoare, aplicabilă acestui
serviciu.
Art. 13. — (1) Organizarea gestiunii, funcționării și
exploatării serviciului de salubrizare, corespunzător
modalității de gestiune adoptate, se face în condițiile
prevăzute de Legea nr. 51/2006 și ale prezentei legi.

(2) Gestiunea directă sau gestiunea delegată, după caz,
se poate acorda pentru una ori mai multe activități
prevăzute la art. 2 alin. (3).
(3) Procedura de atribuire și regimul juridic al
contractelor de delegare a gestiunii serviciului de
salubrizare sunt cele aplicabile tipului de contract de
delegare a gestiunii ales de autoritatea administrației
publice locale responsabilă.
Art. 14. — (1) Operatorii serviciului de salubrizare care
participă la procedurile organizate pentru delegarea
gestiunii serviciului trebuie să facă dovada competenței
tehnico-organizatorice, a celei privind calificarea personalului
și a asigurării unei dotări tehnico-materiale adecvate, prin
care să garanteze capacitatea de a presta serviciul la
nivelul parametrilor cantitativi și calitativi prevăzuți în
regulamentul serviciului de salubrizare și pentru toate
tipurile de activități contractate.
(2) Durata unui contract de delegare a gestiunii nu
poate fi mai mare decât durata necesară amortizării
investițiilor, fără a depăși 49 de ani. Această durată nu
poate fi prelungită decât în următoarele condiții:
a) pentru motive de interes general, caz în care durata
contractului nu poate fi prelungită cu mai mult de 2 ani;
b) în cazul în care operatorul, la cererea autorității
administrației publice locale și pentru buna executare a
serviciului de salubrizare, a realizat investiții care nu ar
putea fi amortizate în termenul rămas până la expirarea
contractului inițial decât printr-o creștere excesivă a tarifelor
și taxelor.
(3) Prelungirea va fi decisă, în condițiile alin. (2), de
consiliul local, Consiliul General al Municipiului București
sau de asociația de dezvoltare comunitară, după caz.
Art. 15. — (1) Bunurile proprietate publică a unităților
administrativ-teritoriale, utilizate pentru prestarea serviciului
de salubrizare, pot fi date în administrare sau pot fi
concesionate operatorilor în conformitate cu prevederile
legale.
(2) Bunurile proprietate privată a unităților administrativteritoriale, utilizate pentru prestarea serviciului de
salubrizare, pot fi date în administrare, concesionate sau
trecute în proprietatea operatorilor, cu respectarea
dispozițiilor legale în vigoare.
CAPITOLUL IV
Operatori și utilizatori
SECȚIUNEA 1
Operatorii serviciului de salubrizare

Art. 16.— (1) Calitatea de operator se dobândește în
condițiile Legii nr. 51/2006.
(2) Operatorii serviciului de salubrizare pot fi desemnați
fie prin hotărâre de dare în administrare, în cazul gestiunii
directe, fie prin hotărâre de atribuire a contractului de
delegare a gestiunii serviciului de salubrizare, în cazul
gestiunii delegate.
(3) Operatorii serviciului de salubrizare beneficiază, în
temeiul prezentei legi, de aceleași drepturi și obligații în
raporturile cu autoritățile administrației publice locale sau cu
utilizatorii, indiferent de modul de organizare, de forma de
proprietate, de țara de origine din Uniunea Europeană ori
de modalitatea de gestiune adoptată.

MONITORUL OFICIAL AL ROMÂNIEI, PARTEA I, Nr. 393/8.V.2006
(4) Drepturile și obligațiile ce revin operatorilor cu privire
la prestarea serviciului de salubrizare, obiectivele și
sarcinile acestora, precum și indicatorii de performanță ai
serviciului de salubrizare se stabilesc prin hotărârea de dare
în administrare sau prin contractul de delegare a gestiunii
și se precizează în regulamentul serviciului de salubrizare.
Art. 17. — (1) Operatorii serviciului de salubrizare cu
statut de societăți comerciale, al căror capital social
majoritar aparține unităților administrativ-teritoriale, pot fi
privatizați în condițiile legii.
(2) Hotărârea privind privatizarea aparține consiliului
local sau Consiliului General al Municipiului București, după
caz, sub a cărui autoritate își desfășoară activitatea
operatorul serviciului de salubrizare.
(3) Privatizarea operatorului se poate face numai cu
respectarea procedurilor legale în vigoare în materie de
privatizare și poate fi însoțită sau nu de vânzarea, în
totalitate ori în parte, a bunurilor aparținând domeniului
privat al unității administrativ-teritoriale, aferente serviciului
de salubrizare.
(4) Simultan cu procedura de privatizare a operatorului
se organizează și se derulează și procedura de delegare a
gestiunii serviciului de salubrizare, în vederea selectării
noului operator.
Art. 18. — (1) Societățile comerciale de salubrizare
înființate de consiliile locale, potrivit legii, pot fi de interes
local sau intercomunitar, în funcție de limitele teritoriale în
care își desfășoară activitatea.
(2) Societățile comerciale de salubrizare înființate de
autoritățile administrației publice locale își pot desfășura
activitatea și în alte localități, pe baze contractuale.
(3) Operatorul care prestează mai multe tipuri de
activități sau mai multe servicii va ține evidențe distincte pe
fiecare activitate sau tip de serviciu, având contabilitate
separată pentru fiecare tip de activitate, serviciu și
localitate de operare.
Art. 19. — (1) În relația cu utilizatorii, direcți sau
indirecți, drepturile și obligațiile operatorilor serviciului de
salubrizare rezultă din hotărârile de dare în administrare,
din contractele de delegare a gestiunii și din contractele de
prestare a serviciului.
(2) Operatorii, în conformitate cu prevederile legale, au
dreptul la:
a) încasarea contravalorii serviciului de salubrizare
prestat, corespunzător tarifului aprobat de autoritățile
administrației publice locale;
b) prezervarea echilibrului contractual pe durata
contractului de delegare a gestiunii;
c) ajustarea tarifului în raport cu evoluția generală a
prețurilor și tarifelor din economie;
d) modificarea tarifului în situațiile de schimbare
semnificativă a echilibrului contractual;
e) exclusivitatea prestării serviciului de salubrizare
pentru toți utilizatorii din raza unității administrativ-teritoriale
pentru care are hotărâre de dare în administrare sau
contract de delegare a gestiunii.
Art. 20. — (1) Operatorii trebuie să presteze serviciul
de salubrizare cu respectarea principiilor universalității,
accesibilității, continuității și egalității de tratament între
utilizatori.
(2) Operatorii au obligația să furnizeze, atât autorităților
administrației publice locale, cât și A.N.R.S.C., toate
informațiile de interes public solicitate și să asigure accesul
la informațiile necesare, în vederea verificării și evaluării
funcționării și dezvoltării serviciului de salubrizare, în

5

conformitate cu prevederile regulamentului serviciului de
salubrizare, ale contractului de delegare a gestiunii
serviciului și ale acordului și autorizației de mediu.
(3) Operatorii se obligă să pună în aplicare metode
performante de management care să conducă la reducerea
costurilor de operare, inclusiv prin aplicarea procedurilor
concurențiale prevăzute de normele legale în vigoare
privind achizițiile publice, și să asigure totodată respectarea
cerințelor specifice din legislația privind protecția mediului.
Art. 21. — (1) Acordarea licenței operatorilor se
realizează în condițiile prevăzute de Legea nr. 51/2006, de
prezenta lege și de legislația secundară emisă în aplicarea
dispozițiilor acestora.
(2) Operatorii își pot desfășura activitatea numai pe
baza licenței emise de A.N.R.S.C.; prestarea activităților
specifice serviciului de salubrizare fără licență sau cu
licență expirată, indiferent de tipul de gestiune adoptat,
este interzisă.
Art. 22. — (1) Se exceptează de la prevederile art. 21
alin. (2) operatorii serviciului de salubrizare existenți,
indiferent de modul de organizare, tipul de proprietate sau
modalitatea de gestiune adoptată, care își desfășoară
activitatea pe baza unor contracte de concesiune încheiate
anterior intrării în vigoare a prezentei legi.
(2) Operatorii prevăzuți la alin. (1), care nu dețin licență
emisă în condițiile legii, au obligația de a solicita
A.N.R.S.C. acordarea acesteia și de a o obține în termen
de cel mult un an de la data intrării în vigoare a Legii
nr. 51/2006.
Art. 23. — (1) Pentru obținerea licenței, operatorii sunt
obligați să dețină toate avizele, acordurile și autorizațiile
necesare prestării activităților specifice serviciului de
salubrizare, prevăzute de legislația în vigoare, și să
respecte normele și reglementările în vigoare cu privire la
igiena și sănătatea populației, respectiv la protecția și
conservarea mediului, emise de autorități competente în
aceste domenii.
(2) Retragerea sau încetarea valabilității licenței atrage
revocarea hotărârii de dare în administrare, respectiv a
hotărârii privind atribuirea contractului de delegare a
gestiunii, după caz, și conduce la organizarea unei noi
proceduri de selectare a unui operator, în condițiile
prevederilor Legii nr. 51/2006. Retragerea licenței se
notifică operatorului cu cel puțin 90 de zile înainte,
perioadă în care acesta este obligat să presteze serviciul
de salubrizare în condițiile hotărârii de dare în administrare,
respectiv ale contractului de delegare a gestiunii.
SECȚIUNEA a 2-a
Utilizatorii serviciului de salubrizare

Art. 24. — (1) În funcție de tipul activității, pot fi
utilizatori ai serviciului de salubrizare:
a) comunitățile locale considerate în întregul lor sau
comunitățile locale componente ale asociațiilor de
dezvoltare comunitară, în cazul activităților de interes
general a căror contractare se realizează de autoritățile
administrației publice locale;
b) persoanele fizice ori juridice care beneficiază
individual de una sau de mai multe activități specifice
serviciului de salubrizare, în cazul activităților a căror
contractare se realizează pe baza unui contract de
prestare a serviciului de salubrizare, încheiat în nume
propriu cu operatorul.
(2) Dreptul utilizatorilor de a beneficia de serviciul de
salubrizare se stabilește prin regulamentul serviciului,

6

MONITORUL OFICIAL AL ROMÂNIEI, PARTEA I, Nr. 393/8.V.2006

aprobat prin hotărâre a consiliului local, a Consiliului
General al Municipiului București sau a asociației de
dezvoltare comunitară, după caz, pe baza regulamentuluicadru al serviciului de salubrizare, elaborat de A.N.R.S.C.
și aprobat prin ordin al președintelui acesteia.
(3) Utilizatorii au drept de acces fără discriminare la
informațiile publice referitoare la serviciul de salubrizare,
atât operatorul, cât și autoritățile administrației publice
locale având obligația de a comunica informații cu privire la
indicatorii de calitate ai serviciului, la structura tarifară și la
clauzele contractuale.
(4) Autoritățile administrației publice locale, în calitate de
reprezentante ale comunităților locale și de semnatare ale
contractelor de delegare a gestiunii, sunt responsabile de
asigurarea serviciului de salubrizare la nivelul localităților,
de respectarea de către operator a indicatorilor de calitate
ai serviciului, a clauzelor contractuale și a legislației în
vigoare referitoare la serviciul de salubrizare.
(5) Hotărârile autorităților administrației publice locale cu
privire la serviciul de salubrizare vor fi aduse la cunoștință
publică și orice utilizator din aria de prestare a serviciului
are dreptul să conteste prevederile acestora, în condițiile
legii.
(6) Membrii comunităților locale, persoane fizice sau
juridice, au, în calitatea lor de utilizatori direcți sau indirecți
ai serviciului de salubrizare, următoarele obligații:
a) să respecte clauzele contractului de prestare a
serviciului de salubrizare;
b) să achite obligațiile de plată, în conformitate cu
prevederile contractului de prestare a serviciului de
salubrizare;
c) să asigure accesul utilajelor de colectare a deșeurilor
la punctele de colectare și al utilajelor de intervenție pentru
stingerea incendiilor;
d) să asigure preselectarea pe categorii a deșeurilor
reciclabile, rezultate din gospodăriile proprii sau din
activitățile lucrative pe care le desfășoară, precum și
depozitarea acestora în containere asigurate de operatorul
serviciului de salubrizare, numai în locurile special
amenajate;
e) să aplice măsuri privind deratizarea și dezinsecția,
stabilite de autoritatea locală și de direcția de sănătate
publică teritorială;
f) alte obligații prevăzute în Legea nr. 51/2006 care fac
referire la serviciul de salubrizare.
(7) Utilizatorii beneficiază și de celelalte drepturi
prevăzute în Legea nr. 51/2006.
CAPITOLUL V
Finanțarea serviciilor de salubrizare
Art. 25. — Finanțarea cheltuielilor de funcționare,
reabilitare și dezvoltare a serviciului de salubrizare și a
cheltuielilor de investiții pentru realizarea infrastructurii
aferente acestuia se face cu respectarea legislației în
vigoare privind finanțele publice locale, în ceea ce privește
inițierea, fundamentarea, promovarea și aprobarea
investițiilor publice, a principiilor prevăzute la art. 43
alin. (2) din Legea nr. 51/2006, precum și a următoarelor
principii:
a) recuperarea integrală prin tarife, taxe speciale sau
subvenții de la bugetul local a costurilor de operare și a
investițiilor pentru înființarea, reabilitarea și dezvoltarea
sistemelor de salubrizare;
b) menținerea echilibrului contractual.

Art. 26. — (1) În funcție de natura, tipul și
caracteristicile activităților desfășurate, serviciul de
salubrizare se realizează, indiferent de forma de gestiune
adoptată, numai pe baza unor contracte de prestare a
serviciului încheiate între:
a) operatori și autoritățile administrației publice locale
sau asociațiile de dezvoltare comunitară, după caz, în
calitatea acestora de utilizatori;
b) operatori și utilizatorii individuali ai serviciului de
salubrizare, generatori de deșeuri, persoane fizice sau
juridice.
(2) În funcție de natura activităților prestate, atât în
cazul gestiunii directe, cât și în cazul gestiunii delegate,
pentru asigurarea finanțării serviciului de salubrizare,
utilizatorii achită contravaloarea serviciului de salubrizare
prin:
a) tarife, în cazul prestațiilor de care beneficiază
individual, pe bază de contract de prestare a serviciului de
salubrizare;
b) taxe speciale, în cazul prestațiilor efectuate în
beneficiul întregii comunități locale;
c) taxe speciale, în cazul prestațiilor de care beneficiază
individual fără contract.
(3) Clasificarea activităților în funcție de modul de
contractare, facturare și plată a contravalorii serviciului de
salubrizare prestat se stabilește prin regulamentul-cadru al
serviciului și se anexează la hotărârea de dare în
administrare a serviciului ori la contractul de delegare a
gestiunii serviciului, după caz.
(4) Cuantumul și regimul tarifelor și taxelor speciale se
stabilesc, se ajustează sau se modifică de către autoritățile
administrației publice locale, potrivit prevederilor legale în
vigoare.
(5) Structura și nivelul tarifelor și taxelor speciale vor fi
stabilite astfel încât:
a) să acopere costul efectiv al prestării serviciului de
salubrizare;
b) să acopere cel puțin sumele investite și cheltuielile
curente de întreținere și exploatare a serviciului de
salubrizare;
c) să încurajeze investițiile de capital;
d) să respecte și să asigure autonomia financiară a
operatorului.
Art. 27. — (1) Aplicarea de către operatori a unor tarife
sau taxe speciale mai mari decât cele stabilite și aprobate
potrivit art. 26 este interzisă.
(2) Tarifele aprobate trebuie să conducă la atingerea
următoarelor obiective:
a) asigurarea prestării serviciului de salubrizare la
nivelurile de calitate și indicatorii de performanță stabiliți de
consiliile locale, de Consiliul General al Municipiului
București sau, după caz, de asociațiile de dezvoltare
comunitară prin caietul de sarcini, regulamentul serviciului
și prin contractele de delegare a gestiunii;
b) realizarea unui raport calitate—cost cât mai bun
pentru serviciul de salubrizare prestat pe perioada angajată
și asigurarea unui echilibru între riscurile și beneficiile
asumate de părțile contractante;
c) asigurarea funcționării eficiente a serviciului de
salubrizare și a exploatării bunurilor aparținând domeniului
public și privat al unităților administrativ-teritoriale, afectate
serviciului de salubrizare, precum și asigurarea protecției
mediului.
Art. 28. — (1) Sursele de finanțare a lucrărilor de
investiții se asigură potrivit prevederilor art. 44 alin. (2) din
Legea nr. 51/2006.

MONITORUL OFICIAL AL ROMÂNIEI, PARTEA I, Nr. 393/8.V.2006
(2) Investițiile realizate de operatori de drept privat din
fonduri proprii pentru reabilitarea, modernizarea și
dezvoltarea sistemului public de salubrizare se vor amortiza
de către aceștia pe durata contractului de delegare a
gestiunii serviciului de salubrizare.
(3) Investițiile în infrastructura specifică serviciilor de
salubrizare care se realizează din fonduri proprii ale
operatorilor de drept privat constituie bunuri de retur;
bunurile astfel realizate rămân în proprietatea operatorilor
pe toată durata contractului de delegare a gestiunii și revin
de drept, la expirarea contractului, gratuit și libere de orice
sarcini, unităților administrativ-teritoriale, fiind integrate
domeniului public al acestora. În contractul de delegare a
gestiunii se vor menționa bunurile de retur, respectiv modul
de repartiție a categoriilor de bunuri realizate de operator
până la încetarea, din orice cauză, a contractului de
delegare a gestiunii serviciului de salubrizare.
CAPITOLUL VI
Răspunderi și sancțiuni
Art. 29. — Încălcarea dispozițiilor prezentei legi atrage
răspunderea disciplinară, civilă, contravențională sau
penală, după caz.
Art. 30. — (1) Constituie contravenții și se sancționează
cu amendă de la 30.000 lei la 50.000 lei următoarele
fapte, altele decât cele prevăzute în Legea nr. 51/2006:
a) prestarea de către operator a uneia dintre activitățile
reglementate de prezenta lege fără aprobarea autorităților
administrației publice locale prin hotărârea de dare în
administrare, respectiv hotărârea de atribuire a contractului
de delegare a gestiunii;
b) atribuirea de către primar a contractelor de delegare
a gestiunii pentru una dintre activitățile de salubrizare a
localităților prevăzute la art. 2 alin. (3), fără respectarea
procedurilor legale în vigoare specifice fiecărui tip de
contract;
c) încheierea de către primar a contractelor de delegare
a gestiunii pentru una dintre activitățile de salubrizare a
localităților prevăzute la art. 2 alin. (3) cu un operator care
nu deține licență.
(2) Constituie contravenție și se sancționează cu
amendă de la 10.000 lei la 30.000 lei neurmărirea de către
primar a întocmirii regulamentului propriu al serviciului, în
termen de 90 de zile de la data intrării în vigoare a
prezentei legi.
(3) Consiliile locale sau, după caz, Consiliul General al
Municipiului București va stabili, potrivit prevederilor
Ordonanței Guvernului nr. 2/2001 privind regimul juridic al
contravențiilor, aprobată cu modificări și completări prin
Legea nr. 180/2002, cu modificările și completările
ulterioare, și alte fapte decât cele prevăzute la alin. (1) și (2),
care constituie contravenții în domeniul serviciilor de
salubrizare.

7

Art. 31. — Dispozițiile referitoare la contravenții
prevăzute în prezenta lege se completează cu prevederile
Ordonanței Guvernului nr. 2/2001 privind regimul juridic al
contravențiilor, aprobată cu modificări și completări prin
Legea nr. 180/2002, cu modificările și completările
ulterioare, cu excepția celor prevăzute la art. 28.
Art. 32. — Constatarea contravențiilor prevăzute de
prezenta lege și aplicarea sancțiunilor se fac de către
persoanele împuternicite de ministrul mediului și
gospodăririi apelor, de ministrul administrației și internelor,
de președintele A.N.R.S.C., precum și de primari sau de
împuterniciții acestora.
CAPITOLUL VII
Dispoziții tranzitorii și finale
Art. 33. — Prezenta lege intră în vigoare la un an de
la data publicării în Monitorul Oficial al României, Partea I.
Art. 34. — Prevederile prezentei legi se completează cu
dispozițiile Legii nr. 51/2006 și ale Ordonanței de urgență a
Guvernului nr. 78/2000 privind regimul deșeurilor, aprobată
cu modificări și completări prin Legea nr. 426/2001.
Art. 35. — Măsurile de natura ajutorului de stat
prevăzute în prezenta lege vor fi notificate, potrivit Legii
nr. 143/1999 privind ajutorul de stat, republicată, și se vor
acorda numai după autorizarea acestora de către Consiliul
Concurenței, în condițiile îndeplinirii criteriilor prevăzute în
legislația secundară privind ajutorul de stat.
Art. 36. — (1) Soluționarea litigiilor patrimoniale și
nepatrimoniale legate de încheierea și executarea
contractelor reglementate de prezenta lege, precum și a
celor izvorâte din neplata contravalorii serviciilor
furnizate/prestate este de competența instanțelor de
contencios administrativ și se face, cu precădere, în
procedură de urgență.
(2) Soluționarea litigiilor civile și de muncă izvorâte din
aplicarea prevederilor prezentei legi se face de instanțele
de judecată competente, în condițiile legii.
Art. 37. — La data intrării în vigoare a prezentei legi se
abrogă: Ordonanța Guvernului nr. 87/2001 privind serviciile
publice de salubrizare a localităților, publicată în Monitorul
Oficial al României, Partea I, nr. 543 din 1 septembrie
2001, aprobată cu modificări prin Legea nr. 139/2002, cu
modificările și completările ulterioare; art. 3 alin. (1) lit. d)
și art. 5 pct. 1 lit. d) din Ordonanța Guvernului nr. 71/2002
privind organizarea și funcționarea serviciilor publice de
administrare a domeniului public și privat de interes local,
publicată în Monitorul Oficial al României, Partea I, nr. 648
din 31 august 2002, aprobată cu modificări prin Legea
nr. 3/2003; art. 42 lit. a) și d) din Ordonanța de urgență a
Guvernului nr. 78/2000 privind regimul deșeurilor, publicată
în Monitorul Oficial al României, Partea I, nr. 283 din
22 iunie 2000, aprobată cu modificări și completări prin
Legea nr. 426/2001.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 25 aprilie 2006.
Nr. 101.

8

MONITORUL OFICIAL AL ROMÂNIEI, PARTEA I, Nr. 393/8.V.2006
PREȘEDINTELE ROMÂNIEI

DECRET
pentru promulgarea Legii serviciului de salubrizare
a localităților
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea serviciului de salubrizare a
localităților și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 20 aprilie 2006.
Nr. 439.
´

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului nr. 196/2005
privind Fondul pentru mediu
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 196 din 22 decembrie 2005 privind Fondul
pentru mediu, publicată în Monitorul Oficial al României,
Partea I, nr. 1.193 din 30 decembrie 2005, cu următoarele
modificări și completări:
1. La articolul 5, alineatele (1), (2) și (4) vor avea
următorul cuprins:
îArt. 5. — (1) Comitetul de avizare are următoarea
componență:
a) un reprezentant al autorității publice centrale pentru
protecția mediului, împuternicit prin ordin al ministrului;
b) un reprezentant al Agenției Naționale pentru Protecția
Mediului, împuternicit prin decizie a președintelui;
c) un reprezentant al Gărzii Naționale de Mediu,
împuternicit prin decizie a comisarului general;
d) câte un reprezentant din cadrul autorității publice
centrale pentru economie și comerț, al autorității publice
centrale pentru sănătate, al autorității publice centrale
pentru finanțe publice, al autorității publice centrale pentru
agricultură, păduri și dezvoltare rurală, al autorității publice
centrale pentru transporturi, construcții și turism și al
autorității publice centrale pentru administrație și interne,
împuterniciți prin ordin al ministrului de resort;
e) un reprezentant al Consiliului Concurenței;
f) un reprezentant al confederației patronale din
domeniul proiectului supus avizării, desemnat de aceasta;
g) un reprezentant al organizațiilor neguvernamentale din
domeniul protecției mediului, desemnat de acestea;
h) președintele Administrației Fondului.
................................................................................................

(2) Comitetul de avizare este condus de un președinte,
ajutat de un vicepreședinte. Președintele și vicepreședintele
sunt numiți de conducătorul autorității publice centrale
pentru protecția mediului.
..........................................................................................
(4) Membrii Comitetului de avizare, exclusiv demnitarii,
primesc o indemnizație de participare pentru activitatea
desfășurată în cadrul ședințelor acestuia, în cuantumul și în
condițiile stabilite prin Regulamentul de organizare și
funcționare a Administrației Fondului.“
2. La articolul 5, după alineatul (4) se introduce un nou
alineat, alineatul (5), cu următorul cuprins:
î(5) Componența nominală a Comitetului de avizare se
aprobă prin ordin al conducătorului autorității publice
centrale pentru protecția mediului.“
3. La articolul 6, alineatul (2) se abrogă.
4. La articolul 9, alineatul (1) literele b), d), e), f) și j) vor
avea următorul cuprins:
îb) taxele pentru emisiile de poluanți în atmosferă,
provenite de la surse fixe și mobile, încasate de la
operatori economici, în cuantumul prevăzut în anexa nr. 1;
................................................................................................
d) o taxă de 1 leu (RON)/kg din greutatea ambalajelor
introduse pe piața națională de către producătorii și
importatorii de bunuri ambalate și de ambalaje de
desfacere;
e) o contribuție de 2% din valoarea substanțelor
clasificate prin acte normative ca fiind periculoase pentru
mediu, introduse pe piață de către producători și
importatori, cu excepția celor utilizate la producerea
medicamentelor;

MONITORUL OFICIAL AL ROMÂNIEI, PARTEA I, Nr. 393/8.V.2006
f) în cazul vânzării de către proprietarul sau
administratorul pădurii, după caz, a masei lemnoase pe
picior sau a sortimentelor de lemn brut obținute în urma
exploatării, contribuția la Fondul pentru mediu se stabilește
prin aplicarea unui procent de 1% la valoarea de vânzare
și se achită de către cumpărătorul operator economic, care
introduce masa lemnoasă într-un proces de prelucrare;
................................................................................................
j) o contribuție de 3% din suma care se încasează
anual pentru gestionarea fondurilor de vânătoare, plătită de
către gestionarii fondurilor de vânătoare;“.
5. La articolul 9 alineatul (1), literele g) și h) se abrogă.
6. La articolul 10, alineatele (5) și (6) vor avea următorul
cuprins:
î(5) Baza de calcul la care se aplică procentele
prevăzute la art. 9 alin. (1) lit. a), e), f) și j) reprezintă
valoarea de vânzare, exclusiv taxa pe valoarea adăugată
aferentă.
(6) Contribuția la Fondul pentru mediu, prevăzută la
art. 9 alin. (1) lit. f), nu se calculează și nu se plătește
dacă masa lemnoasă pe picior sau sortimentele de lemn
brut obținute provin din păduri certificate.“
7. La articolul 11, alineatele (1) și (2) vor avea următorul
cuprins:
îArt. 11. — (1) Sumele prevăzute la art. 9 alin. (1)
lit. a), b), e) și f) se declară și se plătesc lunar până la
data de 25 inclusiv a lunii următoare celei în care s-a
desfășurat activitatea, cu excepția taxelor pentru emisiile de
poluanți în atmosferă, provenite de la sursele mobile,
prevăzute la art. 9 alin. (1) lit. b), care se declară și se

9

plătesc semestrial, până la data de 25 a primei luni din
semestrul următor pentru semestrul precedent.
(2) Sumele prevăzute la art. 9 alin. (1) lit. c), d), i) și j)
se declară și se plătesc anual de către persoanele juridice
care desfășoară respectivele activități, până la data de
25 ianuarie a anului următor.“
8. La articolul 13, alineatele (5) și (6) vor avea următorul
cuprins:
î(5) Analiza, selectarea, finanțarea, urmărirea și controlul
implementării proiectelor se fac în conformitate cu
prevederile manualului de operare al Fondului pentru mediu
și ale actelor normative date în aplicarea prezentei
ordonanțe de urgență, cu excepția lucrărilor prevăzute la
alin. (2) lit. o) și p).
(6) Categoriile de lucrări care se pot finanța conform
prevederilor alin. (2) lit. o) și p), precum și sumele
destinate finanțării acestora se aprobă prin hotărâre a
Guvernului, la propunerea autorității publice centrale pentru
protecția mediului.“
9. La articolul 13, după alineatul (6), se introduce un
nou alineat, alineatul (61), cu următorul cuprins:
î(61) Pentru achiziționarea lucrărilor prevăzute la alin. (2)
lit. p) și a serviciilor aferente acestora, se vor aplica
prevederile legislației în vigoare privind achizițiile publice
referitoare la situațiile de forță majoră.“
10. Titlul anexei nr. 1 va avea următorul cuprins:
îT A X E L E

pentru emisiile de poluanți în atmosferă,
provenite de la surse fixe și mobile,
încasate de la operatori economici“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 25 aprilie 2006.
Nr. 105.

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 196/2005 privind Fondul
pentru mediu
În temeiul prevederilor art. 77 alin. (3) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței de
urgență a Guvernului nr. 196/2005 privind Fondul pentru mediu și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 20 aprilie 2006.
Nr. 443.

10

MONITORUL OFICIAL AL ROMÂNIEI, PARTEA I, Nr. 393/8.V.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 299
din 6 aprilie 2006

referitoare la excepția de neconstituționalitate a dispozițiilor art. 256 alin. (3)
din Legea nr. 571/2003 privind Codul fiscal
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Ion Tiucă
Benke Károly

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 256 alin. (3) din Legea
nr. 571/2003 privind Codul fiscal, excepție ridicată de
Societatea Comercială îCoca Cola HBC“ România —
S.R.L. din București în Dosarul nr. 6.062/CA/2005 al
Tribunalului București — Secția conflicte de muncă,
asigurări sociale, contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 21 noiembrie 2005, pronunțată în
Dosarul nr. 6.062/CA/2005, Tribunalul București — Secția
conflicte de muncă, asigurări sociale, contencios
administrativ și fiscal a sesizat Curtea Constituțională cu
excepția de neconstituționalitate a dispozițiilor art. 256
alin. (3) din Legea nr. 571/2003 privind Codul fiscal,
excepție ridicată de Societatea Comercială îCoca Cola
HBC“ România — S.R.L. din București într-o cauză având
ca obiect anularea unui act administrativ de impunere.
În motivarea excepției de neconstituționalitate autorul
acesteia susține că prevederile legale criticate contravin
dispozițiilor constituționale ale art. 1 alin. (3), ale art. 15
alin. (1), ale art. 16, ale art. 41 alin. (2) [devenit, după
revizuirea și republicarea Constituției, art. 44 alin. (2)] și ale
art. 53 alin. (2) [devenit art. 56 alin. (2)].
În susținerea excepției autorul acesteia arată că prin
scutirea Consiliului Local al Municipiului Ploiești, în calitate
de proprietar al terenului, de plata impozitului pentru un
teren din domeniul privat se creează o inegalitate între
titularii de drepturi de aceeași natură, favorizându-se statul
sau unitățile administrativ-teritoriale în detrimentul
persoanelor de drept privat. De asemenea, se apreciază,

de către autorul excepției, că se creează o discriminare în
ceea ce privește regimul juridic de impunere a sarcinilor
fiscale, atât în defavoarea titularilor de drept de proprietate
privată, persoane fizice și juridice, cât și în defavoarea
chiriașilor, concesionarilor, administratorilor, care sunt
obligați să suporte, pe lângă chirie, redevență sau orice
altă sumă pentru dreptul ce le-a fost transmis, și plata
impozitului pe teren.
Se apreciază, de asemenea, că, în măsura în care
dispozițiile legale criticate încalcă prevederile art. 44
alin. (2) din Constituție, acestea contravin și textului
constituțional al art. 15 alin. (1). De asemenea, în opinia
autorului excepției, sunt încălcate și prevederile art. 16 din
Constituție, întrucât statul și unitățile administrativ-teritoriale,
ca titulari ai dreptului de proprietate privată, beneficiază de
un regim juridic mai favorabil.
Tribunalul București — Secția conflicte de muncă,
asigurări sociale, contencios administrativ și fiscal
consideră că excepția de neconstituționalitate este
neîntemeiată. În argumentarea acestei opinii se apreciază
că nu sunt încălcate textele constituționale invocate,
întrucât, în cauză, nu se pune problema modului de
garantare și ocrotire a proprietății private, ci se are în
vedere obligația contribuției financiare a concesionarului,
respectiv a chiriașului, pentru terenul obținut în concesiune,
respectiv închiriat. Se consideră că sintagma îașezarea
justă a sarcinilor fiscale“ din cuprinsul art. 56 alin. (2) din
Constituție se referă la stabilirea sarcinilor fiscale în
condițiile legii. Totodată, instanța de judecată apreciază că
nu sunt încălcate nici prevederile art. 1 alin. (3) din
Constituție, iar art. 15 și art. 16 din aceasta nu au
incidență în cauză, ele referindu-se la persoanele fizice, și
nu la cele juridice.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul consideră că excepția de neconstituționalitate
este neîntemeiată.
Avocatul Poporului consideră că excepția de
neconstituționalitate este neîntemeiată.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.

MONITORUL OFICIAL AL ROMÂNIEI, PARTEA I, Nr. 393/8.V.2006
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, notele scrise
depuse, dispozițiile legale criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29
din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 256 alin. (3) din Legea nr. 571/2003 privind
Codul fiscal, publicată în Monitorul Oficial al României,
Partea I, nr. 927 din 23 decembrie 2003, astfel cum au
fost modificate prin articolul unic pct. 33 din Legea
nr. 494/2004 privind aprobarea Ordonanței Guvernului
nr. 83/2004 pentru modificarea și completarea Legii
nr. 571/2003 privind Codul fiscal, publicată în Monitorul
Oficial al României, Partea I, nr. 1.092 din 24 noiembrie
2004.
Art. 256 alin. (3) prevede: îPentru terenurile proprietate
publică sau privată a statului ori a unităților administrativteritoriale, concesionate, închiriate, date în administrare ori în
folosință, după caz, impozitul pe teren reprezintă sarcina
fiscală a concesionarilor, locatarilor, titularilor dreptului de
administrare sau de folosință, după caz.“
Textele constituționale invocate expres în susținerea
excepției sunt cele ale art. 1 alin. (3), privind statul de
drept, ale art. 15 alin. (1), privind universalitatea, ale
art. 16, privind egalitatea în drepturi, ale art. 44 alin. (2),
privind ocrotirea și garantarea în mod egal a proprietății, și
ale art. 56 alin. (2), privind așezarea justă a sarcinilor
fiscale.
Examinând excepția de neconstituționalitate ridicată,
Curtea reține următoarele:
Critica de neconstituționalitate constă, în esență, în
susținerea că dispozițiile art. 256 alin. (3) din Legea
nr. 571/2003, care stabilesc că impozitul pe terenurile
proprietate privată a statului și unităților administrativteritoriale este în sarcina concesionarilor, locatarilor,
titularilor dreptului de administrare sau de folosință, după
caz, aduc atingere principiilor constituționale ale ocrotirii și
garantării proprietății private în mod egal de lege, indiferent
de titular, precum și principiului justei așezări a sarcinilor
fiscale. Totodată, pe cale de consecință, se apreciază că
sunt încălcate și prevederile constituționale ale art. 1
alin. (3), ale art. 15 alin. (1) și ale art. 16 alin. (2).
Curtea reține că în jurisprudența sa au mai fost situații
în care instanța de contencios constituțional s-a pronunțat
asupra modului de stabilire a impozitelor și taxelor, precum
și a acordării de scutiri de la plata acestora.
Curtea a stabilit, de principiu, că autoritățile publice —
creditori bugetari — pot fi scutite de la plata unor impozite
sau taxe, întrucât pentru a putea funcționa sunt finanțate
de la bugetul de stat, îiar taxele respective se fac venit tot
la bugetul de stat, astfel că ar fi absurd ca autoritățile în
cauză să fie obligate (formal) să plătească din buget o
taxă care revine aceluiași buget“. În acest sens a statuat
Curtea, de exemplu, prin Decizia nr. 373 din 2 octombrie

11

2003, publicată în Monitorul Oficial al României, Partea I,
nr. 801 din 13 noiembrie 2003.
În cauza de față, având în vedere cele de mai sus,
Curtea reține că scutirea, prin textul de lege criticat, de la
plata impozitului pe teren a proprietății publice sau private
a statului nu contravine prevederilor art. 44 alin. (2) și nici
ale art. 56 alin. (2) din Constituție.
Curtea Constituțională, în jurisprudența sa, de exemplu,
prin Decizia nr. 3 din 6 ianuarie 1994, publicată în
Monitorul Oficial al României, Partea I, nr. 145 din 8 iunie
1994, a reținut că îfiscalitatea trebuie să fie nu numai
legală, ci și proporțională, rezonabilă, echitabilă și să nu
diferențieze impozitele pe criteriul grupelor sau categoriilor
de cetățeni“. Totodată, prin Decizia nr. 252 din
28 noiembrie 2000, publicată în Monitorul Oficial al
României, Partea I, nr. 702 din 28 decembrie 2002, Curtea
a constatat că din dispozițiile constituționale ale art. 56
alin. (2) și ale art. 138 alin. (1) îrezultă dreptul exclusiv al
legiuitorului de a stabili impozite datorate bugetului de stat,
precum și cuantumul acestora. De aceea, numai legiuitorul
poate acorda anumite scutiri sau reduceri de impozite în
favoarea anumitor categorii de contribuabili și în anumite
perioade de timp, în funcție de situațiile conjuncturale, dar,
evident, și în raport cu situația economico-financiară a țării
în perioadele respective“.
Față de jurisprudența menționată, Curtea constată că
plata impozitului pe teren în cazul terenurilor proprietate
publică sau privată a statului ori a unităților administrativteritoriale concesionate, închiriate, date în administrare ori
în folosință, după caz, de către concesionari, locatari,
titulari ai dreptului de administrare sau de folosință, după
caz, nu este de natură a încălca prevederile art. 56
alin. (2) din Constituție. Legiuitorul este liber să stabilească
impozite, în măsura în care acestea sunt proporționale,
rezonabile și echitabile, condiție îndeplinită în cazul de față.
Aceasta, cu atât mai mult cu cât concesionarea,
închirierea, ca și darea în administrare și în folosință a
terenurilor se fac în general pe termen foarte lung, prin
convenții/acte intervenite între părțile interesate.
În ceea ce privește susținerea autorului excepției, că
pentru terenul concesionat ori închiriat concesionarul și
locatarul plătesc și redevență/chirie etc., Curtea constată că
aceasta nu are relevanță sub raportul constituționalității
textului criticat, fiind o problemă care privește exclusiv
părțile contractului de concesiune sau de închiriere, precum
și clauzele lui, iar nu o problemă de ocrotire inegală a
dreptului de proprietate privată. Ocrotirea proprietății private
nu se realizează prin regimul de impozitare, ci prin alte
instrumente juridice.
De altfel, Curtea constată că prevederile art. 1
paragraful 2 al Protocolului adițional la Convenția pentru
apărarea drepturilor omului și a libertăților fundamentale
stabilesc că dispozițiile privind protecția proprietății nu aduc
atingere dreptului statelor de a adopta legile pe care le
consideră necesare pentru reglementarea folosinței
bunurilor conform interesului general și pentru a asigura
plata impozitelor.
În ceea ce privește invocarea încălcării dispozițiilor
art. 16 alin. (1) din Constituție, Curtea reține că textul
criticat se aplică în mod nediscriminatoriu tuturor

12

MONITORUL OFICIAL AL ROMÂNIEI, PARTEA I, Nr. 393/8.V.2006

persoanelor care se află în situațiile prevăzute de ipoteza
normei respective. Pe de altă parte, principiul egalității în
drepturi înscris în Constituție privește egalitatea cetățenilor
în fața legii și a autorităților publice, fără a institui
egalitatea între cetățeni și autoritățile publice sau între
cetățeni și stat sau unitățile administrativ-teritoriale, ca
persoane juridice de drept public.

Referitor la invocarea încălcării dispozițiilor art. 1
alin. (3) și ale art. 15 alin. (1) din Constituție, Curtea
constată că stabilirea prin lege a obligației plății impozitului
pe teren pentru subiectele prevăzute nu numai că nu
încalcă, ci, dimpotrivă, este perfect compatibil cu textele
constituționale invocate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 256 alin. (3) din Legea nr. 571/2003 privind Codul
fiscal, excepție ridicată de Societatea Comercială îCoca Cola HBC“ România — S.R.L. din București în Dosarul
nr. 6.062/CA/2005 al Tribunalului București — Secția conflicte de muncă, asigurări sociale, contencios administrativ și fiscal.
Definitivă și general obligatorie.
Pronunțată în ședința publică din data de 6 aprilie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 303
din 6 aprilie 2006

referitoare la excepția de neconstituționalitate a Ordonanței Guvernului nr. 21/1992
privind protecția consumatorilor, în ansamblu, a dispozițiilor art. 18, ale art. 19 și ale art. 20
din aceeași ordonanță, precum și a celor ale art. 4 și ale art. 6 din Hotărârea Guvernului
nr. 1.039/2003 privind stabilirea cerințelor referitoare la etichetarea și eficiența energetică
a aparatelor frigorifice de uz casnic pentru introducerea lor pe piață
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Ion Tiucă
Benke Károly

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 18, 19 și 20 din Ordonanța
Guvernului nr. 21/1992 privind protecția consumatorilor,
precum și ale art. 4 și 6 din Hotărârea Guvernului
nr. 1.039/2003 privind stabilirea cerințelor referitoare la
etichetarea și eficiența energetică a aparatelor frigorifice de
uz casnic pentru introducerea lor pe piață, excepție ridicată
de Societatea Comercială îAlchimia Impex“ — S.R.L. din
Reșița în Dosarul nr. 7.623/C/2005 al Tribunalului CarașSeverin — Secția civilă.

La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere, ca inadmisibilă, a excepției de neconstituționalitate a dispozițiilor art. 4 și 6 din Hotărârea Guvernului
nr. 1.039/2003, iar ca neîntemeiată a celor ale art. 18, 19
și 20 din Ordonanța Guvernului nr. 21/1992.
C U R T E A,

având în vedere actele și lucrările dosarului, constată
următoarele:
Prin Încheierea din 16 decembrie 2005, pronunțată în
Dosarul nr. 7.623/C/2005, Tribunalul Caraș-Severin —
Secția civilă a sesizat Curtea Constituțională cu excepția
de neconstituționalitate a dispozițiilor art. 18, 19 și 20 din
Ordonanța Guvernului nr. 21/1992 privind protecția
consumatorilor, precum și ale art. 4 și 6 din Hotărârea
Guvernului nr. 1.039/2003 privind stabilirea cerințelor
referitoare la etichetarea și eficiența energetică a
aparatelor frigorifice de uz casnic pentru introducerea lor
pe piață, excepție ridicată de Societatea Comercială

MONITORUL OFICIAL AL ROMÂNIEI, PARTEA I, Nr. 393/8.V.2006
îAlchimia Impex“ — S.R.L. din Reșița într-o cauză având
ca obiect soluționarea unui recurs împotriva sentinței prin
care a fost respinsă o plângere împotriva procesului-verbal
de constatare și sancționare a contravenției prevăzute de
art. 46 lit. d) din Ordonanța Guvernului nr. 21/1992,
coroborate cu prevederile art. 18—20 din aceeași
ordonanță.
În motivarea excepției de neconstituționalitate autorul
acesteia susține că prevederile criticate contravin
dispozițiilor constituționale ale art. 45 și ale art. 135
alin. (2) lit. a) și b). În dezvoltarea motivelor excepției, se
arată că Ordonanța Guvernului nr. 21/1992, în ansamblu,
încalcă libertatea comerțului, ignorând calitatea
consumatorului de parte activă a raportului comercial,
reducându-l astfel la rolul de îsimplu spectator la războiul
dintre stat și comerciant“.
În consecință, se apreciază că textele criticate limitează
posibilitatea societății în cauză de a se apăra și de a
aduce dovezi împotriva procesului-verbal de constatare și
sancționare a contravențiilor.
Tribunalul Caraș-Severin — Secția civilă consideră că
excepția de neconstituționalitate este neîntemeiată. În
argumentarea acestei opinii, se arată că actele normative
invocate nu intră în categoria celor supuse controlului de
constituționalitate pe cale de excepție și nici soluționarea
cauzei nu depinde de acestea. Totodată, se mai apreciază
că motivele de neconstituționalitate invocate sunt probleme
de fond și de aplicare a actelor normative criticate.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul apreciază că excepția de neconstituționalitate
este neîntemeiată.
Avocatul Poporului consideră că excepția de neconstituționalitate este neîntemeiată.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29
din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate, astfel cum a
fost invocat, îl constituie dispozițiile art. 18, 19 și 20 din
Ordonanța Guvernului nr. 21/1992 privind protecția
consumatorilor, republicată în Monitorul Oficial al României,
Partea I, nr. 75 din 23 martie 1994, precum și cele ale
art. 4 și 6 din Hotărârea Guvernului nr. 1.039/2003 privind

13

stabilirea cerințelor referitoare la etichetarea și eficiența
energetică a aparatelor frigorifice de uz casnic pentru
introducerea lor pe piață, publicată în Monitorul Oficial al
României, Partea I, nr. 643 din 10 septembrie 2003.
Curtea observă că, deși, în mod formal, autorul excepției
nu invocă, în mod expres, decât neconstituționalitatea
dispozițiilor sus amintite, astfel cum rezultă din motivarea
excepției, acesta contestă și constituționalitatea Ordonanței
Guvernului nr. 21/1992, în ansamblu.
Dispozițiile legale criticate punctual au următorul cuprins:
— Art. 18 din Ordonanța Guvernului nr. 21/1992:
îConsumatorii au dreptul de a fi informați, în mod complet,
corect și precis, asupra caracteristicilor esențiale ale
produselor și serviciilor oferite de către agenții economici, astfel
încât să aibă posibilitatea de a face o alegere rațională, în
conformitate cu interesele lor, între produsele și serviciile
oferite și să fie în măsură să le utilizeze, potrivit destinației
acestora, în deplină securitate.“;
— Art. 19 din Ordonanța Guvernului nr. 21/1992:
îInformarea consumatorilor despre produsele și serviciile
oferite se realizează, în mod obligatoriu, prin elemente de
identificare și caracterizare ale acestora, care se înscriu la
vedere, după caz, pe produs, etichetă, ambalaj de vânzare sau
în cartea tehnică, instrucțiunile de folosire ori altele asemenea,
ce însoțesc produsul sau serviciul, în funcție de natura
acestuia.“;
— Art. 20 din Ordonanța Guvernului nr. 21/1992:
îProducătorul trebuie să informeze despre denumirea
produsului, denumirea și/sau marca producătorului, cantitatea
și, după caz, termenul de garanție, de valabilitate sau data
durabilității minimale, principalele caracteristici tehnice și
calitative, compoziția, aditivii folosiți, despre eventualele riscuri
previzibile, modul de utilizare, manipulare, depozitare,
conservare sau păstrare, despre contraindicații.
Producătorul are obligația să-și precizeze adresa în
elementele de identificare, până la data aderării României la
Uniunea Europeană.“;
— Art. 4 din Hotărârea Guvernului nr. 1.039/2003: îSe
admite introducerea pe piață numai a aparatelor frigorifice de
uz casnic al căror consum de energie electrică este mai mic
sau egal cu consumul maxim admis potrivit clasei de eficiență
pentru categoria aparatului frigorific de uz casnic respectiv,
calculat conform metodei prevăzute în anexa nr. 1, și care:
a) au aplicată o etichetă indicând consumurile de energie,
clasa de eficiență energetică, nivelul de zgomot și, după caz,
alte caracteristici, conform anexei B la Standardul «Eficiența
energetică și etichetarea ei» SR 13339:1996; eticheta se
plasează pe exteriorul părții frontale sau superioare a
aparatului frigorific de uz casnic, astfel încât să fie ușor de
observat și vizibilă;
b) sunt însoțite de o fișă conținând informațiile înscrise pe
etichetă, modelul fișei fiind conform anexei C la Standardul
«Eficiența energetică și etichetarea ei» SR 13339:1996;
c) au marcajul european de conformitate CE, prevăzut în
anexa nr. 3 la Legea nr. 608/2001 privind evaluarea
conformității produselor, aplicat de un producător sau un
reprezentant autorizat al acestuia, denumit în continuare
marcaj CE.“;

14

MONITORUL OFICIAL AL ROMÂNIEI, PARTEA I, Nr. 393/8.V.2006

— Art. 6 din Hotărârea Guvernului nr. 1.039/2003:
îResponsabilitatea introducerii pe piață a aparatelor frigorifice
de uz casnic conform prevederilor art. 4 revine furnizorului.“
Textele constituționale invocate expres în susținerea
excepției sunt cele ale art. 45 privind libertatea economică
și ale art. 135 alin. (2) lit. a) și b) privind economia.
Examinând excepția de neconstituționalitate ridicată,
Curtea reține următoarele:
În esență, autorul excepției apreciază că prevederile
criticate contravin art. 45 și art. 135 alin. (2) lit. a) și b),
întrucât îngrădesc atât libertatea comerțului, cât și libertatea
economică.
I. Curtea reține că, în conformitate cu prevederile
art. 146 lit. d) teza întâi din Constituție, Curtea
Constituțională
“hotărăște asupra excepțiilor de
neconstituționalitate privind legile și ordonanțele, ridicate în
fața instanțelor judecătorești sau de arbitraj comercial“, iar
potrivit art. 29 alin. (1) din Legea nr. 47/1992 privind
organizarea și funcționarea Curții Constituționale, instanța
de contencios constituțional îdecide asupra excepțiilor
ridicate în fața instanțelor judecătorești sau de arbitraj
comercial privind neconstituționalitatea unei legi sau ordonanțe
ori a unei dispoziții dintr-o lege sau dintr-o ordonanță [...]“.
Astfel, hotărârile Guvernului nu pot constitui obiect al
controlului de constituționalitate exercitat de Curtea
Constituțională, acestea putând fi atacate numai pe calea
contenciosului administrativ.
Pentru aceste motive, potrivit dispozițiilor art. 29 alin. (6)
din Legea nr. 47/1992, instanța judecătorească trebuia să
respingă excepția de neconstituționalitate ridicată, printr-o
încheiere motivată, fără a mai sesiza Curtea
Constituțională. Întrucât instanța de judecată nu s-a
conformat acestor dispoziții legale, Curtea, în conformitate
cu dispozițiile art. 29 alin. (1) și (6) din Legea nr. 47/1992,
urmează să respingă ca inadmisibilă excepția de
neconstituționalitate a dispozițiilor art. 4 și 6 din Hotărârea
Guvernului nr. 1.039/2003.

II. În ceea ce privește constituționalitatea Ordonanței
Guvernului nr. 21/1992, în ansamblu, Curtea, prin Decizia
nr. 277 din 1 iulie 2003, publicată în Monitorul Oficial al
României, Partea I, nr. 635 din 5 septembrie 2003, a
stabilit, în esență, că drepturile cetățenilor care au calitatea
de consumatori și obligațiile corelative ale agenților
economici, prevăzute de Ordonanța Guvernului nr. 21/1992,
au caracter de protecție împotriva unor practici abusive, și
nicidecum discriminatoriu, acestea fiind adecvate poziției
specifice a consumatorilor în raporturile cu producătorii și
comercianții care beneficiază de plata prețului pentru
produsul vândut.
Prin aceeași decizie, Curtea a mai reținut că nu sunt
încălcate dispozițiile art. 135 alin. (1) și alin. (2) lit. a) și b)
din Constituție, întrucât funcționarea normală a economiei
de piață este perfect compatibilă cu măsurile de protecție a
consumatorilor, iar libertatea comerțului și protejarea
intereselor naționale în activitatea economică nu numai că
nu sunt incompatibile cu fixarea unor reguli privind calitatea
produselor sau a serviciilor prestate, dar acestea sunt
impuse de alte obligații ce revin statului, și anume cea
prevăzută la art. 135 alin. (2) lit. f) cu privire la crearea
condițiilor necesare pentru creșterea calității vieții.
Neexistând elemente noi de natură a determina
schimbarea jurisprudenței Curții, considerentele și soluția
deciziei menționate își păstrează valabilitatea și în prezenta
cauză.
De asemenea, în cauza de față, Curtea reține că
Ordonanța Guvernului nr. 21/1992 nu afectează libertatea
economică, aceasta, potrivit textului Constituției, fiind
necesar să fie exercitată îîn condițiile legii“. De altfel,
autorul excepției este o societate comercială, care astfel
are asigurat, în condițiile legii, dreptul de a efectua acte și
fapte de comerț.
Curtea constată că aceleași considerente sunt valabile
și cu privire la critica de neconstituționalitate a dispozițiilor
art. 18, 19 și 20 din Ordonanța Guvernului nr. 21/1992,
reglementări cuprinse în cap. IV al ordonanței intitulat
îInformarea și educarea consumatorilor“.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

I. Respinge, ca fiind inadmisibilă, excepția de neconstituționalitate a dispozițiilor art. 4 și 6 din Hotărârea
Guvernului nr. 1.039/2003 privind stabilirea cerințelor referitoare la etichetarea și eficiența energetică a aparatelor frigorifice
de uz casnic pentru introducerea lor pe piață, excepție ridicată de Societatea Comercială îAlchimia Impex“ — S.R.L. din
Reșița în Dosarul nr. 7.623/C/2005 al Tribunalului Caraș-Severin — Secția civilă.
II. Respinge excepția de neconstituționalitate a dispozițiilor Ordonanței Guvernului nr. 21/1992 privind protecția
consumatorilor, în ansamblu, și a dispozițiilor art. 18, 19 și 20 din aceeași ordonanță, excepție ridicată de același autor
în același dosar.
Definitivă și general obligatorie.
Pronunțată în ședința publică din data de 6 aprilie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

MONITORUL OFICIAL AL ROMÂNIEI, PARTEA I, Nr. 393/8.V.2006

15

CURTEA CONSTITUȚIONALĂ

D E C I Z I A Nr. 304
din 6 aprilie 2006

referitoare la excepția de neconstituționalitate a dispozițiilor art. 6 alin. 1 din Legea nr. 12/1990
privind protejarea populației împotriva unor activități comerciale ilicite
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Ion Tiucă
Benke Károly

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 6 alin. 1 din Legea nr. 12/1990
privind protejarea populației împotriva unor activități
comerciale ilicite, excepție ridicată de Maria Daniela AluiGheorghe, Mihăiță Alui-Gheorghe și Emilia Alui-Gheorghe în
Dosarul nr. 3.878/2005 al Tribunalului Bacău — Secția
comercială și de contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere ca inadmisibilă a excepției de neconstituționalitate, apreciind că aceasta, fiind ridicată într-o
contestație în anulare, nu are legătură cu soluționarea
cauzei. Pe fond, consideră că excepția de neconstituționalitate ridicată este neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 31 octombrie 2005, pronunțată în
Dosarul nr. 3.878/2005, Tribunalul Bacău — Secția
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 6 alin. 1 din Legea nr. 12/1990 privind
protejarea populației împotriva unor activități comerciale
ilicite, excepție ridicată de Maria Daniela Alui-Gheorghe,
Mihăiță Alui-Gheorghe și Emilia Alui-Gheorghe într-o cauză
având ca obiect soluționarea contestației în anulare
formulate de autorii excepției împotriva unei soluții
pronunțate în recurs.
În motivarea excepției, autorii acesteia susțin că
prevederile legale criticate contravin dispozițiilor
constituționale ale art. 44 alin. (8). În acest sens, se
susține că măsura confiscării prevăzută de art. 6 alin. 1 din
Legea nr. 12/1990 este neconstituțională, întrucât, în nici
un caz, nu este admisibil ca mărfurile dobândite în mod
licit și cu acte de proveniență să fie trecute în proprietatea
statului.

Tribunalul Bacău — Secția comercială și de contencios
administrativ consideră că excepția de neconstituționalitate
este neîntemeiată.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului consideră că excepția de neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției și Legea nr. 47/1992,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29
din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 6 alin. 1 din Legea nr. 12/1990 privind
protejarea populației împotriva unor activități comerciale
ilicite, republicată în Monitorul Oficial al României, Partea I,
nr. 133 din 20 iunie 1991, astfel cum au fost modificate
prin Ordonanța Guvernului nr. 126/1998, publicată în
Monitorul Oficial al României, Partea I, nr. 328 din
29 august 1998, aprobată prin Legea nr. 243/1998,
publicată în Monitorul Oficial al României, Partea I, nr. 488
din 18 decembrie 1998. Dispozițiile legale criticate au
următorul cuprins: îMărfurile sau produsele care au servit sau
au fost destinate să servească la săvârșirea vreuneia dintre
faptele prevăzute la art. 1 lit. a), b), d), e), g) și j), dacă sunt ale
contravenientului sau ale agentului economic, precum și
sumele de bani și lucrurile dobândite prin săvârșirea
contravenției se confiscă și se valorifică în condițiile legii,
contravaloarea lor făcându-se venit la bugetul administrației
publice centrale.“
Textul constituțional invocat în susținerea excepției este
cel al art. 44 alin. (8) privind prezumția caracterului licit al
dobândirii averii.
Examinând excepția de neconstituționalitate ridicată,
Curtea constată că dispozițiile legale criticate au mai format

16

MONITORUL OFICIAL AL ROMÂNIEI, PARTEA I, Nr. 393/8.V.2006

obiect al controlului de constituționalitate. Astfel, prin
Decizia nr. 429 din 18 noiembrie 2003, publicată în
Monitorul Oficial al României, Partea I, nr. 868 din
5 decembrie 2003, Decizia nr. 76 din 26 februarie 2004,
publicată în Monitorul Oficial al României, Partea I, nr. 206
din 9 martie 2004, și Decizia nr. 191 din 27 aprilie 2004,
publicată în Monitorul Oficial al României, Partea I, nr. 503
din 4 iunie 2004, Curtea Constituțională, respingând
excepțiile de neconstituționalitate, a constatat că dispozițiile
art. 6 din Legea nr. 12/1990 se întemeiază tocmai pe
prevederile textului art. 44 din Constituție, care, la alin. (9),
prevede că îBunurile destinate, folosite sau rezultate din
infracțiuni ori contravenții pot fi confiscate numai în
condițiile legii“. Prin deciziile menționate, s-a reținut că
textul de lege criticat nu instituie o prezumție de dobândire
ilicită a bunurilor a căror proveniență nu poate fi justificată.
De altfel, Curtea Constituțională a stabilit în mod
constant, în jurisprudența sa, că aplicarea și executarea

unor sancțiuni pecuniare, inclusiv măsura confiscării unor
bunuri sau valori, cu toate că determină în mod direct
diminuarea patrimoniului celui sancționat, nu încalcă
dispozițiile constituționale privind ocrotirea proprietății
private, întrucât sunt consecința unor încălcări ale legii. În
acest sens sunt, de exemplu, deciziile nr. 56 din 13 aprilie
1999, publicată în Monitorul Oficial al României, Partea I,
nr. 222 din 20 mai 1999, nr. 67 din 18 aprilie 2000,
publicată în Monitorul Oficial al României, Partea I, nr. 334
din 19 iulie 2000, nr. 261 din 24 iunie 2003, publicată în
Monitorul Oficial al României, Partea I, nr. 561 din
5 august 2003, și nr. 472 din 4 noiembrie 2004, publicată
în Monitorul Oficial al României, Partea I, nr. 52 din
17 ianuarie 2005.
Neexistând elemente noi de natură a determina
schimbarea jurisprudenței Curții, considerentele și soluția
deciziilor menționate își păstrează valabilitatea și în
prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 6 alin. 1 din Legea nr. 12/1990 privind protejarea
populației împotriva unor activități comerciale ilicite, excepție ridicată de Maria Daniela Alui-Gheorghe, Mihăiță AluiGheorghe și Emilia Alui-Gheorghe în Dosarul nr. 3.878/2005 al Tribunalului Bacău — Secția comercială și de contencios
administrativ.
Definitivă și general obligatorie.
Pronunțată în ședința publică din data de 6 aprilie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 393/8.V.2006 conține 16 pagini.

Prețul: 1,15 lei noi/11.500 lei vechi

&JUYDGY|115699]
ISSN 1453—4495

