PARTEA

Anul 174 (XVIII) — Nr. 128

I

LEGI, DECRETE, HOTĂRÂRI ȘI ALTE ACTE

Vineri, 10 februarie 2006

SUMAR

Pagina
DECIZII ALE CURȚII CONSTITUȚIONALE
Decizia nr. 1 din 10 ianuarie 2006 referitoare la excepția
de neconstituționalitate a dispozițiilor art. 197 din
Codul de procedură fiscală ......................................

1–3

3–4

Decizia nr. 3 din 10 ianuarie 2006 referitoare la excepția
de neconstituționalitate a dispozițiilor art. 391
alin. 1 teza finală din Codul de procedură penală

5–6

ALE

Pagina

Decizia nr. 6 din 10 ianuarie 2006 referitoare la excepția
de neconstituționalitate a dispozițiilor art. 8
alin. (3) din Legea nr. 64/1995 privind procedura
reorganizării judiciare și a falimentului ....................

Decizia nr. 2 din 10 ianuarie 2006 referitoare la excepția
de neconstituționalitate a dispozițiilor art. 108 1
alin. 1 pct. 1 lit. a) și b) și ale art. 108 5 din
Codul de procedură civilă ........................................

DECIZII

Nr.

CURȚII

6–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2.217/2005. — Ordin al ministrului transporturilor,
construcțiilor și turismului pentru aprobarea Normei
metodologice de aplicare a Hotărârii Guvernului
nr. 577/1997 privind pietruirea, reabilitarea și/sau
asfaltarea drumurilor de interes local clasate și
alimentarea cu apă a satelor, republicată, astfel
cum a fost modificată și completată prin Hotărârea
Guvernului nr. 1.256/2005 ........................................

8–16

CONSTITUȚIONALE

CURTEA CONSTITUȚIONALĂ

D E C I Z I A Nr. 1
din 10 ianuarie 2006

referitoare la excepția de neconstituționalitate a dispozițiilor art. 197 din Codul de procedură fiscală
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Florentina Baltă
Daniela Ramona Marițiu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 197 din Codul de procedură

fiscală, excepție ridicată de Societatea Comercială
îMukamba“ — S.R.L. din Târgu-Jiu în Dosarul
nr. 87/F/2005 al Tribunalului Gorj — Secția comercială și
de contencios administrativ.
La apelul nominal răspunde avocatul autorului excepției,
lipsă fiind celelalte părți, față de care procedura de citare
este legal îndeplinită.
Cauza fiind în stare de judecată, avocatul autorului
excepției solicită admiterea excepției de neconstituționalitate,
deoarece textul de lege criticat contravine art. 16 alin. (1)
și art. 124 alin. (2) din Constituție.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 128/10.II.2006

Reprezentantul Ministerului Public, făcând referire la
jurisprudența Curții Constituționale, pune concluzii de
respingere a excepției de neconstituționalitate, arătând că
dispozițiile de lege criticate nu vin în contradicție cu
prevederile art. 16 alin. (1) și ale art. 124 alin. (2) din
Constituție.
C U R T E A,

având în vedere actele și lucrările dosarului, reține
următoarele:
Prin Încheierea din 31 martie 2005, pronunțată în
Dosarul nr. 87/F/2005, Tribunalul Gorj — Secția
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 197 din Codul de procedură fiscală.
Excepția a fost ridicată de Societatea Comercială
îMukamba“ — S.R.L. din Târgu-Jiu într-un dosar ce are ca
obiect soluționarea procedurii reorganizării judiciare și a
falimentului declarată de Administrația Finanțelor Publice a
Municipiului Târgu-Jiu împotriva autorului excepției.
În motivarea excepției de neconstituționalitate autorul
acesteia susține că dispozițiile art. 189 din Codul de
procedură fiscală sunt contrare prevederilor art. 124
alin. (2) din Constituție, deoarece stabilesc pentru organele
fiscale un regim preferențial în cursul procedurii de
reorganizare sau faliment. Astfel, în timp ce toți ceilalți
creditori pot fi obligați la plata unei cauțiuni, potrivit art. 38
alin. (4) din Legea nr. 64/1995, organele fiscale, în lumina
dispozițiilor art. 189 din Codul de procedură fiscală, sunt
exceptate de la plata acestei cauțiuni, dobândind astfel, în
mod nejustificat, un avantaj în fața celorlalți participanți la
procedură, generându-se astfel o lipsă de egalitate în fața
justiției.
Tribunalul Gorj — Secția comercială și de contencios
administrativ apreciază că dispozițiile art. 197 din Codul de
procedură fiscală întregesc legea specială nr. 64/1995
privind procedura reorganizării judiciare și a falimentului,
acesta fiind, de altfel, și raționamentul pentru care, în cursul
procedurii de reorganizare judiciară și faliment s-a stabilit
că nu este necesar ca un creditor bugetar să depună
cauțiunea, organul fiscal fiind scutit de plata acesteia.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul arată că prevederile art. 197, greșit invocat
ca fiind art. 189, din Codul de procedură fiscală nu vin în
conflict cu dispozițiile art. 124 alin. (2) din Constituție, care
statuează că îjustiția este unică, imparțială și egală pentru
toți“, întrucât textul criticat reglementează proceduri care se
înfăptuiesc în interesul general, și anume recuperarea
creanțelor fiscale cuvenite bugetului de stat, iar nu aspecte
de fond ce privesc înfăptuirea justiției propriu-zise. De
asemenea, arată că, potrivit art. 135 alin. (2) lit. b) din
Constituție, statul are îndatorirea de a asigura protejarea
intereselor naționale în activitatea economică, financiară și
valutară, fiind astfel legitimat să ia măsurile legale ce se
impun pentru promovarea acestor interese, excepția de
neconstituționalitate fiind neîntemeiată.
Avocatul Poporului apreciază că excepția de
neconstituționalitate invocată este neîntemeiată. În acest
sens, arată că nu poate fi reținută critica de
neconstituționalitate a dispozițiilor art. 197 din Codul de
procedură fiscală față de prevederile art. 124 alin. (2) din
Constituție, deoarece dispozițiile de lege criticate reprezintă

o normă de procedură a cărei reglementare este de
competența exclusivă a legiuitorului, care poate institui, în
considerarea unor situații deosebite, reguli speciale de
procedură, potrivit art. 126 alin. (2) din Legea
fundamentală.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Deși autorul excepției se referă la dispozițiile art. 189
din Codul de procedură fiscală, din motivarea excepției
rezultă că se au în vedere dispozițiile art. 197 din Codul
de procedură fiscală. Astfel, obiectul excepției de
neconstituționalitate îl constituie dispozițiile art. 197 din
Codul de procedură fiscală, republicat în Monitorul Oficial
al României, Partea I, nr. 863 din 26 septembrie 2005.
Textul art. 197 are următorul cuprins: îOrganele fiscale sunt
scutite de taxe, tarife, comisioane sau cauțiuni pentru cererile,
acțiunile și orice alte măsuri pe care le îndeplinesc în vederea
administrării creanțelor fiscale, cu excepția celor privind
comunicarea actului administrativ fiscal.“
În susținerea neconstituționalității acestor dispoziții
legale, autorul excepției invocă încălcarea prevederilor
art. 124 alin. (2) din Constituție, referitoare la înfăptuirea
justiției.
Examinând excepția de neconstituționalitate, Curtea
constată că prin Decizia nr. 253 din 10 mai 2005,
publicată în Monitorul Oficial al României, Partea I, nr. 593
din 8 iulie 2005, răspunzând la o critică asemănătoare, a
statuat, în esență, că legiuitorul a instituit o excepție în
ceea ce privește organele fiscale, în sensul că cererile de
deschidere a procedurii reorganizării judiciare și a
falimentului făcute de acestea sunt scutite de consemnarea
vreunei cauțiuni. Excepția își găsește justificarea în aceea
că, în ipoteza în care calitatea de creditor aparține statului,
riscul ca debitorul prejudiciat prin efectul procedurii
reorganizării judiciare și a falimentului să nu poată obține
repararea prejudiciului datorită insolvabilității creditorului nu
există, potrivit principiului că statul nu este niciodată în
încetare de plăți. O altă rațiune a instituirii excepției rezidă
în aceea că posibilitatea obligării statului la plata cauțiunii,
ca o condiție a admisibilității cererilor formulate prin
prepușii săi de începere a procedurii reorganizării judiciare
și a falimentului, consacrată cu titlu de regulă de art. 38
alin. (4) din Legea nr. 64/1995, ar impune alocarea și deci
indisponibilizarea unor fonduri bugetare substanțiale. Astfel,
se constată că instituirea de către legiuitor, prin textul de
lege criticat, a unor excepții de la regula generală a plății
taxelor, tarifelor, comisioanelor sau cauțiunii pentru cererile,
acțiunile și orice alte măsuri pe care organele fiscale le
îndeplinesc în vederea administrării creanțelor fiscale nu
constituie o atingere adusă dispozițiilor art. 124 alin. (2) din
Constituție, potrivit cărora îJustiția este unică, imparțială și
egală pentru toți“.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 128/10.II.2006

3

Curtea constată că soluția adoptată și argumentele ce au stat la baza acesteia se mențin și în cauza de față,
întrucât nu au intervenit elemente noi, de natură să determine reconsiderarea jurisprudenței în materie a Curții.
Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 197 din Codul de procedură fiscală, excepție ridicată
de Societatea Comercială îMukamba“ — S.R.L. din Târgu-Jiu în Dosarul nr. 87/F/2005 al Tribunalului Gorj — Secția
comercială și de contencios administrativ.
Definitivă și general obligatorie.
Pronunțată în ședința publică din data de 10 ianuarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Daniela Ramona Marițiu

CURTEA CONSTITUȚIONALĂ

D E C I Z I A Nr. 2
din 10 ianuarie 2006

referitoare la excepția de neconstituționalitate a dispozițiilor art. 1081 alin. 1 pct. 1 lit. a) și b)
și ale art. 1085 din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Florentina Baltă
Mădălina Ștefania Diaconu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 1081—1085 din Codul de
procedură civilă, excepție ridicată de avocat Viorel Gâlcă în
Dosarul nr. 3.583/2005 al Judecătoriei Pitești.
La apelul nominal se prezintă autorul excepției,
personal, solicitând admiterea excepției de neconstituționalitate formulate. În acest sens, arată că dispozițiile
art. 1081—1085 din Codul de procedură civilă, referitoare la
posibilitatea judecătorului de a aplica amenzi judiciare
atunci când acesta consideră că drepturile procesuale s-au
exercitat cu rea-credință, încalcă drepturile constituționale
prevăzute în art. 21, 24 și 30 din Constituție, prin aceea
că lasă la aprecierea instanței existența relei-credințe și a
netemeiniciei cererilor formulate de partea amendată, că
reexaminarea amenzii aplicate se face de către aceeași
instanță care a aplicat-o, iar nu de instanța superioară
ierarhic, și că încheierea prin care se soluționează această
cerere de reexaminare nu poate fi supusă nici unei căi de
atac.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, invocând în acest sens jurisprudența în
materie a Curții Constituționale.

C U R T E A,

având în vedere actele și lucrările dosarului, reține
următoarele:
Prin Încheierea din 6 iunie 2005, pronunțată în Dosarul
nr. 3.583/2005, Judecătoria Pitești a sesizat Curtea
Constituțională cu excepția de neconstituționalitate a
dispozițiilor art. 1081—1085 din Codul de procedură civilă.
Excepția a fost ridicată de către avocat Viorel Gâlcă cu
prilejul soluționării unei acțiuni de reexaminare a unei
amenzi judiciare.
În motivarea excepției de neconstituționalitate autorul
acesteia susține, în esență, că textele de lege criticate,
care dau posibilitatea judecătorului de a aplica amenzi
judiciare atunci când consideră că drepturile procesuale
s-au exercitat cu rea-credință, contravin prevederilor art. 21,
24 și 30 din Constituție, lasă loc arbitrarului și nu dau
părților posibilitatea să se apere într-un proces echitabil,
cererea de reexaminare a amenzii soluționându-se prin
încheiere irevocabilă.
Judecătoria Pitești apreciază că excepția de
neconstituționalitate nu este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că textele de lege criticate nu
contravin dispozițiilor constituționale invocate.
Avocatul Poporului arată că textele legale criticate sunt
constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 128/10.II.2006
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile autorului excepției,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Deși autorul excepției se referă la art. 1081—1085 din
Codul de procedură civilă, iar instanța de judecată, la
art. 1082 alin. 1 și la art. 1085, din motivarea excepției de
neconstituționalitate rezultă cu claritate că autorul excepției
critică, în fapt, numai prevederile art. 1081 alin. 1 pct. 1
lit. a) și b), referitoare la posibilitatea instanței de a aplica
amenzi pentru formularea, cu rea-credință, a unor cereri
vădit netemeinice sau a unora de recuzare ori de
strămutare, și pe cele ale art. 1085, referitoare la calea de
atac împotriva încheierii prin care s-a stabilit o asemenea
amendă. Obiectul excepției de neconstituționalitate îl
constituie așadar dispozițiile art. 1081 alin. 1 pct. 1 lit. a)
și b) și ale art. 108 5 din Codul de procedură civilă,
introduse prin Ordonanța de urgență a Guvernului
nr. 138/2000 pentru modificarea și completarea Codului de
procedură civilă, publicată în Monitorul Oficial al României,
Partea I, nr. 479 din 2 octombrie 2000, cu modificările
aduse prin Legea nr. 219/2005 privind aprobarea
Ordonanței de urgență a Guvernului nr. 138/2000 pentru
modificarea și completarea Codului de procedură civilă,
publicată în Monitorul Oficial al României, Partea I, nr. 609
din 14 iulie 2005. Dispozițiile criticate au următorul conținut:
— Art. 1081 alin. 1 pct. 1 lit. a) și b): îDacă legea nu
prevede altfel, instanța, potrivit dispozițiilor prezentului capitol,
va putea sancționa următoarele fapte săvârșite în legătură cu
procesul, astfel:
1. cu amendă judiciară de la 500.000 lei la 7.000.000 lei:
a) introducerea, cu rea-credință, a unor cereri vădit
netemeinice;

b) formularea, cu rea-credință, a unei cereri de recuzare
sau de strămutare.“;
— Art. 1085: îÎmpotriva încheierii prevăzute la art. 1084 cel
obligat la amendă sau despăgubire va putea face numai cerere
de reexaminare, solicitând, motivat, să se revină asupra
amenzii ori despăgubirii sau să se dispună reducerea acestora.
Cererea se face în termen de 15 zile, după caz, de la data
la care a fost luată măsura sau de la data comunicării
încheierii.
Cererea se soluționează prin încheiere irevocabilă, dată în
camera de consiliu, de către instanța de judecată ori de
președintele instanței de executare care a aplicat amenda sau
despăgubirea.“
În susținerea neconstituționalității acestor texte de lege,
autorul excepției invocă încălcarea prevederilor art. 21, 24
și 30 din Constituție, referitoare la accesul liber la justiție,
dreptul la apărare și libertatea de exprimare.
Examinând excepția de neconstituționalitate, Curtea
constată că prin Decizia nr. 170 din 15 aprilie 2004,
publicată în Monitorul Oficial al României, Partea I, nr. 430
din 13 mai 2004, a respins criticile de neconstituționalitate
ale art. 1081 alin. 1 pct. 1 lit. a) din Codul de procedură
civilă, arătând că activitatea procesuală a părților trebuie să
se desfășoare cu respectarea normelor prevăzute de lege,
iar stabilirea regulilor de desfășurare a procesului în fața
instanțelor judecătorești este de competența exclusivă a
legiuitorului.
De asemenea, cu privire la constituționalitatea art. 1081
alin. 1 pct. 1 lit. b) și a art. 1085 din Codul de procedură
civilă, Curtea Constituțională s-a pronunțat prin Decizia
nr. 547 din 18 octombrie 2005, publicată în Monitorul
Oficial al României, Partea I, nr. 1.030 din 21 noiembrie
2005, statuând că textul criticat nu aduce atingere dreptului
de acces la justiție și dreptului la apărare, ci, dimpotrivă,
prevede că persoana obligată la amendă sau despăgubire
poate face cerere de reexaminare, prin care solicită,
motivat, să se revină asupra amenzii ori despăgubirii.
Întrucât nu au intervenit elemente
determine reconsiderarea jurisprudenței
Constituționale, argumentarea și soluția
de mai sus își mențin valabilitatea și

noi, de natură să
în materie a Curții
reținute în deciziile
în prezenta cauză.

Pentru considerentele expuse mai sus, în temeiul art. 146 lit. d) din Constituție, precum și al art. 1—3, al art. 11
alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
DECIDE:

Respinge excepția de neconstituționalitate a dispozițiilor art. 1081 alin. 1 pct. 1 lit. a) și b) și ale art. 1085 din
Codul de procedură civilă, excepție ridicată de avocat Viorel Gâlcă în Dosarul nr. 3.583/2005 al Judecătoriei Pitești.
Definitivă și general obligatorie.
Pronunțată în ședința publică din data de 10 ianuarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mădălina Ștefania Diaconu

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 128/10.II.2006

5

CURTEA CONSTITUȚIONALĂ

D E C I Z I A Nr. 3
din 10 ianuarie 2006

referitoare la excepția de neconstituționalitate a dispozițiilor art. 391 alin. 1 teza finală
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Iuliana Nedelcu
Cristina Toma

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 391 alin. 1 din Codul de
procedură penală, excepție ridicată de Camoglu Ersin,
Ozdemir Murat Mert și Karaloglu Ismail Cenk în Dosarul
nr. 484/P/2005 al Curții de Apel Constanța — Secția
penală.
La apelul nominal răspunde partea Societatea
Comercială îDaewoo Heavy Industries“ — S.A. din
Mangalia, prin avocat Sonia Geagiu, cu delegație la dosar.
Lipsesc autorii excepției, față de care procedura de citare a
fost legal îndeplinită.
Având cuvântul, reprezentantul părții prezente solicită
respingerea excepției ca neîntemeiată.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 12 iulie 2005, pronunțată în Dosarul
nr. 484/P/2005, Curtea de Apel Constanța — Secția penală
a sesizat Curtea Constituțională cu excepția de
neconstituționalitate a dispozițiilor art. 391 alin. 1 din
Codul de procedură penală, excepție ridicată de Camoglu
Ersin, Ozdemir Murat Mert și Karaloglu Ismail Cenk într-o
cauză ce are ca obiect o contestație în anulare.
În motivarea excepției de neconstituționalitate autorii
acesteia susțin că dispozițiile art. 391 alin. 1 teza finală din
Codul de procedură penală încalcă dreptul părților la un
proces echitabil, dreptul la apărare, precum și principiul
publicității ședințelor de judecată, drepturi care nu pot fi
exercitate dacă părțile nu sunt citate la examinarea
admisibilității în principiu a contestației în anulare.
Curtea de Apel Constanța — Secția penală apreciază
ca fiind întemeiate criticile de neconstituționalitate formulate,
întrucât, în cazul în care părțile nu cunosc data soluționării
cauzei, nu se poate asigura dreptul acestora la un proces
echitabil.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele
de
vedere
asupra
excepției
de
neconstituționalitate.

Guvernul apreciază că excepția de neconstituționalitate
nu este întemeiată.
Avocatul Poporului consideră că dispozițiile legale
supuse controlului de constituționalitate sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit
dispozițiilor art. 146 lit. d) din Constituție, ale art. 1
alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 391 alin. 1 teza finală din Codul de
procedură penală, republicat în Monitorul Oficial al
României, Partea I, nr. 78 din 30 aprilie 1997, care au
următorul conținut: îInstanța examinează admisibilitatea în
principiu a cererii de contestație prevăzute în art. 386 lit. a)—c),
fără citarea părților.“ Din acest text este criticată ca fiind
neconstituțională sintagma îfără citarea părților“.
Autorii excepției consideră că dispozițiile legale criticate
contravin prevederilor art. 21 alin. (3), art. 24 alin. (1) și
art. 127 din Constituție, privind dreptul părților la un proces
echitabil, dreptul la apărare și caracterul public al
dezbaterilor.
Analizând excepția de neconstituționalitate ridicată,
Curtea observă că autorii excepției apreciază că îteza din
Codul de procedură penală subzistă“, deși practica Curții
de Apel Constanța a fost aceea de a cita părțile în calea
extraordinară de atac.
Din încheierea de ședință, prin care a fost sesizată
Curtea Constituțională, rezultă că procedura este legal
îndeplinită, părțile fiind citate cu respectarea dispozițiilor
art. 176—181 din Codul de procedură penală.
Așadar, dispozițiile legale criticate nu au legătură cu
soluționarea cauzei în care a fost ridicată excepția de
neconstituționalitate.
Potrivit prevederilor art. 29 alin. (1) din Legea
nr. 47/1992, Curtea Constituțională decide asupra excepțiilor
privind neconstituționalitatea unei legi sau ordonanțe ori a
unei dispoziții dintr-o lege sau dintr-o ordonanță îcare are
legătură cu soluționarea cauzei în orice fază a litigiului și
oricare ar fi obiectul acestuia“.
În cauza de față, părțile fiind legal citate și prezente
prin reprezentanți, dispoziția legală criticată nu are legătură
cu soluționarea litigiului. Astfel, excepția ridicată apare ca
inadmisibilă și trebuia respinsă de instanță, printr-o
încheiere motivată, fără a mai sesiza Curtea
Constituțională.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 128/10.II.2006

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 391 alin. 1 teza finală din Codul
de procedură penală, excepție ridicată de Camoglu Ersin, Ozdemir Murat Mert și Karaloglu Ismail Cenk în Dosarul
nr. 484/P/2005 al Curții de Apel Constanța — Secția penală.
Definitivă și general obligatorie.
Pronunțată în ședința publică din data de 10 ianuarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma
CURTEA CONSTITUȚIONALĂ

D E C I Z I A Nr. 6
din 10 ianuarie 2006

referitoare la excepția de neconstituționalitate a dispozițiilor art. 8 alin. (3) din Legea nr. 64/1995
privind procedura reorganizării judiciare și a falimentului
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Florentina Baltă
Ioana Marilena Chiorean

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 8 alin. (3) din Legea
nr. 64/1995 privind procedura reorganizării judiciare și a
falimentului, excepție ridicată de Ioan Brezan în Dosarul
nr. 655/C/2005 al Curții de Apel Oradea — Secția
comercială și de contencios administrativ și fiscal.
La apelul nominal se constată lipsa părților, față de care
procedura de citare a fost legal îndeplinită.
Cauza fiind în stare de judecată, reprezentantul
Ministerului Public solicită respingerea excepției de
neconstituționalitate ca fiind neîntemeiată, întrucât, potrivit
art. 126 alin. (2) din Constituție, legiuitorul poate institui
reguli speciale de procedură în considerarea unor situații
deosebite.
C U R T E A,

având în vedere actele și lucrările dosarului, constată
următoarele:
Prin Încheierea din 1 septembrie 2005, pronunțată în
Dosarul nr. 655/C/2005, Curtea de Apel Oradea — Secția
comercială și de contencios administrativ și fiscal a
sesizat Curtea Constituțională cu excepția de
neconstituționalitate a dispozițiilor art. 8 alin. (3) din Legea
nr. 64/1995 privind procedura reorganizării judiciare și a

falimentului. Excepția a fost ridicată de Ioan Brezan într-o
cauză comercială având ca obiect soluționarea contestației
în anulare introduse de autorul excepției împotriva unei
decizii a Curții de Apel Oradea, decizie prin care a fost
anulat ca netimbrat recursul declarat de autorul excepției
împotriva unei sentințe a judecătorului-sindic.
În motivarea excepției de neconstituționalitate autorul
acesteia susține că dispozițiile legale criticate încalcă
dreptul la un proces echitabil prin aceea că afișarea citației
la sediul instanței poate prejudicia partea astfel citată, care
poate fi pusă în situația de a nu lua act de existența
litigiului atunci când nu locuiește în țară ori în orașul în
care se află instanța de judecată și totodată prin faptul că
partea nu are posibilitatea de a fi informată din timp cu
privire la existența unui litigiu pentru a se apăra și a
beneficia de garanțiile unui proces echitabil.
Curtea de Apel Oradea — Secția comercială și de
contencios administrativ și fiscal și-a exprimat opinia în
sensul că excepția de neconstituționalitate este întemeiată,
întrucât, chiar dacă în materia Legii nr. 64/1995 cererile
sunt urgente și trebuie soluționate cu celeritate, dispozițiile
privind citarea părților în recurs prin publicitate aduc
atingere dreptului la un proces echitabil și dreptului la
apărare, partea neavând posibilitatea de a fi informată din
timp cu privire la termenul stabilit pentru soluționarea
recursului, pentru a-și pregăti apărarea.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele
de
vedere
asupra
excepției
de
neconstituționalitate.
Guvernul apreciază că excepția este neîntemeiată,
întrucât legiuitorul, în considerarea unor situații deosebite,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 128/10.II.2006
cum ar fi necesitatea soluționării rapide a cauzelor și
evitarea devalorizării bunurilor din patrimoniul debitorului,
poate institui norme speciale de procedură, iar, potrivit
Legii nr. 64/1995, comunicarea sau notificarea oricărui alt
act de procedură se realizează tot în modalitățile și
condițiile stabilite de Codul de procedură civilă, doar în
cazurile de excepție, expres prevăzute de lege, citarea
urmând a se face prin publicitate.
Avocatul Poporului consideră că dispozițiile legale
criticate sunt constituționale, întrucât specificul domeniului
supus reglementării, și anume procedura reorganizării
judiciare și a falimentului, a impus adoptarea unor soluții
diferite față de cele din dreptul comun, unele dintre
acestea fiind stabilirea curții de apel ca instanță de recurs,
modul de citare a părților și actele care interesează
soluționarea recursului pentru hotărârile date de judecătorulsindic ca urmare a îndeplinirii principalelor sale atribuții.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 8 alin. (3) din Legea nr. 64/1995 privind
procedura reorganizării judiciare și a falimentului,
republicată în Monitorul Oficial al României, Partea I,
nr. 1.066 din 17 noiembrie 2004, având următorul conținut:
îRecursul va fi judecat de completuri specializate, în termen de

7

30 de zile de la înregistrarea dosarului la curtea de apel.
Citarea părților se face prin publicitate. În vederea soluționării
recursului, se trimit la curtea de apel în copie certificată, sub
semnătura grefierului-șef al tribunalului, numai actele care
interesează rezolvarea recursului.“
Autorul excepției consideră că dispozițiile legale atacate
contravin art. 21 alin. (3), privind dreptul la un proces
echitabil, și art. 24, referitoare la dreptul la apărare, din
Constituție, precum și art. 6 paragraful 1, privind dreptul la
un proces echitabil, din Convenția pentru apărarea
drepturilor omului și a libertăților fundamentale.
Analizând excepția de neconstituționalitate ridicată,
Curtea reține că modalitatea citării prin publicitate, în cadrul
recursului din materia Legii nr. 64/1995, prevăzută de
dispozițiile legale criticate, constituie o normă derogatorie
de la dispozițiile art. 85—100 din Codul de procedură
civilă, conform cărora citarea părților se face la domiciliul
sau reședința acestora.
Această normă derogatorie a fost adoptată de legiuitor
în virtutea prerogativelor sale stabilite prin art. 126 alin. (2)
din Constituție, în deplin acord cu toate celelalte prevederi
constituționale, fiind justificată prin imperativul celerității
procedurii reorganizării judiciare și a falimentului.
Curtea constată că prin acest mod de reglementare a
citării în recurs procesul nu devine inechitabil, așa cum
fără temei susține autorul excepției, întrucât regula
procedurală se aplică în egală măsură tuturor părților și
nici nu se nesocotește dreptul la apărare, deoarece
procesul aflându-se în calea de atac, iar nu la prima
instanță, părțile au cunoștință de existența lui și, pe cale
de consecință, au posibilitatea de a se informa asupra
stadiului procedurii. Prin urmare, susținerile autorului,
potrivit cărora dispozițiile legale criticate îl împiedică să ia
cunoștință de existența litigiului, sunt nefondate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 8 alin. (3) din Legea nr. 64/1995 privind procedura
reorganizării judiciare și a falimentului, excepție ridicată de Ioan Brezan în Dosarul nr. 655/C/2005 al Curții de Apel
Oradea — Secția comercială și de contencios administrativ și fiscal.
Definitivă și general obligatorie.
Pronunțată în ședința publică din data de 10 ianuarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 128/10.II.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Normei metodologice de aplicare a Hotărârii Guvernului nr. 577/1997
privind pietruirea, reabilitarea și/sau asfaltarea drumurilor de interes local clasate și alimentarea
cu apă a satelor, republicată, astfel cum a fost modificată
și completată prin Hotărârea Guvernului nr. 1.256/2005
În temeiul art. II din Hotărârea Guvernului nr. 1.256/2005 privind modificarea și completarea Hotărârii Guvernului
nr. 577/1997 pentru aprobarea Programului privind pietruirea drumurilor comunale, alimentarea cu apă a satelor,
conectarea satelor la rețeaua de electrificare și la rețelele telefonice și al art. 5 alin. (4) din Hotărârea Guvernului
nr. 412/2004 privind organizarea și funcționarea Ministerului Transporturilor, Construcțiilor și Turismului, cu modificările și
completările ulterioare,
ministrul transporturilor, construcțiilor și turismului emite următorul ordin:
Art. 1. — Se aprobă Norma metodologică de aplicare a
Hotărârii Guvernului nr. 577/1997 privind pietruirea,
reabilitarea și/sau asfaltarea drumurilor de interes local
clasate și alimentarea cu apă a satelor, republicată,
prevăzută în anexa care face parte integrantă din prezentul
ordin.
Art. 2. — Prezentul ordin se publică în Monitorul Oficial
al României, Partea I.
Art. 3. — La data intrării în vigoare a prezentului ordin
se abrogă Normele metodologice ale ministrului lucrărilor
publice și amenajării teritoriului nr. 1.270/1999 de aplicare a

Hotărârii Guvernului nr. 577/1997 pentru aprobarea
Programului privind pietruirea drumurilor comunale,
alimentarea cu apă a satelor, conectarea la rețeaua de
electrificare și la rețelele telefonice, astfel cum a fost
modificată prin Hotărârea Guvernului nr. 211/1999, publicate
în Monitorul Oficial al României, Partea I, nr. 290 din
23 iunie 1999.
Art. 4. — Direcția generală achiziții în lucrări publice și
infrastructură rurală va duce la îndeplinire prevederile
prezentului ordin.

Ministrul transporturilor, construcțiilor și turismului,
Gheorghe Dobre
București, 21 decembrie 2005.
Nr. 2.217.
ANEXĂ

NORMĂ METODOLOGICĂ
de aplicare a Hotărârii Guvernului nr. 577/1997 privind pietruirea, reabilitarea și/sau asfaltarea drumurilor
de interes local clasate și alimentarea cu apă a satelor, republicată, astfel cum a fost modificată și completată
prin Hotărârea Guvernului nr. 1.256/2005
CAPITOLUL I
Dispoziții generale
Art. 1. — (1) Programul privind pietruirea, reabilitarea
și/sau asfaltarea drumurilor de interes local clasate și
alimentarea cu apă a satelor, denumit în continuare
Program, reprezintă sprijinul acordat de statul român pentru
echiparea comunelor și satelor din componența acestora cu
lucrări de infrastructură rutieră și edilitară, prin continuarea
și extinderea Programului, aprobat prin Hotărârea
Guvernului nr. 577/1997, republicată în Monitorul Oficial al
României, Partea I, nr. 294 din 24 iunie 1999, astfel cum a
fost modificată și completată prin Hotărârea Guvernului
nr. 1.256/2005.
(2) Programul este compus din:
a) subprogramul privind pietruirea, reabilitarea și/sau
asfaltarea drumurilor de interes local clasate, prevăzut în
anexa nr. 1;
b) subprogramul privind alimentarea cu apă a satelor,
prevăzut în anexa nr. 2.
Art. 2. — (1) Fondurile alocate de la bugetul de stat
pentru finanțarea Programului se cuprind și se derulează

prin bugetul Ministerului Transporturilor, Construcțiilor și
Turismului.
(2) În completarea fondurilor alocate de la bugetul de
stat pentru realizarea lucrărilor prevăzute în cadrul
Programului vor fi utilizate și soluții alternative de finanțare,
cum ar fi: alocații de la bugetul local, alte surse atrase
(contribuția populației, sponsorizări etc.), precum și, după
caz, credite interne, credite externe rambursabile sau
nerambursabile.
(3) Contribuția populației la realizarea obiectivelor
prevăzute în Program este benevolă, sub formă de
participare în muncă sau în bani, și este stabilită de
consiliile locale, prin consultarea colectivităților locale.
Art. 3. — (1) Consiliile locale au obligația de a aduce
la cunoștință locuitorilor comunei/satului prevederile
Programului, proiectele înscrise în acesta, etapele de
realizare, costurile estimative și să solicite sprijinul acestora
pentru îndeplinirea lui.
(2) Selecția proiectelor care fac obiectul finanțării
Programului se va face de către consiliile județene și
consiliile locale, în baza unor criterii stabilite de aceste

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 128/10.II.2006
autorități, având în vedere, în principal, zonele cu
disfuncționalități mari în alimentarea cu apă potabilă,
comunele cu potențial economico-turistic, precum și
asigurarea condițiilor minimale de infrastructură rurală în
comunitățile sărace.
(3) Promovarea de noi proiecte va urmări posibilitatea
asigurării surselor de finanțare, avându-se în vedere cu
prioritate finalizarea celor începute, alinierea soluțiilor
tehnice la standardele europene implementate în România,
cu prevederea soluțiilor economice în proiectare, execuție
și întreținere.
(4) Programele anuale vor viza corelarea cu termenele
de punere în funcțiune a obiectivelor promovate prin
procedurile de achiziție publică și a cuantumului posibil de
asigurat în finanțarea execuției acestora.
(5) Consiliile locale, ca autorități deliberative, și primarii,
ca autorități executive, răspund de realizarea prevederilor
Programului în interesul colectivității locale respective.
(6) Consiliile județene, în baza atribuțiilor lor, sprijină și
coordonează activitatea consiliilor locale în fundamentarea
proiectelor, asigură asistența juridică și tehnică de
specialitate necesară și monitorizează executarea lucrărilor
în calitatea lor de ordonator de credite, în conformitate cu
Legea nr. 500/2002 privind finanțele publice, cu modificările
și completările ulterioare.
(7) Consiliile locale sunt titulari de contracte pentru
obiectivele din administrarea acestora.
Art. 4. — Ministerul Transporturilor, Construcțiilor și
Turismului
coordonează
realizarea
Programului,
fundamentează, împreună cu consiliile județene, necesarul
anual de fonduri de la bugetul de stat și urmărește, prin
organele sale, realizarea Programului, în conformitate cu
Legea nr. 500/2002, cu modificările și completările ulterioare.
CAPITOLUL II
Subprogramul privind pietruirea, reabilitarea și/sau
asfaltarea drumurilor de interes local clasate
Art. 5. — (1) Prin drumuri de interes local, în contextul
finanțării subprogramului privind pietruirea, reabilitarea
și/sau asfaltarea drumurilor de interes local clasate, sunt
avute în vedere drumurile comunale și drumurile de interes
județean. Fac obiectul Programului drumurile județene care
asigură legătura dintre comune, sectoarele de drumuri
județene situate în intravilanul localităților rurale, între
reședințele de comună cu orașe, municipii, după caz,
obiective economico-turistice.
(2) Subprogramul are în vedere și străzile principale din
interiorul comunelor, în funcție de importanța lor.
Art. 6. — (1) Categoriile de lucrări care pot fi finanțate
în cadrul subprogramului prevăzut în anexa nr. 1 sunt:
a) pietruiri de drumuri de interes local de pământ;
b) îmbrăcăminți bituminoase pe drumurile de interes
local de pământ sau pietruite;
c) refacerea îmbrăcămintei drumurilor de interes local
pietruite, asfaltate sau cu îmbrăcăminți bituminoase,
degradate.
(2) De asemenea, pot fi finanțate următoarele lucrări:
a) corecția elementelor geometrice — profiluri
transversale și longitudinale, curbe, supraînălțări etc.;
b) amenajarea acostamentelor;
c) amenajarea intersecțiilor cu alte drumuri, inclusiv cu
cele de exploatare sau vicinale, prin îmbrăcăminte din
macadam sau balast pe o lungime de 50 m;

9

d) execuția de șanțuri de colectare și dirijare a apelor
pluviale;
e) construcția de podețe și poduri, ziduri de sprijin și
consolidări de taluzuri, acolo unde situația o impune.
Art. 7. — (1) Pentru a se evita scoaterea terenurilor din
circuitul agricol sau silvic se vor respecta, pe cât posibil,
traseul actual, lățimea carosabilului și ampriza existentă.
(2) Lucrările noi sau de reabilitare se vor realiza pe
bază de proiect tehnic, iar încredințarea atât a elaborării
documentației tehnico-economice, cât și a contractelor de
execuție a lucrărilor se va face prin contract de achiziție
publică, atribuit în conformitate cu prevederile legale în
vigoare privind achizițiile publice.
(3) Proiectele tehnice, indiferent de administratorul
drumului, se aprobă de ordonatorul de credite, conform
competențelor stabilite prin Legea nr. 500/2002, cu
modificările și completările ulterioare.
(4) Se vor urmări implementarea și extinderea aplicării,
în cadrul unor programe-pilot de proiectare, execuție și
urmărire a comportării în exploatare, a unor soluții
constructive, materiale și/sau tehnologii noi, prin realizarea
de prototipuri și experimentări in situ.
Art. 8. — În intravilan, accesul din drumul comunal
sau județean către gospodăriile riveranilor se va realiza
prin grija și pe cheltuiala fiecărui proprietar. Pentru o
rezolvare unitară, primăriile, sub coordonarea direcției de
specialitate din cadrul consiliului județean, vor elabora
detalii-tip de amenajare a accesului, obligatorii pentru
fiecare locuitor riveran drumului.
Art. 9. — În situația în care un drum comunal este
administrat pe tronsoane de către mai multe consilii locale,
iar Programul prevede pietruirea, reabilitarea și/sau
asfaltarea integrală a acestuia, atribuțiile fiecărei primării se
vor stabili pe bază de protocol, cu avizul consiliului
județean. În protocol va fi desemnat consiliul local care
răspunde de realizarea unitară a proiectului. Proiectul
tehnic va fi aprobat prin ordin comun al consiliilor locale
care administrează tronsoanele de drum și va fi avizat
conform legii.
Art. 10. — Podurile noi de pe tronsoanele de drumuri
comunale și județene care urmează a fi pietruite, reabilitate
și/sau asfaltate sunt investiții publice și se realizează în
conformitate cu reglementările în domeniu. Consiliile
județene și locale vor urmări ca podurile noi să se
realizeze corelat cu lucrările de bază. În mod similar se va
proceda și cu reparațiile podurilor existente.
Art. 11. — Autoritățile locale vor avea în vedere
asigurarea unor proiecte economice în conformitate cu
normativele și standardele de proiectare în vigoare. Temele
de proiectare vor face precizări cu privire la respectarea
parametrilor tehnici impuși de aceste normative.
Art. 12. — (1) Autoritățile locale vor asigura realizarea
activităților de întreținere a drumurilor de interes local
(județene, comunale, vicinale, străzi) pietruite, reabilitate
și/sau asfaltate, care constau, în principal, din:
a) întreținerea platformei drumului: nivelarea, astuparea
gropilor, refacerea stratului de balast sau de macadam
etc.;
b) asigurarea scurgerii apelor din zona drumului;
c) întreținerea și curățarea șanțurilor, rigolelor și
drenurilor;
d) întreținerea zidurilor de sprijin;
e) întreținerea semnalizării verticale;
f) repararea prin plombare a degradărilor, fisurilor;

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 128/10.II.2006

g) tratamente de suprafață.
(2) Lucrările de întreținere se vor efectua în
conformitate cu normativele privind întreținerea și repararea
drumurilor publice în vigoare.
CAPITOLUL III
Subprogramul privind alimentarea cu apă a satelor
Art. 13. — (1) Subprogramul privind alimentarea cu apă
a satelor asigură introducerea sistemelor centralizate de
alimentare cu apă și are în vedere asigurarea alimentării
cu apă în circa 30% din localitățile care nu dispun de
sisteme centralizate de alimentare cu apă, prin:
a) finalizarea obiectivelor de investiții aflate în prezent în
execuție (inclusiv a celor puse în funcțiune parțial);
b) începerea de noi obiective, pe bază de studii de
fezabilitate aprobate, în curs de aprobare sau în elaborare
la data aprobării Programului.
(2) Alimentările cu apă sunt obiective de investiții
publice, iar începerea de noi obiective se va face eșalonat,
în funcție de priorități.
Art. 14. — (1) Elaborarea documentațiilor tehnicoeconomice, respectiv studiile de fezabilitate și proiectele
tehnice de execuție, și încredințarea execuției lucrărilor se
vor face cu respectarea prevederilor legale în vigoare
privind achizițiile publice.
(2) Aprobarea documentațiilor tehnico-economice se va
face cu respectarea Legii nr. 500/2002, cu modificările și
completările ulterioare, în contextul avizării studiilor de
fezabilitate conform reglementărilor în vigoare.
(3) Studiile de fezabilitate aferente obiectivelor noi de
alimentare cu apă vor adopta soluții compatibile cu
reglementările de mediu din România, adaptate și/sau
armonizate cu cele ale Uniunii Europene în domeniu,
avându-se în vedere, în perspectivă, și realizarea
investițiilor care vor fi demarate în cadrul Programului
național de construcție a rețelei de canalizare și de
realizare a stațiilor de epurare în localitățile rurale.
Art. 15. — Stabilirea priorităților pentru obiectivele de
investiții noi va avea în vedere rezolvarea zonelor cu
disfuncționalități mari în asigurarea cu apă potabilă,
localitățile cu potențial economic existent sau de
perspectivă și comunitățile sărace, în acord cu prevederile
Planului de amenajare a teritoriului național aprobat,
secțiunea a II-a îApă“: zone cuprinzând localități rurale, cu
resurse limitate de apă, care reclamă realizarea unor
lucrări prioritare de alimentare cu apă în sistem centralizat.
Art. 16. — (1) În cadrul procesului de analiză, adoptare
a deciziilor și stabilire a soluțiilor, factorii implicați în
procesul de implementare a investițiilor de alimentare cu
apă potabilă în mediul rural trebuie să aibă în vedere
promovarea unor variante cât mai simple și economice,
determinate și de tipul surselor de apă — de adâncime
sau de suprafață.
(2) La realizarea lucrărilor va fi prevăzută utilizarea
exclusivă
a
materialelor
agrementate,
conform
reglementărilor naționale și pe baza standardelor naționale
armonizate cu legislația și exigențele Uniunii Europene în
domeniu.
(3) Nu se vor realiza sisteme centralizate de alimentare
cu apă în situațiile în care sunt posibile adâncirea,
amenajarea, curățarea și dezinfectarea fântânilor existente,
dacă pânza de apă freatică este situată la mică adâncime,

iar parametrii de calitate ai apei se încadrează în limitele
admise.
(4) După caz, poate fi avută în vedere și construirea de
puțuri forate de mică adâncime dotate cu pompe
submersibile, conductă de refulare, stație de clorinare,
rezervor și rețea de distribuție locală sau ramificată.
(5) Autoritățile locale vor iniția și vor efectua o
campanie de educare a populației pentru a gospodări
rațional resursele de apă existente, de conștientizare a
populației în ceea ce privește importanța lucrărilor având
ca obiect apa și mobilizarea cetățenilor în lupta împotriva
poluării resurselor de apă, în conformitate cu legislația
europeană.
(6) Autoritățile locale vor elabora o metodologie
simplificată privind posibilitățile locuitorilor de branșare la
rețeaua de distribuție a apei potabile, cu costuri minime
privind autorizația de construire și a lucrărilor de execuție.
CAPITOLUL IV
Atribuții și responsabilități în coordonarea Programului
Art. 17. — Ministerul Transporturilor, Construcțiilor și
Turismului, prin direcția de specialitate, coordonează
realizarea Programului, scop în care:
a) fundamentează, împreună cu consiliile județene,
necesarul anual de fonduri din sume de la bugetul de stat
către bugetele locale, în conformitate cu prioritățile
comunităților locale, distinct pe obiective și/sau localități, pe
subprograme și pe surse de finanțare, în condițiile legii;
b) prezintă și susține la Ministerul Finanțelor Publice
necesarul anual de fonduri din sume de la bugetul de stat,
în limita valorică posibil de mobilizat cu această destinație,
ca anexă la proiectul legii anuale de aprobare a bugetului
de stat;
c) sprijină, printr-o îndrumare metodologică unitară și
coerentă, elaborarea de către consiliile județene și consiliile
locale a programelor proprii, asigură controlul respectării
prevederilor programului aprobat și a priorităților prevăzute;
d) participă, prin reprezentanți specialiști, în comisiile de
evaluare a ofertelor în cadrul procedurilor de atribuire a
contractelor de proiectare și/sau execuție pentru obiectivele
din Program;
e) urmărește aplicarea Programului prin organizarea
periodică de analize asupra modului de derulare a acestuia
și inițiază, împreună cu consiliile județene implicate, măsuri
pentru eliminarea disfuncționalităților apărute;
f) participă, prin reprezentanți specialiști, la activitățile
comisiilor de recepție la terminarea lucrărilor și finală,
pentru obiectivele din Program.
Art. 18. — (1) Fundamentarea necesarului anual de
fonduri se stabilește pe subprograme și obiective de către
consiliile județene, împreună cu consiliile locale, pe baza
listelor cuprinzând propunerile de obiective, pentru a fi
prevăzute în programul anual, și a priorităților justificate de
către autoritățile locale, și se prezintă Ministerului
Transporturilor, Construcțiilor și Turismului.
(2) Necesarul de fonduri va fi fundamentat astfel:
a) pentru lucrările în continuare, în funcție de realizările
valorice la zi, restul de executat actualizat pe baza indicilor
de inflație prognozați la data de 1 ianuarie a anului pentru
care se stabilește necesarul, stadiul fizic al execuției și
termenul de punere în funcțiune contractat;
b) pentru obiectivele noi, în funcție de stadiul pregătirii
și aprobării documentației de execuție și de posibilitățile de
asigurare cu fonduri, avându-se în vedere necesitatea ca

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 128/10.II.2006
în primul an de execuție să fie asigurate fonduri, pentru
minimum 40% din valoarea lucrării.
(3) Necesarul va fi stabilit la termenele prevăzute pentru
elaborarea bugetului de stat prin Legea nr. 500/2002, cu
modificările și completările ulterioare, și va fi defalcat pe
surse de finanțare, și anume:
a) sume de la bugetul de stat, prin bugetul Ministerului
Transporturilor, Construcțiilor și Turismului;
b) credite interne;
c) credite externe, rambursabile sau nerambursabile;
d) alocații din bugetul local și din alte surse atrase,
cum ar fi contribuția populației, sponsorizări etc.
(4) Fiecare consiliu local are obligația de a identifica și
de a propune și alte surse de finanțare, altele decât cele
exemplificate la alineatul precedent, sau altele care să
sprijine bugetul de stat și care să contribuie la urgentarea
realizării lucrărilor.
Art. 19. — Finanțarea Programului:
(1) Ministerul Transporturilor, Construcțiilor și Turismului
analizează și verifică propunerile prezentate de consiliile
județene și încadrarea acestora în Program și stabilește
distinct creditele bugetare ce urmează să fie cuprinse în
proiectul bugetului propriu.
(2) După intrarea în vigoare a legii anuale a bugetului
de stat, Ministerul Transporturilor, Construcțiilor și
Turismului repartizează pe consilii județene, în funcție de
stadiul lucrărilor și de prioritățile locale, suma anuală
aprobată pentru derularea Programului, pe care o comunică
acestora, defalcată pe subprograme.
(3) Ministerul Transporturilor, Construcțiilor și Turismului
analizează și avizează listele cu propunerile de finanțare
primite de la consiliile județene și elaborate în conformitate
cu modelul prevăzut în anexa nr. 3, după care întocmește
și transmite acestora, pe subprograme, listele anuale de
finanțare, aprobate de conducerea ministerului după același
model prevăzut în anexa nr. 3.
(4) Consiliile județene încheie convenții cu consiliile
locale pentru alocarea către acestea a sumelor de la
bugetul de stat, prin bugetul Ministerului Transporturilor,
Construcțiilor și Turismului, pentru finanțarea proiectării și
execuției lucrărilor înscrise în Program.
Art. 20. — (1) Lunar, consiliile județene vor transmite
direcției coordonatoare a Programului din cadrul Ministerului
Transporturilor, Construcțiilor și Turismului, până la data de 5
a lunii următoare celei expirate, situația privind derularea
Programului pe anul în curs, în conformitate cu modelul
prevăzut în anexa nr. 4, precum și extrasul de cont la zi.
(2) Ministerul Transporturilor, Construcțiilor și Turismului
verifică solicitările de finanțare înscrise de către consiliile
județene, potrivit modelului cuprins în anexa nr. 4, după
care întocmește și transmite acestora, pe subprograme,
listele lunare de finanțare, aprobate de conducerea
ministerului după același model prevăzut în anexa nr. 4, și
le virează acestora, lunar, sumele solicitate, cu ordin de
plată tip trezorerie, în conturile consiliilor județene, deschise
la unitățile Trezoreriei Statului, în limita plafoanelor anuale
aprobate. Pentru o derulare mai eficientă a Programului
consiliile județene vor deschide conturi separate pentru
finanțarea subprogramului privind pietruirea, reabilitarea
și/sau asfaltarea drumurilor de interes local clasate și a
subprogramului privind alimentarea cu apă a satelor.

11

(3) Situațiile de lucrări lunare, întocmite de către
executanți în vederea decontării, vor fi verificate și însușite
de inspectori de specialitate autorizați, primari, reprezentanți
autorizați ai consiliilor județene, și vor fi vizate, din punctul
de vedere al calității lucrărilor executate, de către
reprezentanții inspectoratului de stat în construcții teritorial.
(4) Consiliile județene, pe baza convențiilor încheiate cu
consiliile locale și în urma verificării situațiilor de lucrări,
virează lunar, din contul menționat mai sus, sumele
respective în conturile deschise, pe subprograme, la
trezorerie de către consiliile locale beneficiare de lucrări.
(5) În conturile deschise de către consiliile județene la
unitățile Trezoreriei Statului pentru finanțarea Programului
se vor reține numai sumele repartizate pentru obiectivele
nominalizate să fie finanțate de către acestea.
Art. 21. — (1) Aceste venituri se vor evidenția în
bugetele locale și se vor utiliza pentru realizarea unor
cheltuieli curente și de capital din competența de finanțare
a autorităților administrației publice locale pentru finanțarea
Programului.
(2) Consiliile județene și consiliile locale răspund, în
condițiile legii, de utilizarea sumelor primite pentru
realizarea obiectivelor cuprinse în listele aprobate în acest
scop.
(3) Consiliile județene asigură evidența primirii și utilizării
fondurilor în conturile deschise pe seama acestora la
unitățile Trezoreriei Statului.
(4) La finele anului de plan, consiliile județene vor
justifica Ministerului Transporturilor, Construcțiilor și
Turismului sumele primite, potrivit modelului de decont
prevăzut în anexa nr. 5, care se va transmite până la data
de 20 ianuarie a anului următor celui expirat.
(5) În scopul îmbunătățirii monitorizării derulării
Programului și a rezultatelor acesteia, trimestrial, până la
data de 15 a lunii următoare trimestrului expirat, consiliile
județene vor transmite la Ministerul Transporturilor,
Construcțiilor și Turismului o informare care va cuprinde
datele menționate în anexa nr. 6.
Art. 22. — (1) La terminarea lucrărilor, consiliile
județene vor transmite Ministerului Transporturilor,
Construcțiilor și Turismului copii de pe procesele-verbale de
recepție la terminarea lucrărilor, iar după expirarea duratei
garanției de bună execuție, și procesele-verbale de recepție
finală.
(2) Înainte de desfășurarea activităților de recepție a
lucrărilor, consiliile județene vor adresa, în scris,
Ministerului Transporturilor, Construcțiilor și Turismului
invitații pentru participarea unui reprezentant al acestuia.
(3) Consiliile județene și consiliile locale au obligația de
a înregistra în contabilitatea proprie operațiunile legate de
primirea și utilizarea fondurilor alocate de Ministerul
Transporturilor, Construcțiilor și Turismului.
(4) Primirea și utilizarea fondurilor se reflectă în
execuția bugetară a consiliului județean sau local, după
caz, iar sumele neutilizate la sfârșitul anului se restituie în
contul Ministerului Transporturilor, Construcțiilor și
Turismului, până la data de 20 ianuarie a anului următor
celui expirat.
Art. 23. — Anexele nr. 1—6*) fac parte integrantă din
prezenta normă metodologică.

*) Anexele nr. 1—6 sunt reproduse în facsimil.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 128/10.II.2006
ANEXA Nr. 1
la norma metodologică
PROGRAMUL

privind pietruirea, reabilitarea și/sau asfaltarea drumurilor de interes local clasate și alimentarea cu apă a satelor
Subprogramul privind pietruirea, reabilitarea și/sau asfaltarea drumurilor de interes local clasate

N O T Ă:

Valorile estimate ale lucrărilor incluse în subprogramele de drumuri comunale și județene sunt aferente
tronsoanelor de drumuri propuse de consiliile județene, la solicitarea Ministerului Transporturilor, Construcțiilor și
Turismului, în vederea fundamentării Programului.
Listele cu portofoliul lucrărilor se constituie anual și se completează și/sau modifică, după caz, prin nominalizări
ale consiliilor județene.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 128/10.II.2006

13
ANEXA Nr. 2
la norma metodologică

PROGRAMUL

privind pietruirea, reabilitarea și/sau asfaltarea drumurilor de interes local clasate și alimentarea cu apă a satelor
Subprogramul privind alimentarea cu apă a satelor

N O T Ă:

Numărul de sate și valorile estimate aferente sistemelor centralizate de alimentare cu apă reprezintă actualizarea
de către consiliile județene a anexei inițiale la Hotărârea Guvernului nr. 577/1997, cu modificările și completările ulterioare.
Listele cu portofoliul lucrărilor se constituie anual și se completează și/sau modifică, după caz, prin nominalizări
ale consiliilor județene.

PDF compression, OCR, web-optimization with CVISION's PdfCompressor

PROPUNERI DE ALOCAȚII BUGETARE PE ANUL 20...

*) La subprogramul privind pietruirea, reabilitarea și/sau asfaltarea drumurilor de interes local se vor preciza indicativul drumului, precum și pozițiile kilometrice pe care se realizează aceste
lucrări. La subprogramul de alimentare cu apă a satelor se vor preciza atât comuna, cât și satele.
**) La subprogramul privind pietruirea, reabilitarea și/sau asfaltarea drumurilor de interes local se vor trece kilometrii finalizați și numărul podețelor. La subprogramul privind alimentarea cu apă
a satelor se vor trece stadiul fizic global al lucrărilor (procentual) pe principalele categorii de lucrări (foraj-captare, aducțiune gospodărie apă, distribuție etc.), precum și punerile în funcțiune parțiale.

pentru finanțarea Programului privind pietruirea, reabilitarea și/sau asfaltarea drumurilor de interes local clasate și alimentarea cu apă a satelor,
aprobat prin Hotărârea Guvernului nr. 577/1997, republicată, astfel cum a fost modificată și completată prin Hotărârea Guvernului nr. 1.256/2005

CONSILIUL JUDEȚEAN ..............................................

la norma metodologică

ANEXA Nr. 3

14
MONITORUL OFICIAL AL ROMÂNIEI, PARTEA I, Nr. 128/10.II.2006

PDF compression, OCR, web-optimization with CVISION's PdfCompressor

LISTA

*) La subprogramul privind pietruirea, reabilitarea și/sau asfaltarea drumurilor de interes local se vor preciza indicativul drumului, precum și pozițiile kilometrice pe care se realizează aceste
lucrări. La subprogramul de alimentare cu apă a satelor se vor preciza atât comuna, cât și satele.
**) La subprogramul privind pietruirea, reabilitarea și/sau asfaltarea drumurilor de interes local se vor trece kilometrii finalizați și numărul podețelor. La subprogramul privind alimentarea cu apă
a satelor se vor trece stadiul fizic global al lucrărilor (procentual) pe principalele categorii de lucrări (foraj-captare, aducțiune gospodărie apă, distribuție etc.), precum și punerile în funcțiune parțiale.

lucrărilor de pietruire, reabilitare și/sau asfaltare a drumurilor comunale clasate și alimentarea cu apă a satelor, finanțate
în luna .................. 20 ..., conform Hotărârii Guvernului nr. 577/1997, republicată, astfel cum a fost modificată și completată prin Hotărârea Guvernului
nr. 1.256/2005

CONSILIUL JUDEȚEAN ..............................................

ANEXA Nr. 4
la norma metodologică

MONITORUL OFICIAL AL ROMÂNIEI, PARTEA I, Nr. 128/10.II.2006
15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 128/10.II.2006
ANEXA Nr. 5
la norma metodologică

CONSILIUL JUDEȚEAN ..............................................
DECONT

privind utilizarea sumelor primite de la Ministerul Transporturilor, Construcțiilor și Turismului
pentru finanțarea Programului privind pietruirea, reabilitarea și/sau asfaltarea drumurilor de interes local
clasate și alimentarea cu apă a satelor în anul ......

ANEXA Nr. 6
la norma metodologică

CONSILIUL JUDEȚEAN ..............................................
INFORMARE

asupra modului de derulare a Programului privind pietruirea, reabilitarea și/sau asfaltarea drumurilor de interes local
clasate și alimentarea cu apă a satelor în trim. ..... 20.........

N O T Ă:

La capitolul îdrumuri“ se vor înscrie separat obiectivele pe categorii și tip de îmbrăcăminte (comunale — pietruiri,
comunale — asfaltări, comunale — reabilitări; județene — idem; străzi principale în comune — idem.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 128/10.II.2006 conține 16 pagini.

Prețul: 1,15 lei noi/11.500 lei vechi

&JUYDGY|113046]
ISSN 1453—4495

PDF compression, OCR, web-optimization with CVISION's PdfCompressor

