Anul 174 (XVIII) — Nr. 243

PARTEA

I

LEGI, DECRETE, HOTĂRÂRI ȘI ALTE ACTE

Vineri, 17 martie 2006

SUMAR
Nr.

Pagina

Pagina
REPUBLICĂRI

HOTĂRÂRI ALE GUVERNULUI ROMÂNIEI
294.

— Hotărâre privind aprobarea Programului
cercetărilor statistice în anul 2006 al Institutului
Național de Statistică ..............................................

HOTĂRÂRI

ALE

1

Hotărârea Guvernului nr. 50/2005 pentru aprobarea
Regulamentului privind procedurile, la nivelul
Guvernului, pentru elaborarea, avizarea și
prezentarea proiectelor de acte normative spre
adoptare .....................................................................

GUVERNULUI

2–8

ROMÂNIEI

GUVERNUL ROMÂNIEI

HOTĂRÂRE
privind aprobarea Programului cercetărilor statistice în anul 2006
al Institutului Național de Statistică
În temeiul art. 108 din Constituția României, republicată, și al art. 9 alin. (1) din Ordonanța Guvernului nr. 9/1992
privind organizarea statisticii oficiale, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă Programul cercetărilor statistice
în anul 2006 al Institutului Național de Statistică, prevăzut
în anexa*) care face parte integrantă din prezenta
hotărâre.

Art. 2. — Realizarea Programului cercetărilor statistice în
anul 2006 al Institutului Național de Statistică se finanțează
din bugetul Institutului Național de Statistică și din bugetele
ministerelor implicate, aprobate pe anul 2006, precum și
din alte surse interne și externe.

PRIM-MINISTRU

CĂLIN POPESCU-TĂRICEANU

București, 2 martie 2006.
Nr. 294.

Contrasemnează:
Președintele Institutului Național de Statistică,
Vergil Voineagu
Ministrul delegat pentru coordonarea
Secretariatului General al Guvernului,
Mihai Alexandru Voicu
p. Ministrul integrării europene,
Adrian Ciocănea,
secretar de stat
Ministrul agriculturii, pădurilor și dezvoltării rurale,
Gheorghe Flutur
Ministrul mediului și gospodăririi apelor,
Sulfina Barbu
Ministrul finanțelor publice,
Sebastian Teodor Gheorghe Vlădescu

*) Anexa se publică ulterior în Monitorul Oficial al României, Partea I, nr. 243 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 243/17.III.2006

REPUBLICĂRI
H O T Ă R Â R E A G U V E R N U L U I Nr. 50/2005*)
pentru aprobarea Regulamentului privind procedurile, la nivelul Guvernului, pentru elaborarea,
avizarea și prezentarea proiectelor de acte normative spre adoptare
Art. 1. — Se aprobă Regulamentul privind procedurile,
la nivelul Guvernului, pentru elaborarea, avizarea și
prezentarea proiectelor de acte normative spre adoptare,
prevăzut în anexa care face parte integrantă din prezenta
hotărâre.
Art. 2. — Ministerele și celelalte organe de specialitate
ale administrației publice centrale, precum și prefecturile vor
duce la îndeplinire prevederile prezentei hotărâri.

Art. 3. — Pe data intrării în vigoare a prezentei hotărâri
se abrogă Hotărârea Guvernului nr. 555/2001 pentru
aprobarea Regulamentului privind procedurile pentru
supunerea proiectelor de acte normative spre adoptare
Guvernului, publicată în Monitorul Oficial al României,
Partea I, nr. 334 din 22 iunie 2001.
ANEXĂ

REGULAMENT
privind procedurile, la nivelul Guvernului, pentru elaborarea, avizarea
și prezentarea proiectelor de acte normative spre adoptare
CAPITOLUL I
Dispoziții privind pregătirea, elaborarea și avizarea
proiectelor de acte normative
Art. 1. — Reglementarea relațiilor sociale prin acte
normative se realizează cu respectarea principiilor generale
de legiferare proprii sistemului dreptului românesc.
Art. 2. — (1) Actele normative se inițiază, se
elaborează, se adoptă și se aplică în conformitate cu
prevederile Constituției României, cu dispozițiile Legii
nr. 24/2000 privind normele de tehnică legislativă pentru
elaborarea actelor normative, republicată, precum și cu
principiile ordinii de drept.
(2) Actul normativ trebuie să se integreze organic în
sistemul legislației, scop în care:
a) proiectul de act normativ trebuie corelat cu
prevederile actelor normative de nivel superior sau de
același nivel, cu care se află în conexiune, precum și cu
reglementările comunitare și cu tratatele internaționale la
care România este parte;
b) proiectul de act normativ, întocmit pe baza unui act
de nivel superior, nu poate depăși limitele competenței
instituite prin acel act și nici nu poate contraveni principiilor
și dispozițiilor acestuia.
Art. 3. — (1) Potrivit Constituției României, Guvernul
adoptă hotărâri și ordonanțe.
(2) Hotărârile Guvernului se emit pentru organizarea
executării legilor.
(3) Ordonanțele simple, emise în domenii care nu fac
obiectul legilor organice, se adoptă numai în temeiul unei
legi speciale de abilitare a Guvernului, în limitele și în
condițiile prevăzute de aceasta.
(4) Ordonanțele de urgență se adoptă în condițiile
prevăzute de art. 115 alin. (4) și (6) din Constituția
României, republicată.
(5) Guvernul își exercită inițiativa legislativă potrivit
Constituției României, prin însușirea proiectelor de lege
elaborate de ministere sau de alte autorități ale
administrației publice și transmiterea acestora spre
dezbatere și adoptare camerei competente a Parlamentului.
Art. 4. — (1) Proiectele de acte normative se
elaborează de către autoritățile abilitate să le inițieze, cu
respectarea prevederilor Legii nr. 24/2000, republicată.

(2) Au dreptul să inițieze proiecte de acte normative, în
conformitate cu atribuțiile și cu domeniul lor de activitate,
următoarele autorități publice:
a) ministerele și celelalte organe de specialitate ale
administrației publice centrale, aflate în subordinea
Guvernului, precum și autoritățile administrative autonome;
b) organele de specialitate ale administrației publice
centrale, aflate în subordinea sau în coordonarea
ministerelor — prin ministerele în a căror subordine sau
coordonare se află;
c) prefecturile, consiliile județene, respectiv Consiliul
General al Municipiului București, potrivit legii — prin
Ministerul Administrației și Internelor.
Art. 5. — (1) În vederea elaborării proiectelor de acte
normative, la toate autoritățile publice prevăzute la art. 4
alin. (2) se constituie, prin dispoziție a conducătorilor
acestora, colective speciale în componența cărora sunt
desemnați juriști, specialiști în domeniul integrării europene,
precum și specialiști din compartimentele corespunzătoare
profilului propunerilor de reglementare. Colectivul va fi
coordonat de un secretar de stat, respectiv de secretarul
general.
(2) Colectivul prevăzut la alin. (1) întocmește o primă
formă a proiectului de act normativ, care este prezentată
conducătorului autorității publice inițiatoare ori persoanei
desemnate prin dispoziție a acestuia.
(3) În procesul de elaborare a proiectelor de acte
normative, autoritățile publice inițiatoare au obligația să
respecte regulile procedurale aplicabile pentru asigurarea
transparenței decizionale, prevăzute de Legea nr. 52/2003
privind transparența decizională în administrația publică.
(4) Pentru asigurarea consultării partenerilor sociali,
autoritățile publice inițiatoare au obligația să supună
proiectele de acte normative cu caracter economico-social
analizei comisiilor de dialog social, constituite în cadrul
acestora în conformitate cu prevederile Hotărârii Guvernului
nr. 314/2001 privind înființarea, organizarea și funcționarea
comisiilor de dialog social în cadrul unor ministere și al
prefecturilor, cu modificările și completările ulterioare.
Art. 6. — (1) Proiectele de acte normative trebuie
însoțite de următoarele instrumente de prezentare și
motivare:
a) expuneri de motive — în cazul proiectelor de legi;

*) Republicată în temeiul art. II din Hotărârea Guvernului nr. 617/2005 pentru modificarea și completarea Regulamentului privind procedurile, la
nivelul Guvernului, pentru elaborarea, avizarea și prezentarea proiectelor de acte normative spre adoptare, aprobat prin Hotărârea Guvernului
nr. 50/2005, publicată în Monitorul Oficial al României, Partea I, nr. 601 din 12 iulie 2005, dându-se textelor o nouă numerotare.
Hotărârea Guvernului nr. 50/2005 a fost publicată în Monitorul Oficial al României, Partea I, nr. 71 din 20 ianuarie 2005 și rectificată în
Monitorul Oficial al României, Partea I, nr. 200 din 3 martie 2006.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 243/17.III.2006
b) note de fundamentare — în cazul ordonanțelor, al
ordonanțelor de urgență și al hotărârilor Guvernului;
c) referate de aprobare — pentru celelalte acte
normative.
(2) Instrumentele de prezentare și motivare a actelor
normative trebuie să cuprindă mențiunile prevăzute la
art. 30 din Legea nr. 24/2000, republicată, precum și
referiri cu privire la îndeplinirea procedurii aplicabile pentru
asigurarea transparenței decizionale în administrația publică,
prevăzute de Legea nr. 52/2003.
(3) În cazul proiectelor de ordonanțe de urgență,
elementele de fapt și de drept ale situației extraordinare ce
impune recurgerea la acest demers legislativ vor fi
prezentate și în preambulul proiectului respectiv, potrivit
art. 41 alin. (3) din Legea nr. 24/2000, republicată.
Art. 7. — (1) Proiectul de act normativ inițiat de
autoritățile publice competente se transmite pe circuitul de
avizare numai după însușirea acestuia, prin semnarea
instrumentului de motivare, de conducătorul autorității
publice inițiatoare și de ministrul de stat coordonator.
(2) Proiectul de act normativ însușit potrivit alin. (1) se
transmite concomitent, în copie, autorităților publice
interesate în aplicarea acestuia, în funcție de obiectul
reglementării, care au obligația să analizeze și să
comunice inițiatorului eventualele observații și propuneri în
termen de cel mult 5 zile de la primirea proiectului, dacă
nu s-a stabilit un alt termen. Proiectele de acte normative
care urmăresc armonizarea legislației naționale cu
prevederile comunitare se transmit spre analiză și
Ministerului Integrării Europene, însoțite de tabelul de
concordanță între actul comunitar propus să fie transpus și
proiectul de act normativ care îl transpune. În această
etapă proiectul de act normativ nu se transmite Ministerului
Justiției decât în situația în care acesta are calitatea de
minister coinițiator. Pentru obținerea avizului din punct de
vedere al legalității, proiectul de act normativ se transmite
Ministerului Justiției în condițiile art. 8 alin. (6).
Art. 8. — (1) După obținerea punctelor de vedere ale
autorităților publice care urmează să avizeze, inițiatorul
definitivează proiectul de act normativ. La operațiunea de
definitivare de către colectivul prevăzut la art. 5 alin. (1)
pot participa și reprezentanți ai autorităților publice
avizatoare.
(2) Dacă în urma propunerilor și observațiilor primite de
la autoritățile publice avizatoare s-au adus modificări
proiectului de act normativ, instrumentele de prezentare și
motivare inițiale vor fi reformulate în mod corespunzător,
astfel încât acestea să se refere la forma proiectului de act
normativ care va fi transmisă spre avizare.
(3) După definitivare originalul proiectului de act
normativ, însoțit de instrumentul de prezentare și motivare,
refăcut conform modificărilor operate, se transmite succesiv
spre avizare de către inițiator autorităților publice prevăzute
la alin. (2), în termen de maximum 3 zile de la primirea
punctelor de vedere ale acestora.
(4) Proiectele de acte normative ce transpun prevederi
comunitare se transmit spre avizare și Ministerului Integrării
Europene.
(5) În situația în care între inițiator și autoritățile publice
avizatoare există puncte de vedere diferite, proiectul de act
normativ va fi avizat, în mod obligatoriu, în termen de cel
mult 5 zile lucrătoare de la primirea acestuia, cu observații,
care vor fi anexate și prezentate în cadrul ședinței
Guvernului. Depășirea termenului de 5 zile, precum și
restituirea proiectului, fără semnarea instrumentului de
prezentare și motivare, însoțit sau nu de observații,
reprezintă aviz tacit, fără îndeplinirea vreunei alte formalități
de către inițiator.
(6) Proiectele de acte normative se transmit Ministerului
Justiției în original, împreună cu o copie și numai după
obținerea avizelor autorităților publice interesate. Ministerul

3

Justiției avizează proiectele de acte normative exclusiv din
punct de vedere al legalității, încheind succesiunea
operațiunilor din etapa de avizare.
(7) Avizul Ministerului Justiției nu este obligatoriu în
cazul hotărârilor Guvernului cu caracter individual ce au ca
obiect exclusiv:
a) numiri și revocări din funcție;
b) stabilirea unor date;
c) aprobarea de indicatori tehnico-economici de investiții;
d) aprobarea bugetelor de venituri și cheltuieli ale
operatorilor economici și ale instituțiilor publice, pentru
cazurile prevăzute de lege, și a rectificării acestora;
e) acordarea de ajutoare financiare și de urgență;
f) alocarea de fonduri de la bugetul de stat,
suplimentarea bugetelor instituțiilor publice din Fondul de
rezervă bugetară la dispoziția Guvernului și din Fondul de
intervenție la dispoziția Guvernului;
g) aprobarea finanțării de proiecte și acțiuni din fondurile
pentru promovarea imaginii externe a României;
h) aprobarea stemelor pentru județe, municipii, orașe și
comune.
(8) În cazul proiectelor de acte normative care transpun
prevederi comunitare în legislația internă, termenele
prevăzute la art. 7 alin. (2) și alin. (3) și (5) ale prezentului
articol sunt de cel mult două zile lucrătoare fiecare.
Art. 9. — Proiectele de acte normative pentru care,
potrivit legii, este necesar avizul Consiliului Concurenței se
supun spre adoptare Guvernului numai după obținerea
acestui aviz. Avizul Consiliului Concurenței se obține de
către autoritatea publică inițiatoare a respectivului proiect
de act normativ.
Art. 10. — Proiectele de acte normative pentru care,
potrivit legii, este necesar avizul Consiliului Suprem de
Apărare a Țării se supun spre adoptare Guvernului numai
după obținerea acestui aviz.
Art. 11. — (1) Tratatele la nivel guvernamental sau
departamental se negociază și se semnează de către
persoanele desemnate în acest scop, pe baza împuternicirii
Guvernului.
(2) Memorandumurile prin care se supun spre aprobare
Guvernului negocierea și/sau semnarea tratatelor prevăzute
la alin. (1) vor fi inițiate, în funcție de obiectul
reglementării, împreună cu Ministerul Afacerilor Externe
și/sau cu Ministerul Integrării Europene și vor fi avizate de
autoritățile publice interesate. Avizul Ministerului Justiției
este obligatoriu în cazul în care se solicită împuternicirea
de semnare a actelor internaționale.
(3) Memorandumurile prin care se supun spre aprobare
Guvernului negocierea și/sau semnarea tratatelor prevăzute
la alin. (1) vor fi însoțite și de proiectele de acte normative
prin care urmează să se accepte, să se adere la ele, să
se ratifice sau să se aprobe respectivele tratate, după
încheierea acestora.
(4) După aprobare Secretariatul General al Guvernului
comunică autorităților publice inițiatoare decizia Guvernului.
Art. 12. — (1) În cazul tratatelor care se supun
Parlamentului de către Guvern în vederea ratificării sau
pentru care competența de aprobare revine, potrivit legii,
Guvernului, proiectul de act normativ trebuie să fie însoțit
de textul actului internațional în limba originară și în
traducere oficială sau autorizată.
(2) În situații extraordinare, categoriile de tratate
prevăzute la art. 19 alin. (1) lit. b)—h) din Legea
nr. 590/2003 privind tratatele pot fi ratificate prin ordonanțe
de urgență.
(3) Proiectele de acte normative prevăzute la alin. (1) și
(2) vor fi inițiate, în funcție de obiectul reglementării,
împreună cu Ministerul Afacerilor Externe, Ministerul
Integrării Europene și cu celelalte ministere sau autorități
publice interesate.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 243/17.III.2006

(4) Textele tratatelor care se supun ratificării sau
aprobării se vor ștampila pe fiecare pagină, iar pe ultima
pagină se vor menționa explicit numele persoanelor
semnatare și se va atesta, prin semnătura persoanei
autorizate și prin aplicarea ștampilei, conformitatea
documentului cu originalul.
Art. 13. — (1) Proiectele de ordonanță de urgență vor fi
avizate de către ministrul delegat pentru relația cu
Parlamentul, din punct de vedere al oportunității promovării
acestora, în sensul motivării situațiilor extraordinare a căror
reglementare nu poate fi amânată, așa cum prevede
art. 115 alin. (4) din Constituția României, republicată.
(2) Avizul de oportunitate prevăzut la alin. (1) trebuie
obținut de către inițiatorul proiectului de ordonanță de
urgență, în prealabil începerii procedurii de avizare
prevăzute la art. 7. Conducătorul autorității publice
inițiatoare va transmite proiectul de ordonanță de urgență
autorităților publice interesate în aplicarea acestuia, potrivit
art. 7, numai după obținerea unui aviz favorabil conform
alin. (1).
(3) În cazul în care avizul prevăzut la alin. (1) este
favorabil cu amendamente, inițiatorul va putea transmite
proiectul de ordonanță de urgență pe circuitul de avizare,
potrivit art. 7, numai după refacerea acestuia conform
avizului.
(4) În situația în care avizul prevăzut la alin. (1) este
nefavorabil, proiectul de ordonanță de urgență va fi refăcut
sub forma unui proiect de lege și va fi promovat ca atare,
cu îndeplinirea tuturor procedurilor prevăzute în prezentul
regulament.
(5) Dacă autoritatea care a elaborat proiectul de
ordonanță de urgență susține necesitatea promovării lui în
această formă, chiar după obținerea unui aviz nefavorabil,
acordat în conformitate cu prevederile alin. (1), proiectul va
fi discutat în cadrul ședinței Guvernului, unde se va adopta
o hotărâre finală.
(6) Nici un proiect de ordonanță de urgență nu poate fi
inclus pe agenda de lucru a Guvernului fără avizul
prevăzut la alin. (1).
Art. 14. — Prin decizie a primului-ministru, pe lângă
Secretariatul General al Guvernului se pot constitui grupuri
de lucru formate din specialiști — colaboratori externi —
pentru analizarea proiectelor de acte normative sub
aspectul soluțiilor propuse, cerințelor de corelare cu
ansamblul reglementărilor interne, armonizării cu legislația
europeană și cu tratatele internaționale la care România
este parte, precum și al respectării normelor de tehnică
legislativă.
Art. 15. — (1) Proiectele de acte normative avizate se
transmit de către inițiator Secretariatului General al
Guvernului atât în original, ștampilate pe fiecare pagină, cât
și pe suport magnetic, însoțite de fișa circuitului de avizare
al cărei model este prevăzut în anexa care face parte
integrantă din prezentul regulament.
(2) Secretariatul General al Guvernului va solicita de
îndată următoarele avize:
a) avizul Consiliului Legislativ, ce urmează să fie emis,
potrivit legii, în termenul solicitat de Guvern, care nu poate
fi mai mic de:
— 24 de ore pentru proiectele de ordonanțe de
urgență;
— două zile pentru proiectele de legi care urmează să
fie transmise Parlamentului cu solicitarea dezbaterii în
procedură de urgență;
— 10 zile pentru celelalte proiecte de acte normative;
b) avizul Consiliului Suprem de Apărare a Țării, în cazul
proiectelor de acte normative prevăzute la art. 10;
c) avizul Consiliului Economic și Social, în cazul
proiectelor de acte normative care privesc domeniile
prevăzute la art. 5 din Legea nr. 109/1997 privind
organizarea și funcționarea Consiliului Economic și Social,

cu modificările și completările ulterioare, care urmează să
fie emis, potrivit legii, în termen de:
— 10 zile calendaristice de la primirea solicitării, în
cazul proiectelor de hotărâri, de ordonanțe și de legi
ordinare;
— 20 de zile calendaristice de la primirea solicitării, în
cazul proiectelor de legi organice.
(3) Secretariatul General al Guvernului verifică
îndeplinirea condițiilor de formă ale fiecărui proiect de act
normativ, inclusiv respectarea normelor de tehnică
legislativă prevăzute de Legea nr. 24/2000, republicată,
întocmind, dacă este cazul, o notă cuprinzând propuneri
și/sau observații.
Art. 16. — Autoritățile publice, inclusiv Secretariatul
General al Guvernului, sunt obligate să furnizeze Consiliului
Legislativ informațiile și documentațiile necesare privind
avizarea proiectelor de acte normative, în termenele și în
condițiile stabilite prin Legea nr. 73/1993 pentru înființarea,
organizarea și funcționarea Consiliului Legislativ,
republicată.
Art. 17. — Proiectele de acte normative care nu
corespund condițiilor de formă prevăzute de prezentul
regulament vor fi restituite inițiatorilor de către Secretariatul
General al Guvernului, în vederea refacerii lor.
Art. 18. — (1) După parcurgerea etapelor prevăzute la
art. 15 Secretariatul General al Guvernului transmite
inițiatorului, după caz, următoarele documente:
a) avizul Consiliului Legislativ;
b) avizul Consiliului Suprem de Apărare a Țării;
c) avizul Consiliului Economic și Social;
d) nota cuprinzând propunerile și/sau observațiile sale.
(2) Pe baza documentelor menționate la alin. (1)
colectivul prevăzut la art. 5 alin. (1) are obligația de a
reanaliza și, după caz, de a reface proiectul de act
normativ. Proiectul de act normativ refăcut va fi transmis
Secretariatului General al Guvernului, ștampilat pe fiecare
filă, cu cel puțin 5 zile înainte de data ședinței Guvernului
pe a cărei agendă de lucru se solicită să fie înscris.
(3) În situația în care inițiatorul nu acceptă, total sau
parțial, observațiile și propunerile formulate în documentele
prevăzute la alin. (1), acesta va transmite Secretariatului
General al Guvernului forma proiectului de act normativ ce
urmează să fie supusă spre adoptare Guvernului, însoțită
de o notă justificativă cuprinzând argumentele care au
condus la neacceptarea observațiilor și/sau a propunerilor
respective.
CAPITOLUL II
Dispoziții privind analiza și supunerea spre adoptare
a proiectelor de acte normative
Art. 19. — (1) Pregătirea ședințelor Guvernului se
realizează de Secretariatul General al Guvernului.
(2) În vederea pregătirii ședințelor Guvernului,
Secretariatul General al Guvernului organizează, în
prealabil, reuniuni de lucru cu reprezentanți, la nivel de
secretar de stat sau secretar general, ai ministerelor și ai
celorlalte autorități publice inițiatoare și avizatoare, în
vederea corelării punctelor de vedere ale acestora în
legătură cu proiectele de acte normative ce urmează a fi
supuse Guvernului spre adoptare.
(3) Secretariatul General al Guvernului va transmite
proiectul agendei de lucru a ședinței Guvernului din
respectiva săptămână, structurat în două părți, împreună cu
actele incluse în aceasta, tuturor membrilor Guvernului,
precum și conducătorilor altor autorități publice interesate.
(4) Proiectul agendei de lucru a ședinței Guvernului
cuprinde: proiecte de acte normative, rapoarte, note, notemandat, memorandumuri, puncte de vedere, informări și
alte documente, în funcție de necesități și de solicitări.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 243/17.III.2006
(5) În cadrul reuniunii vor fi discutate, în principal,
următoarele probleme:
a) modalitatea de structurare a proiectului agendei de
lucru comunicat;
b) modalitatea de soluționare a unor chestiuni apărute
pe circuitul de avizare, în cazul proiectelor de acte
normative care urmează să fie înscrise pe agenda de lucru
a următoarelor ședințe ale Guvernului;
c) situația proiectelor de acte normative adoptate de
Guvern și nefinalizate până la data reuniunii;
d) situația sarcinilor restante rezultate din actele
normative publicate.
(6) În prima parte a agendei de lucru vor fi înscrise
proiectele de acte normative și alte documente, care au
toate avizele ministerelor implicate, inclusiv formele refăcute
conform avizelor Consiliului Legislativ, Consiliului Economic
și Social și, după caz, Consiliului Suprem de Apărare a
Țării sau Consiliului Concurenței, în conformitate cu
prevederile prezentului regulament, în scopul facilitării luării
unei decizii rapide de către Guvern asupra actelor care
sunt agreate de toate ministerele implicate și care nu mai
comportă discuții suplimentare pentru a fi adoptate de
Guvern.
(7) În cadrul reuniunilor vor fi luate în discuție numai
actele înscrise în cele două părți ale proiectului agendei de
lucru, pentru a se stabili:
a) dacă aceste acte îndeplinesc condițiile prevăzute de
prezentul regulament și nu mai comportă discuții
suplimentare pentru a fi adoptate de Guvern;
b) care sunt problemele actelor înscrise în a doua parte
a proiectului agendei de lucru, luându-se în considerare
următoarele aspecte:
— dacă respectivele acte ridică probleme care pot fi
rezolvate până la data desfășurării ședinței Guvernului;
— dacă mai este necesar avizul altor ministere;
— dacă există puncte de vedere divergente pentru care
este necesară o decizie a Guvernului.
(8) În funcție de rezultatul dezbaterilor și clarificărilor
aduse în cadrul reuniunilor, documentele urmează să fie
înscrise în una dintre cele două părți ale proiectului
agendei de lucru sau să fie amânate pentru înscrierea pe
agenda de lucru a următoarelor ședințe ale Guvernului.
(9) Proiectul agendei de lucru, avizat de ministrul
delegat pentru coordonarea Secretariatului General al
Guvernului, este prezentat de acesta spre aprobare
primului-ministru. Agenda de lucru aprobată se comunică
de Secretariatul General al Guvernului tuturor membrilor
Guvernului, precum și conducătorilor altor autorități publice
interesate, cu cel puțin 36 de ore înainte de începerea
ședinței Guvernului.
(10) Ședințele de lucru ale Guvernului se desfășoară
utilizându-se Sistemul informatic pentru ședințele
Guvernului.
(11) Membrii Guvernului, reprezentanții autorităților
publice interesate, precum și ceilalți invitați a căror
prezență este necesară pentru buna desfășurare a
ședințelor Guvernului se convoacă de ministrul delegat
pentru coordonarea Secretariatului General al Guvernului,
conform dispoziției primului-ministru.
Art. 20. — (1) Înainte de începerea dezbaterilor sau în
cursul acestora inițiatorii pot solicita primului-ministru,
motivat, retragerea sau amânarea proiectelor de acte
normative aflate pe agenda de lucru.
(2) În cazuri excepționale primul-ministru poate aproba
ca pe durata desfășurării ședinței Guvernului să fie luate
în discuție și proiecte de acte normative sau materiale
neînscrise pe agenda de lucru. În cazul adoptării de către
Guvern a acestor proiecte de acte normative, inițiatorul are
obligația să își însușească observațiile și propunerile cu
privire la forma și legalitatea acestor proiecte, cuprinse în
documentele prevăzute la art. 18 alin. (1).

5

(3) Decizia Guvernului cu privire la fiecare proiect de
act normativ, luată ca urmare a rezultatului dezbaterilor,
este marcată prin anunțul primului-ministru privind
adoptarea, amânarea, respingerea sau retragerea acestuia,
după caz.
Art. 21. — (1) După adoptare, Secretariatul General al
Guvernului finalizează proiectul de act normativ prin
operarea observațiilor de tehnică legislativă.
(2) În situația în care în ședința Guvernului au fost
formulate observații de fond, Secretariatul General al
Guvernului le va comunica inițiatorilor atât prin fax, cât și
prin poștă specială, imediat după ce stenograma ședinței
Guvernului a fost redactată.
(3) În termen de cel mult două zile de la primirea
observațiilor formulate în ședința Guvernului, inițiatorul este
obligat să transmită Secretariatului General al Guvernului
reformulările textelor vizate de acestea; în acest răspuns
vor fi cuprinse, dacă este cazul, și reformulările textelor
vizate de observațiile de fond cuprinse în documentele
prevăzute la art. 18 alin. (1). Inițiatorul aplică ștampila
conducătorului instituției pe fiecare pagină ce conține
textele reformulate. Reformulările textelor vizate, însoțite de
o adresă din partea inițiatorului, se transmit prin fax,
precum și prin poștă specială, originalul urmând să fie
atașat la dosarul actului normativ în cauză.
(4) După finalizare Secretariatul General al Guvernului
transmite autorității publice inițiatoare forma finală a actului
normativ.
(5) În situația în care inițiatorul nu acceptă propunerile
și/sau observațiile aprobate de Guvern, proiectul de act
normativ va fi repus în mod obligatoriu pe agenda de lucru
a ședinței Guvernului.
Art. 22. — (1) Proiectele de acte normative cărora li
s-au adus modificări de fond ca urmare a discutării și
adoptării lor în ședința Guvernului vor fi supuse unei noi
avizări a Consiliului Legislativ, a Consiliului Suprem de
Apărare a Țării și a Consiliului Economic și Social, după
caz. În situația în care, ca urmare a noii avizări de către
aceste autorități, este necesară operarea unor modificări de
fond ori avizul respectiv este negativ, proiectul de act
normativ va fi repus în mod obligatoriu pe agenda de lucru
a ședinței Guvernului.
(2) Repunerea pe agenda de lucru a ședinței
Guvernului este obligatorie și în cazul proiectelor de acte
normative adoptate potrivit art. 20 alin. (2), dacă:
a) acceptarea ulterioară a observațiilor cuprinse în
documentele prevăzute la art. 18 alin. (1) determină
modificări de fond ale proiectului;
b) avizul Consiliului Legislativ și/sau avizul Consiliului
Economic și Social sunt negative, după transmiterea de
către inițiator a punctului său de vedere la Secretariatul
General al Guvernului.
(3) În toate cazurile, dacă ulterior adoptării inițiatorul
solicită operarea altor modificări care nu au fost aprobate
de Guvern, Secretariatul General al Guvernului are
obligația să repună respectivul proiect de act normativ pe
agenda de lucru.
Art. 23. — (1) După ședința Guvernului, Secretariatul
General al Guvernului va proceda la:
a) definitivarea actului normativ adoptat, în condițiile
art. 21;
b) prezentarea actului normativ adoptat primului-ministru,
în vederea semnării, și miniștrilor care au obligația punerii
lui în executare, în vederea contrasemnării. În cazul
ordonanțelor de urgență adoptate, acestea se supun
primului-ministru, spre semnare, numai după obținerea pe
nota de fundamentare a acestora a semnăturii ministrului
delegat pentru relația cu Parlamentul, care certifică
conformitatea cu avizul prevăzut la art. 13 alin. (1).
Contrasemnarea unui act normativ adoptat de Guvern este

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 243/17.III.2006

obligatorie în termen de cel mult 24 de ore de la data
semnării lui de către primul-ministru;
c) numerotarea actelor normative în cadrul anului
calendaristic; actele Guvernului vor purta data ședinței
Guvernului în care acestea au fost adoptate;
d) transmiterea la Camera Deputaților sau, după caz, la
Senat a proiectelor de legi, însoțite de expunerile de
motive ale acestora și de hotărârile de supunere a lor spre
adoptare, semnate de primul-ministru;
e) transmiterea către secretarul general al Camerei
Deputaților, cu solicitarea publicării în Monitorul Oficial al
României, Partea I, a hotărârilor și ordonanțelor Guvernului,
însoțite, după caz, de notele de fundamentare ale
acestora, semnate de ministrul sau de miniștrii inițiatori.
Sunt exceptate de la publicare hotărârile Guvernului care
intră sub incidența prevederilor art. 108 alin. (4) ultima teză
din Constituția României, republicată, care se comunică
numai instituțiilor interesate;
f) publicarea notelor de fundamentare ale hotărârilor și
ordonanțelor adoptate, pe pagina de Internet a Guvernului;
g) transmiterea la Senat sau la Camera Deputaților,
după caz, a ordonanțelor și a ordonanțelor de urgență ale
Guvernului, însoțite de expunerile de motive ale proiectelor
de legi pentru aprobarea acestora și de hotărârile de
adoptare, semnate de primul-ministru.
(2) În vederea publicării pe pagina de Internet a
Guvernului sau, după caz, în Monitorul Oficial al României,
Partea I, inițiatorilor le revine obligația să transmită
Secretariatului General al Guvernului, imediat după
adoptare, nota de fundamentare semnată numai de
conducătorul/conducătorii autorității/autorităților publice
inițiatoare, care să se refere la forma finală a actului
normativ, precum și la avizul Consiliului Legislativ.
(3) În conformitate cu dispozițiile art. 75 din Constituția
României, republicată, se supun spre dezbatere și
adoptare:
a) Camerei Deputaților, ca primă Cameră sesizată,
proiectele de legi prevăzute la art. 92 alin. (8) din
Regulamentul Camerei Deputaților, aprobat prin Hotărârea
Camerei Deputaților nr. 8/1994, republicat în Monitorul
Oficial al României, Partea I, nr. 35 din 16 ianuarie 2006;
b) Senatului, ca primă Cameră sesizată, proiectele de
legi prevăzute la art. 88 alin. (7) din Regulamentul
Senatului, aprobat prin Hotărârea Senatului nr. 28/2005,
publicat în Monitorul Oficial al României, Partea I, nr. 948
din 25 octombrie 2005.
Art. 24. — Instrumentele de prezentare și motivare,
variantele și formele succesive ale proiectelor de acte
normative, precum și originalul actului normativ adoptat se
păstrează de Secretariatul General al Guvernului, astfel
încât să se asigure cunoașterea întregului proces de
elaborare a actului normativ respectiv.
Art. 25. — (1) Actul normativ modificat sau completat în
mod substanțial va fi republicat în temeiul unei dispoziții
exprese cuprinse în actul de modificare, respectiv de
completare.
(2) Republicarea actelor normative modificate sau
completate prin ordonanțe ale Guvernului se poate face
numai după aprobarea acestora din urmă prin lege, pentru
a nu se crea eventuale discrepanțe cu actul de aprobare,
în cazul în care acesta aduce alte modificări ordonanței
supuse aprobării.
(3) Legile, precum și ordonanțele și hotărârile
Guvernului vor fi republicate în Monitorul Oficial al
României, Partea I, prin grija autorității publice care a emis
actul de modificare, respectiv de completare. În acest sens
autoritățile publice inițiatoare ale proiectelor de ordonanțe
sau hotărâri ale Guvernului de modificare, respectiv de
completare, au obligația de a transmite Secretariatulul
General al Guvernului textul actului normativ de bază, în

forma republicabilă, cu solicitarea de republicare, în
conformitate cu dispozițiile Legii nr. 24/2000, republicată.
(4) Forma republicabilă conține textul actului normativ
de bază, în care se integrează prevederile modificate sau
cele de completare, se actualizează denumirile schimbate
între timp, cum ar fi cele ale unor instituții sau localități, și
se dă, atunci când s-a dispus în mod expres, o nouă
numerotare alineatelor, articolelor, capitolelor și celorlalte
structuri ale actului normativ în cauză.
(5) Legile, precum și ordonanțele și hotărârile
Guvernului vor fi republicate cu avizul Consiliului Legislativ
asupra noului text, la solicitarea Secretariatului General al
Guvernului adresată secretarului general al Camerei
Deputaților.
Art. 26. — (1) În cazul în care după publicarea actelor
normative adoptate de Guvern se descoperă erori materiale
în cuprinsul acestora, se procedează la publicarea unei
note cuprinzând rectificările necesare.
(2) Rectificarea textelor actelor normative adoptate de
Guvern se face cu avizul Consiliului Legislativ, la cererea
Secretariatului General al Guvernului adresată secretarului
general al Camerei Deputaților. În acest sens autoritățile
publice inițiatoare ale proiectelor de acte normative care
conțin erori materiale au obligația de a transmite
Secretariatului General al Guvernului textele vizate, în
forma rectificabilă, justificând necesitatea îndreptării erorii
materiale, cu solicitarea de a se dispune rectificarea
necesară în conformitate cu dispozițiile Legii nr. 24/2000,
republicată.
CAPITOLUL III
Dispoziții privind deciziile primului-ministru
Art. 27. — (1) Deciziile primului-ministru se emit pe
baza și în executarea legilor, a ordonanțelor și a hotărârilor
Guvernului.
(2) Deciziile primului-ministru se publică în Monitorul
Oficial al României, Partea I, prin grija Secretariatului
General al Guvernului.
(3) Nu sunt supuse regimului de publicare în Monitorul
Oficial al României, Partea I, deciziile primului-ministru care
au ca obiect reglementări din sectorul de apărare, ordine
publică și siguranță națională, clasificate potrivit legii.
Art. 28. — Deciziile primului-ministru se elaborează, se
inițiază, se emit și se aplică în conformitate cu prevederile
Constituției României, republicată, cu dispozițiile Legii
nr. 24/2000, republicată, ale Legii nr. 90/2001 privind
organizarea și funcționarea Guvernului României și a
ministerelor, cu modificările și completările ulterioare,
precum și cu principiile ordinii de drept.
Art. 29. — (1) Proiectul de decizie se supune primuluiministru spre semnare însoțit de solicitarea conducătorului
autorității publice care a formulat propunerea.
(2) Proiectul de decizie se transmite de către inițiatorul
acestuia Secretariatului General al Guvernului, atât în
original, ștampilat pe fiecare pagină, cât și pe suport
magnetic.
(3) Proiectul de decizie care nu corespunde condițiilor
de formă prevăzute în prezentul capitol va fi restituit
inițiatorului de către Secretariatul General al Guvernului, în
vederea refacerii lui.
(4) Inițiatorii au obligația de a comunica Secretariatului
General al Guvernului, cu operativitate, toate informațiile și
documentele solicitate, necesare definitivării proiectelor de
decizie.
Art. 30. — Secretariatul General al Guvernului transmite
proiectele de decizie Cancelariei Primului-Ministru, pentru a
fi prezentate primului-ministru în vederea semnării. Deciziile
primului-ministru sunt contrasemnate de către șeful
Cancelariei Primului-Ministru.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 243/17.III.2006
Art. 31. — (1) Deciziile primului-ministru se publică în
Monitorul Oficial al României, Partea I, în termen de cel
mult 7 zile de la data emiterii lor. Nepublicarea atrage
inexistența deciziilor.
(2) Deciziile primului-ministru produc efecte de la data
publicării în Monitorul Oficial al României, Partea I, dacă în
cuprinsul lor nu este prevăzută o dată ulterioară.
Art. 32. — (1) După semnarea deciziilor de către
primul-ministru, Cancelaria Primului-Ministru va proceda la
transmiterea acestora, în regim de urgență, către
Secretariatul General al Guvernului.
(2) Secretariatul General al Guvernului asigură:
a) numerotarea deciziilor în cadrul anului calendaristic și
arhivarea acestora, în original;
b) transmiterea deciziilor către secretarul general al
Camerei Deputaților, cu solicitarea publicării în Monitorul
Oficial al României, Partea I;
c) comunicarea, de îndată, a deciziilor către autoritățile
publice care au obligația punerii lor în aplicare.
Art. 33. — Cheltuielile determinate de publicarea în
Monitorul Oficial al României, Partea I, a deciziilor primuluiministru se suportă de la bugetul de stat, prin bugetul
Cancelariei Primului-Ministru.
CAPITOLUL IV
Dispoziții privind ordinele, instrucțiunile și celelalte acte
normative emise de conducătorii ministerelor
și ai celorlalte organe de specialitate ale administrației
publice centrale, precum și de prefecți
Art. 34. — (1) Ordinele cu caracter normativ,
instrucțiunile și alte asemenea acte ale conducătorilor
ministerelor și ai celorlalte organe de specialitate ale
administrației publice centrale, precum și cele ale prefecților
se emit pe baza și în executarea legilor, a ordonanțelor și
a hotărârilor Guvernului.
(2) Ordinele, instrucțiunile și alte asemenea acte se emit
atunci când se prevede aceasta printr-o dispoziție legală,
cu încadrarea în termenul stabilit și cu indicarea expresă a
temeiului legal.
(3) Ordinele, instrucțiunile și alte asemenea acte vor fi
elaborate respectându-se normele de tehnică legislativă
prevăzute de Legea nr. 24/2000, republicată, cu
consultarea compartimentelor de specialitate din cadrul
autorității publice respective, și vor fi avizate în mod
obligatoriu de compartimentul juridic propriu.
(4) Actele prevăzute la alin. (1) se semnează numai de
către conducătorii autorităților publice emitente.
Art. 35. — (1) Toate ordinele, instrucțiunile și alte
asemenea acte cu caracter normativ ale miniștrilor și
conducătorilor celorlalte organe de specialitate ale
administrației publice centrale se publică în Monitorul Oficial
al României, Partea I, prin grija acestora.
(2) Prefecții vor dispune publicarea ordinelor emise în
monitoarele oficiale ale județelor sau al municipiului
București, potrivit reglementărilor în vigoare.
(3) Nu sunt supuse regimului de publicare în Monitorul
Oficial al României, Partea I, dacă legea nu dispune altfel,
ordinele, instrucțiunile și alte acte cu caracter normativ care
au ca obiect reglementări din sectorul de apărare, ordine
publică și siguranță națională.
CAPITOLUL V
Dispoziții finale
Art. 36. — (1) Pe întregul parcurs al elaborării
proiectelor de acte normative se interzice personalului
autorităților publice inițiatoare și avizatoare furnizarea în
afara instituțiilor respective a unor date sau informații cu
privire la respectivele proiecte de acte normative.

7

(2) Fac excepție de la prevederile alin. (1) actele, datele
sau informațiile referitoare la proiectele de acte normative,
care sunt furnizate în afara instituțiilor cu adresa oficială,
datată și sub semnătura conducerii autorităților publice
inițiatoare ori avizatoare sau în condițiile Legii nr. 544/2001
privind liberul acces la informațiile de interes public și ale
Legii nr. 52/2003 privind transparența decizională în
administrația publică.
Art. 37. — Ministerele și celelalte organe de specialitate
ale administrației publice centrale, precum și prefecții vor
analiza periodic stadiul aplicării actelor normative din
domeniul lor de activitate și vor face propuneri temeinic
justificate de adaptare a reglementărilor legale la cerințele
impuse de evoluția vieții economico-sociale.
Art. 38. — (1) În situația în care împotriva unui act al
Guvernului se formulează o plângere prealabilă sau o
reclamație administrativă în condițiile prevederilor legale
privind contenciosul administrativ, adresată Secretariatului
General al Guvernului, aceasta se comunică de îndată
inițiatorului, care are obligația să reanalizeze actul respectiv
și să comunice Secretariatului General al Guvernului, în
termen de 10 zile de la solicitare, propuneri de menținere,
de modificare și/sau de completare ori de abrogare a
acestuia.
(2) În situația în care inițiatorul propune menținerea
actului administrativ, Secretariatul General al Guvernului
comunică reclamantului soluția de respingere a plângerii
prealabile sau, după caz, a reclamației administrative.
Secretariatul General al Guvernului va asigura susținerea
soluției de menținere a actului administrativ în fața
instanțelor de contencios administrativ.
(3) În situația în care inițiatorul propune admiterea
plângerii prealabile sau, după caz, a reclamației
administrative, acesta are obligația de a promova un
proiect de modificare, de completare sau de abrogare,
după caz, a actului administrativ contestat, respectând
dispozițiile prezentului regulament și ale legislației privind
contenciosul administrativ.
Art. 39. — (1) În situația în care împotriva unei decizii
a primului-ministru se formulează o plângere prealabilă sau
o reclamație administrativă în condițiile prevederilor legale
privind contenciosul administrativ, Cancelaria PrimuluiMinistru comunică de îndată inițiatorului, care are obligația
să reanalizeze actul respectiv și să comunice Cancelariei
Primului-Ministru, în termen de 10 zile de la solicitare,
propuneri de menținere, de modificare și/sau de completare
ori de abrogare a acestuia.
(2) În situația în care inițiatorul propune menținerea
deciziei primului-ministru, Cancelaria Primului-Ministru
comunică reclamantului soluția de respingere a plângerii
prealabile sau, după caz, a reclamației administrative.
Cancelaria Primului-Ministru va asigura susținerea soluției
de menținere a deciziei primului-ministru în fața instanțelor
de contencios administrativ.
(3) În situația în care inițiatorul propune admiterea
plângerii prealabile sau, după caz, a reclamației
administrative, acesta are obligația de a promova un
proiect de modificare, de completare sau de abrogare,
după caz, a deciziei primului-ministru contestate,
respectând dispozițiile prezentului regulament și ale
legislației privind contenciosul administrativ.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 243/17.III.2006
ANEXĂ*)
la regulament

*) Anexa este reprodusă în facsimil.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 243/17.III.2006 conține 8 pagini.

Prețul: 0,60 lei noi/6.000 lei vechi

&JUYDGY|114197]
ISSN 1453—4495

PDF compression, OCR, web-optimization with CVISION's PdfCompressor

