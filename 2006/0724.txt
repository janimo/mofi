Anul 174 (XVIII) — Nr. 724

PARTEA

I

LEGI, DECRETE, HOTĂRÂRI ȘI ALTE ACTE

Joi, 24 august 2006

SUMAR

Nr.

Pagina

Nr.
autorizare a persoanelor juridice în vederea
preluării responsabilității privind realizarea
obiectivelor anuale de reutilizare, reciclare și
valorificare energetică a vehiculelor scoase din uz

3–4

1.340. — Ordin al ministrului finanțelor publice pentru
aprobarea Procedurii de administrare și
monitorizare a contribuabililor mijlocii în vederea
aplicării Ordinului ministrului finanțelor publice
nr. 1.074/2006 privind organizarea activității de
administrare a contribuabililor mijlocii la Direcția
Generală a Finanțelor Publice a Municipiului
București ...................................................................

4–16

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
322.

816.

— Ordin al președintelui Agenției Naționale de
Control al Exporturilor privind aprobarea
formularelor-tip utilizate pentru eliberarea
autorizației pentru efectuarea de operațiuni de
comerț exterior cu produse militare, prevăzută de
Ordonanța de urgență a Guvernului nr. 158/1999
privind regimul de control al exporturilor,
importurilor și altor operațiuni cu produse militare,
aprobată cu modificări și completări prin Legea
nr. 595/2004 .............................................................

1–3

— Ordin al ministrului mediului și gospodăririi
apelor pentru constituirea Comisiei de evaluare și

ACTE
ALE

ALE

Pagina

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL AFACERILOR EXTERNE
AGENȚIA NAȚIONALĂ DE CONTROL AL EXPORTURILOR

ORDIN
privind aprobarea formularelor-tip utilizate pentru eliberarea autorizației
pentru efectuarea de operațiuni de comerț exterior cu produse militare,
prevăzută de Ordonanța de urgență a Guvernului nr. 158/1999 privind regimul de control
al exporturilor, importurilor și altor operațiuni cu produse militare,
aprobată cu modificări și completări prin Legea nr. 595/2004
Având în vedere prevederile art. 21 alin. (2) și ale art. 41 din Ordonanța de urgență a Guvernului nr. 158/1999
privind regimul de control al exporturilor, importurilor și altor operațiuni cu produse militare, aprobată cu modificări și
completări prin Legea nr. 595/2004,
văzând Memorandumul interior nr. A15/2.968 din 9 august 2006, întocmit de Direcția arme convenționale din
cadrul Agenției Naționale de Control al Exporturilor,
în temeiul art. 10 alin. (3) din Hotărârea Guvernului nr. 920/2005 privind organizarea și funcționarea Agenției
Naționale de Control al Exporturilor, cu modificările ulterioare,

2

MONITORUL OFICIAL AL ROMÂNIEI, PARTEA I, Nr. 724/24.VIII.2006
președintele Agenției Naționale de Control al Exporturilor emite următorul ordin:

Art. 1. — Se aprobă formularul-tip de cerere de
eliberare a autorizației pentru efectuarea de operațiuni de
comerț exterior cu produse militare și formularul-tip de
angajament, conform modelelor prezentate în anexele nr. 1
și 2 care fac parte integrantă din prezentul ordin.
Art. 2. — Anexele nr. 1 și 2 la prezentul ordin
înlocuiesc în mod corespunzător anexele nr. 1 și 2 la
Ordinul președintelui Agenției Naționale de Control al

Exporturilor nr. 676/2003 pentru aprobarea formularelor-tip
de autorizație, licențe, permise și alte documente prevăzute
în Ordonanța de urgență a Guvernului nr. 158/1999 privind
regimul exporturilor și importurilor de produse strategice,
publicat în Monitorul Oficial al României, Partea I, nr. 889
din 12 decembrie 2003, cu modificările ulterioare.
Art. 3. — Prezentul ordin se publică în Monitorul Oficial
al României, Partea I.

Președintele Agenției Naționale de Control al Exporturilor,
Cristian Irinel Munteanu
București, 9 august 2006.
Nr. 322.
ANEXA Nr. 1

Numărul și data
înregistrării la solicitant
.....................................................

Numărul și data înregistrării
la Agenția Națională de Control al Exporturilor
.....................................................
CERERE

de eliberare a autorizației pentru efectuarea de operațiuni de comerț exterior cu produse militare
Subsemnatul ..........................................., având funcția de ..............................., acționând în calitate de reprezentant
legal (împuternicit) al societății ..............................., cu sediul în ............................, str. ............................... nr. ....., bl. .....,
sc. ....., ap. ....., sectorul/județul ..............................., telefon ........................, fax ........................, e-mail ...............................,
website ..............................., înregistrată sub codul unic de înregistrare R nr. ............................... și având nr. de ordine în
registrul comerțului J ........................., solicit eliberarea unei autorizații pentru efectuarea următoarelor operațiuni de comerț
exterior cu produse militare, cu termen de valabilitate .....................:
...............................................................................................................................................................................................
..........................................................................................................................................................................................
.........................................................................................................................................................................................
............................................................................................................................................................................................
(se menționează operațiunile și categoriile de produse strategice, conform actelor normative în vigoare)

Anexez următoarele documente prevăzute în Normele metodologice de aplicare a Ordonanței de urgență a
Guvernului nr. 158/1999 privind regimul de control al exporturilor, importurilor și altor operațiuni cu produse militare,
aprobată cu modificări și completări prin Legea nr. 595/2004, aprobate prin Ordinul președintelui Agenției Naționale de
Control al Exporturilor nr. 59/2005:
a) împuternicire pentru semnarea cererii, dacă este cazul;
b) angajament;
c) curriculum vitae pentru persoana care semnează cererea de autorizare și angajamentul;
d) avizul Ministerului Apărării — Oficiul de Control al Importurilor și Exporturilor de Produse Speciale, în copie;
e) împuternicirile persoanelor de contact cu Agenția Națională de Control al Exporturilor, datele de identificare,
curriculum vitae;
f) certificatul de înregistrare la Oficiul Național al Registrului Comerțului, în copie;
g) certificatul constatator eliberat de Oficiul Național al Registrului Comerțului;
h) documentele de înființare și funcționare, precum și actele adiționale întocmite ulterior;
i) certificatul fiscal, din care să rezulte situația la zi a plăților către bugetul de stat;
j) raportul de gestiune și ultimul bilanț contabil, în copie;
k) numerele conturilor bancare în lei și în valută;
l) alte documente relevante necesare pentru evaluarea oportunității eliberării autorizației:
...........................................................................................................................................................................................
............................................................................................................................................................................................
Declar că operațiunile menționate vor fi efectuate cu respectarea strictă a legilor în vigoare și a angajamentului
anexat.

Data ...............................
Funcția ...............................................................................
Numele și prenumele ..........................................................
Semnătura ...........................................................................
Ștampila .............................................................................

MONITORUL OFICIAL AL ROMÂNIEI, PARTEA I, Nr. 724/24.VIII.2006

3
ANEXA Nr. 2

ANGAJAMENT

Subsemnatul ........................................, având funcția de
................................., acționând în calitate de reprezentant
legal (împuternicit) al societății ........................................,
solicitant al autorizației pentru efectuarea de operațiuni de
comerț exterior cu produse militare, pentru care am depus
Cererea nr. ................ din .........................., mă oblig să
asigur:
a) respectarea dispozițiilor Ordonanței de urgență a
Guvernului nr. 158/1999 privind regimul de control al
exporturilor, importurilor și altor operațiuni cu produse
militare, aprobată cu modificări și completări prin Legea
nr. 595/2004;
b) respectarea întocmai a cerințelor și recomandărilor
Agenției Naționale de Control al Exporturilor (ANCEX) în
legătură cu termenele, condițiile și restricțiile în derularea
operațiunilor de comerț exterior cu produse militare, pentru
care am obținut autorizația;
c) protecția fizică a produselor militare care reclamă
astfel de măsuri, potrivit prevederilor legale;
d) protecția fizică a tuturor documentelor de lucru
legate de sau cu referire directă la aceste operațiuni și să
respect reglementările legale în vigoare privind evidența,
păstrarea și manipularea acestor documente, inclusiv a
celor care conțin informații secret de serviciu sau secret de
stat;
e) ținerea evidenței documentelor care cuprind informații
suficiente pentru a identifica destinația, cantitatea, utilizarea

finală și utilizatorul final al produselor militare, numele și
adresa exportatorului și ale destinatarului;
f) dovedirea bunei-credințe și promovarea dialogului și
transparenței în relația cu ANCEX în toate etapele
(autorizare, prelicențiere, licențiere, postlicențiere și
postlivrare), punând la dispoziția acesteia toate informațiile
relevante solicitate de aceasta cu privire la operațiunile
controlate;
g) informarea cu privire la noutățile apărute în sistemul
național de control al exporturilor, importurilor și altor
operațiuni cu produse militare și al embargourilor privind
exporturile de arme, inclusiv prin accesarea site-urilor
ANCEX și consultarea materialelor documentare elaborate
de aceasta;
h) participarea la activitățile organizate de ANCEX
pentru informarea periodică asupra obligațiilor ce ne revin
în aplicarea legilor în vigoare;
i) neutilizarea autorizației în relațiile cu terții ca o
garanție de bonitate și nici ca un mijloc de obținere a unor
avantaje;
j) negarantarea în relațiile cu terții, pe baza autorizației,
că alte operațiuni de comerț exterior cu produse militare
vor fi autorizate în viitor prin licență;
k) notificarea imediată a ANCEX asupra oricărei
schimbări în documentele sau faptele care fac obiectul
autorizării.
Nerespectarea prezentului angajament va fi sancționată
conform prevederilor legale în vigoare.

Data .......................
Semnătura și ștampila ..................................
MINISTERUL MEDIULUI ȘI GOSPODĂRIRII APELOR

ORDIN
pentru constituirea Comisiei de evaluare și autorizare a persoanelor juridice în vederea preluării
responsabilității privind realizarea obiectivelor anuale de reutilizare,
reciclare și valorificare energetică a vehiculelor scoase din uz
Având în vedere prevederile art. 3 și 4 din Ordinul ministrului mediului și gospodăririi apelor și al ministrului
economiei și comerțului nr. 1.224/722/2005 pentru aprobarea Procedurii și condițiilor de autorizare pentru persoanele
juridice în vederea preluării responsabilității privind realizarea obiectivelor anuale de reutilizare, reciclare și valorificare
energetică a vehiculelor scoase din uz,
în temeiul prevederilor art. 5 alin. (8) din Hotărârea Guvernului nr. 408/2004 privind organizarea și funcționarea
Ministerului Mediului și Gospodăririi Apelor, cu modificările și completările ulterioare,
ministrul mediului și gospodăririi apelor emite următorul ordin:
Art. 1. — Se aprobă componența nominală a Comisiei
de evaluare și autorizare a persoanelor juridice în vederea
preluării responsabilității privind realizarea obiectivelor
anuale de reutilizare, reciclare și valorificare energetică a
vehiculelor scoase din uz, prevăzute la art. 15 alin. (5) din
Hotărârea Guvernului nr. 2.406/2004 privind gestionarea
vehiculelor scoase din uz, prevăzută în anexa care face
parte integrantă din prezentul ordin.
Art. 2. — Comisia de evaluare și autorizare prevăzută la
art. 1 va duce la îndeplinire obligațiile ce îi revin potrivit

Ordinului ministrului mediului și gospodăririi apelor și al
ministrului economiei și comerțului nr. 1.224/722/2005
pentru aprobarea Procedurii și condițiilor de autorizare
pentru persoanele juridice în vederea preluării
responsabilității privind realizarea obiectivelor anuale de
reutilizare, reciclare și valorificare energetică a vehiculelor
scoase din uz.
Art. 3. — Prezentul ordin se publică în Monitorul Oficial
al României, Partea I.

Ministrul mediului și gospodăririi apelor,
Sulfina Barbu
București, 15 august 2006.
Nr. 816.

4

MONITORUL OFICIAL AL ROMÂNIEI, PARTEA I, Nr. 724/24.VIII.2006
ANEXĂ
COMPONENȚA NOMINALĂ

a Comisiei de evaluare și autorizare
— Președinte: Constantin Popescu, secretar de stat —
Ministerul Mediului și Gospodăririi Apelor
— Vicepreședinte: Ioan Gherheș — președinte al
Agenției Naționale pentru Protecția Mediului
— Membri:
— Elena Dumitru, director — Direcția generală gestiune
deșeuri și substanțe chimice periculoase — Ministerul
Mediului și Gospodăririi Apelor
— Adriana Stoica, consilier — Direcția generală
evaluare impact, controlul poluării — Ministerul Mediului și
Gospodăririi Apelor
— Rodica Sperdea, șef Serviciu deșeuri — Direcția
deșeuri și substanțe chimice periculoase — Agenția
Națională pentru Protecția Mediului

— Vasile Surghie, consilier — Comisia Națională pentru
Reciclarea

Materialelor

—

Ministerul

Economiei

și

Comerțului
— Daniel Biro, șef Serviciu — Direcția de investigare a
fraudelor — Ministerul Administrației și Internelor
—

Marian

Benchescu:

Compartimentul

integrare

europeană și reglementări — Registrul Auto Român —
Ministerul Transporturilor, Construcțiilor și Turismului
— Florica Corobea, comisar — Direcția de control al
protecției mediului — Comisariatul General al Gărzii de
Mediu.

MINISTERUL FINANȚELOR PUBLICE

ORDIN
pentru aprobarea Procedurii de administrare și monitorizare a contribuabililor mijlocii
în vederea aplicării Ordinului ministrului finanțelor publice nr. 1.074/2006
privind organizarea activității de administrare a contribuabililor mijlocii la Direcția Generală
a Finanțelor Publice a Municipiului București
În temeiul prevederilor art. 11 alin. (5) din Hotărârea Guvernului nr. 208/2005 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările și completările ulterioare,
având în vedere prevederile art. 1 din Ordinul ministrului finanțelor publice nr. 1.074/2006 privind organizarea
activității de administrare a contribuabililor mijlocii la Direcția Generală a Finanțelor Publice a Municipiului București,
ministrul finanțelor publice emite următorul ordin:
Art. 1. — Se aprobă Procedura de administrare și
monitorizare a contribuabililor mijlocii în vederea aplicării
Ordinului ministrului finanțelor publice nr. 1.074/2006 privind
organizarea activității de administrare a contribuabililor
mijlocii la Direcția Generală a Finanțelor Publice a
Municipiului București, cuprinsă în anexa care face parte
integrantă din prezentul ordin.
Art. 2. — Direcția generală de reglementare a colectării
creanțelor bugetare, Direcția generală de gestiune a
impozitelor și contribuțiilor, Direcția de metodologie și
proceduri pentru inspecția fiscală, Direcția generală de
soluționare a contestațiilor, Direcția de monitorizare a

realizării creanțelor bugetare, Direcția juridică din cadrul
Agenției Naționale de Administrare Fiscală, Direcția
generală a tehnologiei informației, Direcția generală a
contabilității publice și a sistemului de decontări în sectorul
public, Direcția de autorizări din cadrul Ministerului
Finanțelor Publice, Direcția Generală a Finanțelor Publice a
Municipiului București, precum și direcțiile generale ale
finanțelor publice județene implicate vor duce la îndeplinire
prevederile prezentului ordin.
Art. 3. — Prezentul ordin se publică în Monitorul Oficial
al României, Partea I.

p. Ministrul finanțelor publice,
Doina-Elena Dascălu,
secretar de stat
București, 11 august 2006.
Nr. 1.340.
ANEXĂ

PROCEDURA
de administrare și monitorizare a contribuabililor mijlocii în vederea aplicării Ordinului ministrului finanțelor publice
nr. 1.074/2006 privind organizarea activității de administrare a contribuabililor mijlocii
la Direcția Generală a Finanțelor Publice a Municipiului București
Prin organ fiscal competent privind îndeplinirea obligațiilor
de declarare și de plată se înțelege:
— Direcția Generală a Finanțelor Publice a Municipiului
București, pentru contribuabilii mijlocii — persoane juridice care
își au domiciliul fiscal pe raza teritorială a municipiului București
și pentru sediile secundare ale acestora care își desfășoară
activitatea pe raza teritorială a municipiului București;

— direcțiile generale ale finanțelor publice județene,
pentru sediile secundare ale contribuabililor mijlocii care își
desfășoară activitatea pe raza teritorială a acestora.
A. Procedura de înregistrare fiscală
1. Modificările intervenite în datele declarate inițial de
contribuabilii mijlocii și înscrise în certificatul de înregistrare
fiscală, inclusiv cele privitoare la înregistrarea/scoaterea din
evidență ca plătitor de TVA, se fac prin depunerea cererii

MONITORUL OFICIAL AL ROMÂNIEI, PARTEA I, Nr. 724/24.VIII.2006
de înregistrare a mențiunilor/cererii de preschimbare a
certificatului de înregistrare la Oficiul Registrului Comerțului
al Municipiului București.
2. Modificările intervenite în datele declarate inițial de
contribuabilii mijlocii, care privesc obligațiile declarative și
de plată, cu excepția înregistrării/scoaterii din evidență ca
plătitor de TVA, vor fi declarate de către aceștia la Direcția
Generală a Finanțelor Publice a Municipiului București în
termen de 30 de zile de la data producerii acestora.
3. La primirea de la oficiul registrului comerțului a
modificărilor menționate la pct. 1, Direcția generală a
tehnologiei informației va actualiza cu aceste date Registrul
contribuabililor al Direcției Generale a Finanțelor Publice a
Municipiului București.
4. Înregistrarea sediilor secundare ale contribuabililor
mijlocii, cu excepția sucursalelor care se înregistrează
conform procedurilor speciale în materie de înregistrare a
comercianților, se face prin completarea și depunerea
formularului îDeclarație de înregistrare fiscală/Declarație de
mențiuni pentru sediile secundare (060)“, aprobat prin
Ordinul ministrului finanțelor publice nr. 1.600/2004 privind
modificarea și completarea Ordinului ministrului finanțelor
publice nr. 300/2004 pentru aprobarea declarațiilor de
înregistrare a contribuabililor și a cererii de înregistrare a
domiciliului fiscal, la Direcția Generală a Finanțelor Publice
a Municipiului București sau la direcția generală a finanțelor
publice a județului în a cărei rază teritorială își desfășoară
activitatea sediul secundar, după caz.
5. Scoaterea din evidența fiscală a sediilor secundare
ale contribuabililor mijlocii înființate pe raza municipiului
București se face prin depunerea formularului 060
menționat mai sus la Direcția Generală a Finanțelor
Publice a Municipiului București, împreună cu certificatul de
înregistrare fiscală, în vederea anulării.
6. Informațiile referitoare la înființarea și scoaterea din
evidență a sediilor secundare ale contribuabililor mijlocii,
care își desfășoară activitatea pe raza direcțiilor generale
ale finanțelor publice județene, se transmit Direcției
Generale a Finanțelor Publice a Municipiului București prin
Direcția generală a tehnologiei informației și se evidențiază
într-o secțiune separată a Registrului contribuabililor.
7. Direcția Generală a Finanțelor Publice a Municipiului
București va transmite Direcției de Trezorerie și
Contabilitate Publică a Municipiului București orice
modificare cu privire la luarea sau scoaterea din
administrare a contribuabililor mijlocii sau a sediilor
secundare din municipiul București la data producerii
modificării.
B. Obligații declarative
1. Începând cu obligațiile lunii iulie 2006, contribuabilii
mijlocii, definiți potrivit art. 1 din Ordinul ministrului
finanțelor publice nr. 1.074/2006 privind organizarea
activității de administrare a contribuabililor mijlocii la Direcția
Generală a Finanțelor Publice a Municipiului București,
depun declarații fiscale la organul fiscal competent prevăzut
în prezenta procedură.
2. În cazul contribuabililor mijlocii care au sedii
secundare înregistrate ca plătitori de impozit pe veniturile
din salarii, conform legii, declararea impozitului pe veniturile
din salarii pentru activitatea sediilor secundare se face la
organul fiscal competent în administrarea acestora,
prevăzut la art. 2 alin. (3) din Ordinul ministrului finanțelor
publice nr. 1.074/2006.
3. Informațiile referitoare la declarațiile fiscale depuse de
sediile secundare ale contribuabililor mijlocii, care își
desfășoară activitatea pe raza direcțiilor generale ale
finanțelor publice județene, se transmit Direcției Generale a
Finanțelor Publice a Municipiului București până la data de
5 a lunii următoare celei în care aveau termen de depunere.

5

4. (1) Declararea impozitelor, taxelor și contribuțiilor
sociale datorate de contribuabilii mijlocii se face prin
modalitățile de declarare prevăzute de lege.
(2) Formatul hârtie al declarației fiscale se arhivează la
organul fiscal care a primit declarația.
5. Data depunerii declarației fiscale este, după caz, data
confirmării primirii acesteia, comunicată contribuabilului de
Sistemul Electronic Național, data depunerii la poștă, data
înregistrării declarației la registratura organului fiscal
competent sau data plății obligației, în cazul în care se
utilizează ordinul de plată cu valoare de declarație.
6. (1) În situația în care contribuabilul a utilizat mai
multe căi de transmitere a declarației fiscale, va fi
înregistrată prima declarație depusă, conform legii.
(2) Orice corecție ulterioară a unei declarații fiscale se
face prin depunerea unei declarații fiscale rectificative, în
condițiile legii.
C. Rambursarea TVA
Prevederile cap. III din anexa la Ordinul ministrului
finanțelor publice nr. 967/2005 privind aprobarea
Metodologiei de soluționare a deconturilor cu sume
negative de taxă pe valoarea adăugată cu opțiune de
rambursare, cu modificările și completările ulterioare, se
aplică și persoanelor impozabile definite în Ordinul
ministrului finanțelor publice nr. 1.074/2006, începând cu
deconturile cu sume negative de TVA cu opțiune de
rambursare, aferente lunii iulie 2006, cu termen de
depunere până, inclusiv, la data de 25 august 2006.
D. Solicitarea documentelor de către contribuabilii
mijlocii administrați la Direcția Generală a Finanțelor
Publice a Municipiului București
Solicitarea documentelor de către contribuabilii mijlocii
se face prin cerere adresată Direcției Generale a Finanțelor
Publice a Municipiului București, astfel:
a) înregistrarea la registratura direcției;
b) transmisă prin poștă;
c) prin alte mijloace, cum sunt fax, e-mail.
E. Eliberarea documentelor solicitate de contribuabilii
mijlocii administrați la Direcția Generală a Finanțelor
Publice a Municipiului București se face astfel:
1. la sediul Direcției Generale a Finanțelor Publice a
Municipiului București, împuternicitului sau reprezentantului
legal al contribuabilului;
2. prin transmitere poștală, la cererea contribuabilului,
cu scrisoare recomandată cu confirmare de primire.
F. Procedura de plată a obligațiilor fiscale la
contribuabilii mijlocii administrați la Direcția Generală a
Finanțelor Publice a Municipiului București
1. Contribuabilii mijlocii administrați la Direcția Generală
a Finanțelor Publice a Municipiului București efectuează
plata obligațiilor fiscale reprezentând impozite, taxe,
contribuții și alte venituri fiscale, cu excepția impozitului pe
venitul din salarii pentru activitatea sediilor secundare ale
acestora, altele decât cele aflate pe raza teritorială a
municipiului București, la Direcția de Trezorerie și
Contabilitate Publică a Municipiului București.
2. Plata obligațiilor fiscale reprezentând impozitul pe
venitul din salarii pentru sediile secundare care își
desfășoară activitatea pe raza teritorială a municipiului
București se efectuează la Direcția de Trezorerie și
Contabilitate Publică a Municipiului București;
3. Impozitul pe venitul din salarii datorat de sediile
secundare ale contribuabililor mijlocii, altele decât cele care
își desfășoară activitatea pe raza teritorială a municipiului
București, se achită la unitățile de trezorerie și contabilitate
publică ale municipiilor reședință de județ pe a căror rază
teritorială își desfășoară activitatea.
4. Documentele de plată întocmite de contribuabilii
mijlocii în vederea achitării impozitului pe venitul din salarii

6

MONITORUL OFICIAL AL ROMÂNIEI, PARTEA I, Nr. 724/24.VIII.2006

datorat de sediile secundare ale acestora, aflate în raza
teritorială a altui organ fiscal decât Direcția Generală a
Finanțelor Publice a Municipiului București, vor cuprinde în
mod obligatoriu și următoarele informații:
a) codul de identificare fiscală și denumirea persoanei
juridice care face plata;
b) codul de identificare fiscală al sediului secundar
pentru care se face plata.
5. Unitățile de trezorerie și contabilitate publică ale
municipiilor reședință de județ și Direcția de Trezorerie și
Contabilitate Publică a Municipiului București vor comunica
zilnic Direcției Generale a Finanțelor Publice a Municipiului
București plățile efectuate de contribuabili în condițiile
pct. 2 și 3.
6. (1) Conturile de disponibilități ale sediilor secundare,
altele decât cele care își desfășoară activitatea pe raza
teritorială a municipiului București, în care se încasează
sume de la instituțiile publice în conformitate cu prevederile
art. 5 alin. (8) și ale art. 6 din Ordonanța de urgență a
Guvernului nr. 146/2002 privind formarea și utilizarea
resurselor derulate prin trezoreria statului, cu modificările și
completările ulterioare, se deschid la unitățile de trezorerie
și contabilitate publică ale municipiilor reședință de județ.
(2) Unitățile de trezorerie și contabilitate publică ale
municipiilor reședință de județ și Direcția de Trezorerie și
Contabilitate Publică a Municipiului București vor transmite
la finele fiecărei zile Direcției Generale a Finanțelor Publice
a Municipiului București situația sumelor încasate în
contul 50.69 îDisponibil al agenților economici“, deschis pe
numele operatorilor economici prevăzuți la alin. (1), iar
aceasta are obligația de a stabili în prima zi lucrătoare de
la primirea situațiilor respective lista operatorilor economici
cu obligații bugetare neachitate, precum și suma aferentă
acestor obligații, care se transmite Direcției de Trezorerie
și Contabilitate Publică a Municipiului București, pentru
indisponibilizarea contului.
(3) Unitățile de trezorerie și contabilitate publică ale
municipiilor reședință de județ și Direcția de Trezorerie și
Contabilitate Publică a Municipiului București nu vor
deconta ordinele de plată pentru Trezoreria Statului
(OPHT), prin care operatorii economici prevăzuți la alin. (1)
sau alte persoane juridice împuternicite de aceștia dispun
transferul în conturi bancare al sumelor indisponibilizate de
organele fiscale, cu excepția celor în care se precizează în
mod expres că transferul se efectuează pentru achitarea
integrală sau parțială a drepturilor salariale.
(4) Sumele încasate în contul 50.69 îDisponibil al
agenților economici“ în plus față de cele indisponibilizate,
precum și cele pentru care nu s-a întocmit de către
organul fiscal lista prevăzută la alin. (2) în termenul stabilit
pot fi transferate în conturi bancare, cu condiția ca asupra
conturilor respective să nu fi fost înființată poprirea prin
titluri executorii.
G. Procedura de inspecție fiscală și procedura de
soluționare a contestațiilor împotriva actelor administrative
fiscale ale contribuabililor mijlocii administrați la Direcția
Generală a Finanțelor Publice a Municipiului București
1. Activitatea de inspecție fiscală se desfășoară în baza
titlului VII din Ordonanța Guvernului nr. 92/2003 privind
Codul de procedură fiscală, republicată, cu modificările și
completările ulterioare.
Activitatea de inspecție fiscală a contribuabililor mijlocii
din municipiul București se efectuează de personalul cu
atribuții de inspecție fiscală din cadrul Direcției Generale a
Finanțelor Publice a Municipiului București.
2. Acțiunile de inspecție fiscală începute de orice echipă
de inspecție fiscală din cadrul Direcției Generale a
Finanțelor Publice a Municipiului București se va finaliza de

această echipă, iar actul de control încheiat va fi avizat și
aprobat de conducerea activității de inspecție fiscală din
cadrul administrației finanțelor publice a sectorului de care
aparține contribuabilul verificat sau din cadrul Direcției
Generale a Finanțelor Publice a Municipiului București, în
cazul în care contribuabilul face parte din categoria
contribuabililor mijlocii. Actul de control se va transmite la
administrația finanțelor publice a sectorului în a cărui
administrare este contribuabilul, dacă acesta nu face parte
din categoria contribuabililor mijlocii.
3. Acțiunile de inspecție fiscală pentru care s-a emis
aviz de inspecție fiscală, dar neîncepute de organele de
inspecție fiscală ale Direcției Generale a Finanțelor Publice
a Municipiului București la agenții economici care nu sunt
în categoria contribuabililor mijlocii, vor fi efectuate de
organele de inspecție fiscală ale administrației finanțelor
publice a sectorului de care aparțin teritorial, fără a mai fi
necesar un alt aviz de inspecție fiscală.
4. Deconturile cu sume negative de taxă pe valoarea
adăugată cu opțiune de rambursare, depuse de
contribuabilii care nu sunt în categoria contribuabililor
mijlocii și care urmau să se soluționeze cu inspecție fiscală
și se aflau în evidența organelor de control ale Direcției
Generale a Finanțelor Publice a Municipiului București, se
vor repartiza pe fiecare sector, urmând ca inspecția fiscală
să se efectueze de organele de inspecție fiscală din cadrul
administrației finanțelor publice a sectorului de care
aparține teritorial contribuabilul.
5. (1) Competența de efectuare a inspecției fiscale a
sediilor secundare ale contribuabililor mijlocii, aflate pe
teritoriul municipiului București, se efectuează de către
organele de inspecție fiscală ale Direcției Generale a
Finanțelor Publice a Municipiului București, prin cuprinderea
acțiunii în programul de activitate aprobat de conducerea
Agenției Naționale de Administrare Fiscală.
(2) În cazul în care contribuabilul mijlociu din municipiul
București are, potrivit legii, obligații de plată la sediile
secundare aflate în sectoarele municipiului București,
competența de efectuare a inspecției fiscale revine
organelor de inspecție fiscală ale Direcției Generale a
Finanțelor Publice a Municipiului București.
(3) În cazul în care contribuabilul mijlociu are sedii
secundare în alte județe, competența de efectuare a
inspecției fiscale revine organelor de inspecție ale direcțiilor
generale ale finanțelor publice județene, inclusiv pentru
obligațiile de plată ale sediului secundar.
(4) Raportul de inspecție fiscală, însoțit, după caz, de
Decizia de impunere privind obligațiile fiscale suplimentare,
se transmite organului fiscal competent de administrare. Un
exemplar al raportului de inspecție fiscală, însoțit, după caz,
de actul administrativ fiscal, se va transmite și la dosarul
fiscal al contribuabilului mijlociu administrat de Direcția
Generală a Finanțelor Publice a Municipiului București.
(5) Coordonarea acțiunilor de inspecție fiscală la sediile
secundare ale contribuabililor mijlocii revine Direcției
Generale a Finanțelor Publice a Municipiului București.
6. (1) Acțiunile de control încrucișat la un sediu
secundar din municipiul București al unui contribuabil
mijlociu sunt în competența personalului cu atribuții de
inspecție fiscală din cadrul Direcției Generale a Finanțelor
Publice a Municipiului București.
(2) Controlul încrucișat se poate efectua și de organele
de inspecție fiscală din administrațiile finanțelor publice ale
sectoarelor, cu delegare de competență, conform art. 97
alin. (3) din Ordonanța Guvernului nr. 92/2003, republicată,
cu modificările și completările ulterioare.
(3) Pentru sediile secundare aflate în celelalte județe
competența de efectuare a controlului încrucișat revine

MONITORUL OFICIAL AL ROMÂNIEI, PARTEA I, Nr. 724/24.VIII.2006
organelor de inspecție fiscală ale direcțiilor generale ale
finanțelor publice județene.
(4) Orice solicitare de delegare de competență va fi
transmisă la direcția responsabilă din Agenția Națională de
Administrare Fiscală, pentru cuprinderea în programul de
activitate a structurii de inspecție fiscală care va efectua
controlul.
(5) Un exemplar al procesului-verbal întocmit de
organele de inspecție fiscală care au primit delegarea de
competență se va transmite pentru valorificare și conexare
la dosarul fiscal al contribuabilului gestionat de Direcția
Generală a Finanțelor Publice a Municipiului București.
7. Contestațiile la actele administrative fiscale,
înregistrate anterior intrării în vigoare a prezentului ordin,
se soluționează conform procedurii de administrare
existente la momentul înregistrării acestor contestații.
H. Activitatea de supraveghere fiscală și autorizare
1. Structurile de administrare fiscală din cadrul Direcției
Generale a Finanțelor Publice a Municipiului București vor
asigura coordonarea activității de supraveghere fiscală,
astfel cum aceasta este definită în titlul VIII din Legea
nr. 571/2003, cu modificările și completările ulterioare.
2. Cu excepția supravegherii fiscale aferente
antrepozitelor fiscale situate pe raza municipiului București,
pentru care supravegherea se va realiza în mod direct cu
personal din cadrul structurii de administrare fiscală,
Direcția Generală a Finanțelor Publice a Municipiului
București poate delega competența în acest domeniu la
solicitarea structurilor de administrare fiscală din cadrul
direcțiilor generale ale finanțelor publice județene.
3. Structura de autorizare din cadrul Direcției Generale
a Finanțelor Publice a Municipiului București este
responsabilă cu activitățile ce decurg din aplicarea titlului VII
din Legea nr. 571/2003, cu modificările și completările
ulterioare, inclusiv în ceea ce privește eliberarea
autorizațiilor de utilizatori finali și a atestatelor pentru
angrosiști.
4. Cu excepția activității aferente sediilor secundare
aflate pe raza municipiului București, pentru care eliberarea
actelor administrative corespunzătoare, precum și
participarea cu specialiști în comisiile constituite conform
legislației specifice în domeniul jocurilor de noroc și al
autorizării unităților emitente de tichete de masă se
realizează direct de Direcția Generală a Finanțelor Publice
a Municipiului București, aceasta poate delega competența
în aceste domenii direcțiilor generale ale finanțelor publice
județene, la solicitarea acestora.
5. Actele administrative emise în aplicarea legislației
privind activitatea de autorizare a antrepozitelor fiscale,
inclusiv autorizațiile de utilizatori finali și atestatele pentru
angrosiști, și a legislației din domeniul autorizării jocurilor
de noroc de către Direcția Generală a Finanțelor Publice a
Municipiului București sau structurile teritoriale competente
rămân valabile pentru perioada pentru care au fost emise.
I. Procedura de îndrumare și asistență pentru
contribuabilii mijlocii administrați de Direcția Generală a
Finanțelor Publice a Municipiului București
1. Îndrumarea și asistența contribuabililor mijlocii în
aplicarea prevederilor legislației fiscale se asigură de
Direcția Generală a Finanțelor Publice a Municipiului
București. Îndrumarea și asistența se fac fie ca urmare a
solicitării contribuabililor, fie din inițiativa organului fiscal.
Îndrumarea și asistența ca urmare a solicitării
contribuabililor mijlocii se realizează în mod prioritar prin
e-mail sau telefonic. De asemenea, contribuabilii mijlocii pot
solicita asistență prin e-mail sau telefonic Centrului de
asistență a contribuabililor din cadrul Agenției Naționale de
Administrare Fiscală. Îndrumarea și asistența din inițiativa
organului fiscal se asigură atât prin elaborarea și

7

distribuirea de materiale de informare (ghiduri, broșuri,
pliante, afișe etc.), cât și prin orice alte mijloace care pot
asigura transmiterea corespunzătoare a informațiilor și
mesajelor.
2. În situația în care, din motive tehnice, Sistemul
Electronic Național nu este operațional pentru toți
contribuabilii mijlocii, îndrumarea și asistența acestora în
ceea ce privește depunerea și primirea declarațiilor fiscale
se asigură și de compartimentul de specialitate din cadrul
Direcției Generale a Finanțelor Publice a Municipiului
București.
J. Procedura de urmărire a respectării înlesnirilor la
plată aflate în derulare pentru contribuabilii mijlocii
administrați de Direcția Generală a Finanțelor Publice a
Municipiului București
1. Pentru contribuabilii mijlocii, urmărirea modului de
respectare a înlesnirilor la plată acordate în baza actelor
normative în materie se realizează de Direcția Generală a
Finanțelor Publice a Municipiului București.
2. Pentru sediile secundare, urmărirea modului de
respectare a înlesnirilor la plată acordate în baza actelor
normative în materie se realizează de către Direcția
Generală a Finanțelor Publice a Municipiului București,
respectiv de direcțiile generale ale finanțelor publice
județene unde acestea își desfășoară activitatea.
3. Ori de câte ori organele fiscale menționate la pct. 2
vor constata nerespectarea termenelor și/sau condițiilor
prevăzute în documentele de acordare a înlesnirilor la plată
vor înștiința Direcția Generală a Finanțelor Publice a
Municipiului București.
4. Actul administrativ emis de Direcția Generală a
Finanțelor Publice a Municipiului București, prin care se
comunică contribuabilului mijlociu pierderea înlesnirilor la
plată (de către însăși persoana juridică ori de un sediu
secundar al acesteia), se transmite și direcțiilor generale
ale finanțelor publice județene competente în administrarea
sediilor secundare ale contribuabilului mijlociu, în vederea
recuperării sumelor rămase de plată.
K. Procedura de compensare și de restituire a
obligațiilor bugetare
1. Restituirea sumelor reprezentând impozite, taxe,
contribuții și alte venituri bugetare, prevăzute la art. 113
alin. (1) din Ordonanța Guvernului nr. 92/2003 privind
Codul de procedură fiscală, republicată, cu modificările și
completările ulterioare, contribuabililor mijlocii, inclusiv
pentru sediile secundare ale acestora, se realizează numai
după compensarea efectuată cu alte obligații fiscale
datorate, în conformitate cu prevederile art. 112 din același
act normativ.
2. Sumele de restituit/rambursat contribuabilului mijlociu
vor fi compensate cu obligațiile fiscale restante înregistrate
de către acesta și datorate în nume propriu, respectiv cu
obligațiile fiscale restante înregistrate de sediile sale
secundare, reprezentând impozit pe veniturile din salarii
declarat și neachitat.
3. Sumele de restituit sediilor secundare ale
contribuabilului mijlociu, reprezentând impozit pe veniturile
din salarii, vor fi compensate cu obligațiile fiscale restante
de același tip, datorate de celelalte sedii secundare ale
acestuia, respectiv cu obligațiile fiscale restante datorate de
către contribuabilul mijlociu, în nume propriu.
4. Procesele-verbale de compensare a obligațiilor fiscale
datorate bugetului de stat de către contribuabilul mijlociu
sau de către un sediu secundar al acestuia, prin procedura
prevăzută de Ordonanța de urgență a Guvernului
nr. 45/2001 privind producția de apă grea în perioada
2001—2006 la Regia Autonomă pentru Activități Nucleare
și acumularea acesteia de către Administrația Națională a
Rezervelor de Stat, cu modificările și completările

8

MONITORUL OFICIAL AL ROMÂNIEI, PARTEA I, Nr. 724/24.VIII.2006

ulterioare, rămase neoperate la nivelul organului fiscal
competent până la data de 1 iulie 2006, vor fi predate, ca
parte a dosarului fiscal al contribuabilului mijlociu, Direcției
Generale a Finanțelor Publice a Municipiului București.
5. Cererile de compensare și/sau de restituire ale
contribuabililor care îndeplinesc condițiile prevăzute de
Ordinul ministrului finanțelor publice nr. 1.074/2006,
nesoluționate la data efectuării predării-primirii activității de
administrare a acestuia de către organul fiscal teritorial, dar
aflate în termenul legal de soluționare, vor fi predate, ca
parte a dosarului fiscal al contribuabilului, Direcției
Generale a Finanțelor Publice a Municipiului București, spre
soluționare.
6. Cererile de compensare și/sau de restituire
nesoluționate de organul fiscal competent la data efectuării
predării-primirii activității de administrare, respectiv 1 iulie
2006, și al căror termen legal de soluționare se împlinește
până la această dată vor fi soluționate de organul fiscal
căruia acestea i-au fost adresate.
L. Procedura de executare silită
1. Pentru recuperarea creanțelor fiscale ale
contribuabililor mijlocii, persoane juridice, în cadrul procedurii
de executare silită, organul de executare coordonator este
Direcția Generală a Finanțelor Publice a Municipiului
București.
2. Pentru impozitul pe venitul din salarii datorat de
sediile secundare ale contribuabililor mijlocii, organele de
executare silită coordonatoare sunt cele ale direcțiilor
generale ale finanțelor publice județene în a căror rază
teritorială se află sediile secundare sau dacă sediile
secundare se află pe raza teritorială a municipiului
București, organul de executare silită coordonator este cel
al Direcției Generale a Finanțelor Publice a Municipiului
București.
3. Pentru impozitul pe venit și impozitul pe veniturile din
salarii datorat de contribuabilii mijlocii, persoane juridice,
organul de executare silită coordonator este cel al Direcției
Generale a Finanțelor Publice a Municipiului București.
4. Organele fiscale competente să aplice procedura de
executare silită prin sechestrarea și valorificarea bunurilor
mobile/imobile ale contribuabililor mijlocii sunt organele
fiscale în a căror rază teritorială se află bunurile, respectiv
organele de executare silită ale direcțiilor generale ale
finanțelor publice județene ori Direcția Generală a
Finanțelor Publice a Municipiului București, dacă bunurile
urmăribile sunt pe raza teritorială a municipiului București.
Direcția Generală a Finanțelor Publice a Municipiului
București va numi Comisia de licitație sau poate delega
această competență conducerii direcțiilor generale ale
finanțelor publice județene.
5. Organele de executare competente anterior datei de
1 iulie 2006, care au înființat popriri înainte de această
dată asupra veniturilor datorate de terți ori asupra
disponibilităților din conturile bancare ale contribuabililor
mijlocii, vor comunica terților și tuturor băncilor unde sunt
înființate popriri codul IBAN de la Direcția de Trezorerie și
Contabilitate Publică a Municipiului București ori de la
unitățile de trezorerie și contabilitate publică ale municipiilor
reședință de județ, după caz, în care se vor vira sumele
reținute, aferente veniturilor bugetare, după data de 1 iulie
2006.
6. Sumele obținute până la 1 iulie 2006 din valorificarea
bunurilor sechestrate se vor vira la Direcția de Trezorerie
și Contabilitate Publică a Municipiului București ori la
unitățile de trezorerie și contabilitate publică ale municipiilor
reședință de județ, după caz, organul de executare silită
din cadrul Direcției Generale a Finanțelor Publice a
Municipiului București ori din cadrul direcțiilor generale ale
finanțelor publice județene, după caz, procedând la

eliberarea sau la distribuirea sumelor, potrivit legii, după
această dată.
7. În cadrul procedurii de executare silită aflate în
derulare la data de 1 iulie 2006, pentru drepturile organelor
fiscale competente până la această dată, înscrise la Cartea
funciară ori la Arhiva Electronică de Garanții Reale
Mobiliare, după caz, se va comunica de îndată acestor
registre noul organ fiscal competent.
M. Procedura de monitorizare a contribuabililor mijlocii
administrați de Direcția Generală a Finanțelor Publice a
Municipiului București
1. Activitatea de monitorizare a contribuabililor mijlocii
administrați de Direcția Generală a Finanțelor Publice a
Municipiului București este desfășurată de Direcția de
monitorizare a realizării creanțelor bugetare din cadrul
Agenției Naționale de Administrare Fiscală.
2. Monitorizarea colectării veniturilor bugetare de la
contribuabilii mijlocii se realizează pe baza raportării lunare,
pe care Direcția Generală a Finanțelor Publice a
Municipiului București o va transmite Direcției de
monitorizare a realizării creanțelor bugetare.
3. Compartimentele de specialitate organizate la nivelul
direcțiilor generale ale finanțelor publice județene vor
transmite până la data de 10 a lunii următoare celei de
raportare, la Direcția Generală a Finanțelor Publice a
Municipiului București, situația privind obligațiile de plată
reprezentând contribuțiile sociale datorate și neachitate
până la data de 31 decembrie 2003, impozitul pe veniturile
din salarii datorat de sediile secundare, după caz, precum
și încasările în contul acestora, conform formularelor 01—04,
prevăzute în anexa care face parte integrantă din prezenta
procedură.
4. Pe baza informațiilor referitoare la obligațiile de plată
și la încasările în contul acestora din evidența proprie,
precum și a informațiilor transmise conform pct. 3, Direcția
Generală a Finanțelor Publice a Municipiului București
consolidează, în vederea raportării, obligațiile și plățile
contribuabililor mijlocii, persoane juridice, iar până la data
de 15 a lunii următoare celei de raportare va transmite
Direcției de monitorizare a realizării creanțelor bugetare
situația privind obligațiile bugetare de plată și încasările în
contul acestora, conform formularelor 01—04, prevăzute în
anexă.
5. Situația se întocmește pe fiecare contribuabil mijlociu
și, separat, pe fiecare buget, respectiv bugetul de stat,
bugetul asigurărilor sociale de stat, bugetul Fondului
național unic de asigurări sociale de sănătate și bugetul
asigurărilor pentru șomaj.
6. Informațiile necesare a fi completate în situația de
mai sus rezultă din evidența analitică pe plătitori și
constituie baza documentară de analiză și informare atât
pentru Agenția Națională de Administrare Fiscală, cât și
pentru Ministerul Finanțelor Publice.
7. Informațiile cuprinse în formularele 01—04 prevăzute
în anexă, transmise de Direcția Generală a Finanțelor
Publice a Municipiului București, se vor prelua și se vor
transmite în format electronic și pe suport hârtie, pe baza
datelor din Sistemul de administrare a creanțelor fiscale.
8. Direcția de monitorizare a realizării creanțelor
bugetare va fi înștiințată în termen de 30 de zile despre
orice modificare intervenită în datele de înregistrare fiscală
a contribuabililor mijlocii și a sucursalelor/punctelor de lucru
ale acestora și despre preluarea în administrare a unor noi
contribuabili mijlocii, conform prevederilor Ordinului
ministrului finanțelor publice nr. 1.074/2006, cu modificările
și completările ulterioare.

*) Anexa este reprodusă în facsimil.

— față —

ANEXĂ*)
la procedură

MONITORUL OFICIAL AL ROMÂNIEI, PARTEA I, Nr. 724/24.VIII.2006
9

— verso —

10

MONITORUL OFICIAL AL ROMÂNIEI, PARTEA I, Nr. 724/24.VIII.2006

— față —

MONITORUL OFICIAL AL ROMÂNIEI, PARTEA I, Nr. 724/24.VIII.2006

11

— verso —

12

MONITORUL OFICIAL AL ROMÂNIEI, PARTEA I, Nr. 724/24.VIII.2006

— față —

MONITORUL OFICIAL AL ROMÂNIEI, PARTEA I, Nr. 724/24.VIII.2006

13

— verso —

14

MONITORUL OFICIAL AL ROMÂNIEI, PARTEA I, Nr. 724/24.VIII.2006

— față —

MONITORUL OFICIAL AL ROMÂNIEI, PARTEA I, Nr. 724/24.VIII.2006

15

MONITORUL OFICIAL AL ROMÂNIEI, PARTEA I, Nr. 724/24.VIII.2006

— verso —

16

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 724/24.VIII.2006 conține 16 pagini.

Prețul: 1,15 lei

&JUYDGY|119000]
ISSN 1453—4495

