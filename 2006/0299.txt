PARTEA

Anul 174 (XVIII) — Nr. 299

I

Luni, 3 aprilie 2006

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina

113.106. — Ordin pentru punerea în aplicare a Normelor
privind metodologia de calcul a marjei de

ALE

CURȚII

5–9

113.107. — Ordin pentru punerea în aplicare a Normelor
privind metodologia de calcul a marjei de
solvabilitate minime și a marjei de solvabilitate
disponibile pentru asigurătorul care practică
asigurări generale......................................................

9–12

113.108. — Ordin pentru punerea în aplicare a Normelor
privind transferul de portofoliu între asigurători ......

1–4

ACTE ALE COMISIEI DE SUPRAVEGHERE
A ASIGURĂRILOR

DECIZII

Pagina
solvabilitate minime și a marjei de solvabilitate
disponibile pentru asigurătorul care practică
asigurări de viață ......................................................

DECIZII ALE CURȚII CONSTITUȚIONALE
Decizia nr. 200 din 2 martie 2006 referitoare la excepția
de neconstituționalitate a dispozițiilor art. 3
alin. (1) lit. d) și e), art. 25, art. 82 alin. (1) și (2)
din Legea nr. 51/1995 pentru organizarea și
exercitarea profesiei de avocat, precum și a
dispozițiilor art. 52 alin. 5 din Codul de procedură
penală.........................................................................

Nr.

12–15

CONSTITUȚIONALE

CURTEA CONSTITUȚIONALĂ

D E C I Z I A Nr. 200
din 2 martie 2006

referitoare la excepția de neconstituționalitate a dispozițiilor art. 3 alin. (1) lit. d) și e), art. 25,
art. 82 alin. (1) și (2) din Legea nr. 51/1995 pentru organizarea și exercitarea profesiei de avocat,
precum și a dispozițiilor art. 52 alin. 5 din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor

—
—
—
—
—
—

președinte
judecător
judecător
judecător
judecător
judecător

Petre Ninosu
Ion Predescu
Marinela Mincă
Marieta Safta

—
—
—
—

judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 3 alin. (1) lit. d) și e), art. 25 și art. 82

2

MONITORUL OFICIAL AL ROMÂNIEI, PARTEA I, Nr. 299/3.IV.2006

alin. (1) și (2) din Legea nr. 51/1995 pentru organizarea și
exercitarea profesiei de avocat, ridicată de Dorin Andronic
în Dosarul nr. 5.621/2004 al Curții de Apel Bacău — Secția
penală, precum și a dispozițiilor art. 52 alin. 5 din Codul
de procedură penală, ridicată de Societatea Comercială
îElador“ — S.R.L. din Suceava și Societatea Comercială
îVeritas Nova“ — S.R.L. din Suceava în același dosar.
Dezbaterile au avut loc în ședința publică din data de
23 februarie 2006, în prezența autorului excepției, Dorin
Andronic, care a reprezentat și partea Societatea
Comercială îVeritas Nova“ — S.R.L. din Suceava, și în
lipsa celorlate părți, legal citate, fiind consemnate în
încheierea din acea dată, când Curtea, având nevoie de
timp pentru a delibera, a amânat pronunțarea pentru data
de 2 martie 2006.
C U R T E A,

având în vedere actele și lucrările dosarului, reține
următoarele:
Prin Încheierea din 11 octombrie 2005, pronunțată în
Dosarul nr. 5.621/2004, Curtea de Apel Bacău — Secția
penală a sesizat Curtea Constituțională cu excepția de
neconstituționalitate a dispozițiilor art. 3 alin. (1) lit. d) și
e), art. 25 și art. 82 alin. (1) și (2) din Legea nr. 51/1995
pentru organizarea și exercitarea profesiei de avocat,
ridicată de Dorin Andronic în dosarul menționat, precum și
a dispozițiilor art. 52 alin. 5 din Codul de procedură penală,
ridicată de Societatea Comercială îElador“ — S.R.L. din
Suceava și Societatea Comercială îVeritas Nova“ — S.R.L.
din Suceava în același dosar.
În motivarea excepției de neconstituționalitate se
susține, în esență, că dispozițiile art. 3 alin. (1) lit. d) și
e), art. 25 și ale art. 82 alin. (1) și (2) din Legea
nr. 51/1995 contravin prevederilor constituționale invocate
prin aceea că interzic consilierilor juridici îexercitarea
propriilor activități profesionale — consultanță, asistență și
reprezentare juridică“, în viziunea legiuitorului român
asistența juridică a persoanelor fizice fiind atributul exclusiv
al avocatului. Se arată totodată că art. 3 alin. (1) lit. d) și
e) din Legea nr. 51/1995 este îîn vădită contradicție cu
prevederile imperative din art. 1 din Legea nr. 514/2003
[...], suprapunând activitatea avocatului peste activitatea
consilierului juridic“. Or, faptul că atât avocatul, cât și
consilierul juridic sunt îndreptățiți să asiste și să reprezinte
persoanele juridice, creează o îplenitudine de activitate
profesională“ a avocatului în detrimentul consilierului juridic
și, prin urmare, o discriminare între cele două categorii
profesionale. Referitor la art. 82 din Legea nr. 51/1995, se
arată, în plus, că încalcă principiul separației puterilor în
stat, întrucât permite legiuitorului desființarea persoanelor
juridice autorizate prin hotărâri judecătorești, prin acte
administrative sau jurisdicționale, în condițiile în care
hotărârile judecătorești pot fi desființate sau modificate
numai în cadrul căilor de atac prevăzute de lege. Cu privire
la textele criticate din Legea nr. 51/1995 se conchide în
sensul că îsunt neconstituționale, raportate la toate prevederile
constituționale invocate, acestea având menirea de a îngrădi
în mod discriminatoriu exercitarea profesiei de consilier juridic
prin forme proprii de organizare a profesiei, adoptate de
corpul profesional al consilierilor juridici.“ Se solicită Curții
Constituționale îa decela faptul că cele două profesii juridice
au obiecte de activitate distincte“, în sensul că îavocații au

exclusivitatea doar a atributului asistenței juridice a
persoanelor fizice, consilierii juridici au exclusivitatea doar a
reprezentării juridice a persoanelor juridice, iar în ceea ce
privește reprezentarea persoanelor fizice, aceasta poate fi
realizată de ambele categorii profesionale în virtutea
mandatului convențional reglementat de prevederile art. 68
alin. 4 din Codul de procedură civilă și ale art. 174 din Codul
de procedură penală, prin forme proprii de organizare a
exercițiului celor două profesii.“
În ceea ce privește art. 52 alin. 5 din Codul de
procedură penală, se susține că încalcă dreptul la apărare
prin aceea că obligă partea la indicarea concretă a cazului
de incompatibilitate în care se află fiecare judecător din
cadrul instanței respective. Or, în practică, această obligație
este imposibil de realizat în condițiile în care nu există un
tablou public al judecătorilor instanțelor judecătorești — așa
cum există pentru celelalte profesii juridice — care să îi
permită părții să cunoască numele judecătorilor din
componența unei instanțe.
Curtea de Apel Bacău — Secția penală apreciază că
textele de lege criticate îsunt în concordanță cu dispozițiile
constituționale, prin acestea neafectându-se drepturile și
libertățile cetățenilor“, și, în consecință, excepția de
neconstituționalitate este neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul apreciază că excepția de neconstituționalitate
este neîntemeiată, întrucât textele de lege criticate nu aduc
atingere prevederilor constituționale invocate de autorii
excepției.
Avocatul Poporului, făcând referire la jurisprudența
Curții Constituționale în materie, consideră că excepția este
neîntemeiată. În ceea ce privește critica de neconstituționalitate
a art. 3 alin. (1) lit. d) și e), art. 25, art. 82 alin. (1) și (2)
din Legea nr. 51/1995, față de prevederile art. 9, art. 40
alin. (1), art. 41 alin. (1) și ale art. 53 din Constituție, se
arată că aceasta nu poate fi reținută, întrucât îtextele
criticate pentru neconstituționalitate nu pot fi considerate ca
o îngrădire a dreptului la muncă, ci ca un mjloc de
selectare, pe criterii profesionale, a specialiștilor care
urmează să exercite profesia de avocat.“ Se arată totodată
că instituirea unei proceduri operative de soluționare a
cererii de recuzare nu îngrădește sub nici un aspect
dreptul la apărare al părților, acestea beneficiind, în cadrul
procesului, de toate mijloacele de apărare și garanțiile
procedurale prevăzute de lege.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din

MONITORUL OFICIAL AL ROMÂNIEI, PARTEA I, Nr. 299/3.IV.2006
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
prevederile art. 3 alin. (1) lit. d) și e), ale art. 25 și ale
art. 82 alin. (1) și (2) din Legea nr. 51/1995 pentru
organizarea și exercitarea profesiei de avocat, republicată
în Monitorul Oficial al României, Partea I, nr. 113 din 6
martie 2001, precum și dispozițiile art. 52 alin. 5 din Codul
de procedură penală.
Textele din Legea nr. 51/1995 criticate ca
neconstituționale au următorul cuprins:
— Art. 3 alin. (1) lit. d) și e): î(1) Activitatea avocatului
se realizează prin:[...] d) asistarea și reprezentarea
persoanelor fizice sau juridice interesate în fața altor autorități
publice cu posibilitatea atestării identității părților, a conținutului
și a datei actelor încheiate;
e) apărarea și reprezentarea cu mijloace juridice specifice a
drepturilor și intereselor legitime ale persoanelor fizice și
juridice în raporturile acestora cu autoritățile publice, cu
instituțiile și cu orice persoană română sau străină“;
— Art. 25: îExercitarea oricărei activități de asistență
juridică specifică profesiei de avocat și prevăzută la art. 3 de
către o persoană fizică sau juridică ce nu are calitatea de
avocat înscris într-un barou și pe tabloul avocaților acelui barou
constituie infracțiune și se pedepsește potrivit legii penale.“;
— Art. 82 alin. (1) și (2): î(1) La data intrării în vigoare a
prezentei legi persoanele fizice sau juridice care au fost
autorizate în baza altor acte normative ori au fost încuviințate
prin hotărâri judecătorești să desfășoare activități de
consultanță, reprezentare sau asistență juridică, în orice
domenii, își încetează de drept activitatea. Continuarea unor
asemenea activități constituie infracțiune și se pedepsește
potrivit legii penale.
(2) De asemenea, la data intrării în vigoare a prezentei legi
încetează de drept efectele oricărui act normativ, administrativ
sau jurisdicțional prin care au fost recunoscute ori încuviințate
activități de consultanță, reprezentare și asistență juridică
contrare dispozițiilor prezentei legi.“
Prevederile din Codul de procedură penală criticate au
următorul cuprins:
— Art. 52 (Procedura de soluționare în cursul judecății)
alin. 5: îAbținerea sau recuzarea care privește întreaga
instanță trebuie să cuprindă indicarea concretă a cazului de
incompatibilitate în care se află fiecare judecător și se
soluționează de instanța ierarhic superioară. Aceasta, în cazul
când găsește întemeiată abținerea sau recuzarea,
desemnează pentru judecarea cauzei o instanță egală în grad
cu instanța în fața căreia s-a produs abținerea sau recuzarea.“
În motivarea criticii de neconstituționalitate a dispozițiilor
art. 3 alin. (1) lit. d) și e), art. 25 și ale art. 82 alin. (1) și (2)
din Legea nr. 51/1995, se invocă prevederile constituționale
ale art. 1 alin. (4) privind separația puterilor în stat, art. 9
privind sindicatele, patronatele și asociațiile profesionale,
art. 40 alin. (1) privind dreptul de asociere, art. 41 alin. (1)
privind munca și protecția socială a muncii, art. 45 care
consacră libertatea economică, art. 53 referitoare la
restrângerea exercițiului unor drepturi sau al unor libertăți
și ale art. 135 alin. (2) lit. a) privind obligația statului de a
asigura libertatea comerțului, protecția concurenței loiale,

3

crearea cadrului favorabil pentru valorificarea tuturor
factorilor de producție.
Se invocă, de asemenea, încălcarea art. 11 și 14 din
Convenția pentru apărarea drepturilor omului și a libertăților
fundamentale privind libertatea de întrunire și de asociere,
respectiv interzicerea discriminării.
Art. 52 alin. 5 din Codul de procedură penală este
criticat în raport cu art. 24 din Constituție, privind dreptul la
apărare.
Examinând excepția astfel cum a fost formulată, Curtea
reține următoarele:
I. În ceea ce privește critica de neconstituționalitate a
art. 3 alin. (1) lit. d) și e), art. 25 și art. 82 alin. (1) și (2)
din Legea nr. 51/1995, din examinarea susținerilor autorului
excepției se constată că acesta invocă, în realitate,
existența unei contradicții între dispozițiile Legii nr. 51/1995
pentru organizarea și exercitarea profesiei de avocat și
cele ale Legii nr. 514/2003 pentru organizarea și
exercitarea profesiei de consilier juridic, contradicție dedusă
de autorul excepției dintr-o pretinsă îsuprapunere“ a
activităților desfășurate de avocat, respectiv de consilierul
juridic. Or, așa cum a statuat Curtea Constituțională în
jurisprudența sa, de exemplu în Decizia nr. 495 din
16 noiembrie 2004, publicată în Monitorul Oficial al
României, Partea I, nr. 63 din 19 ianuarie 2005,
examinarea constituționalității unui text de lege are în
vedere compatibilitatea acestui text cu dispozițiile
constituționale pretins violate, iar nu compararea mai multor
prevederi legale între ele și raportarea concluziei ce ar
rezulta din această comparație la dispoziții ori principii ale
Constituției. Așa fiind, pretinsa contradicție relevată, ca și
interpretarea dispozițiilor actelor normative arătate, în
sensul îdecelării“ obiectului de activitate al celor două
profesii — de avocat, respectiv de consilier juridic —, nu
intră în competența de soluționare a Curții Constituționale,
care, potrivit dispozițiilor art. 2 alin. (3) din Legea nr.
47/1992, [...] se pronunță numai asupra constituționalității
actelor cu privire la care a fost sesizată [...]“.
De altfel, Curtea constată că s-a mai pronunțat în
jurisprudența sa atât cu privire la constituționalitatea
textelor de lege criticate în prezenta cauză, cât și asupra
constituționalității Legii nr. 51/1995, în integralitatea sa.
Astfel, referindu-se și la jurisprudența sa anterioară în
materie, Curtea Constituțională a statuat în Decizia nr. 195
din 27 aprilie 2004, publicată în Monitorul Oficial al
României, Partea I, nr. 532 din 14 iunie 2004, că Legea
nr. 51/1995 pentru organizarea și exercitarea profesiei de
avocat nu contravine dispozițiilor constituționale ale art. 9
privind sindicatele, patronatele și asociațiile profesionale și
ale art. 40 alin. (1) privind dreptul de asociere. Curtea a
reținut în acest sens că avocatura constituie, în concepția
legiuitorului, un serviciu public, care este organizat și
funcționează pe baza unei legi speciale, iar profesia de
avocat poate fi exercitată de un corp profesional selectat
și funcționând după reguli stabilite de lege. Această
opțiune a legiuitorului nu poate fi considerată ca
neconstituțională, având în vedere că scopul ei este
asigurarea unei asistențe juridice calificate, iar normele în
baza cărora funcționează nu contravin principiilor
constituționale, cei care doresc să practice această profesie
fiind datori să respecte condițiile legii.

4

MONITORUL OFICIAL AL ROMÂNIEI, PARTEA I, Nr. 299/3.IV.2006

De asemenea, Curtea a statuat, prin Decizia nr. 66 din
21 mai 1996, publicată în Monitorul Oficial al României,
Partea I, nr. 325 din 5 decembrie 1996, că nici un
considerent privind libertatea individuală, implicit cea de
asociere, nu poate fi reținut pentru înlăturarea art. 1
alin. (2) din Legea nr. 51/1995, care dispune că profesia
de avocat se exercită numai de către membrii barourilor.
Art. 53 din Constituție prevede că exercițiul unor drepturi
sau al unor libertăți poate fi restrâns prin lege, dacă
aceasta se impune, între altele, pentru apărarea drepturilor
și libertăților cetățenilor. Tocmai de aceea, garantând
dreptul la apărare, Constituția prevede în art. 24 alin. (2)
că în timpul procesului părțile au dreptul la asistența unui
avocat, înțelegând prin aceasta o persoană care are
calitatea de avocat, dobândită în condițiile prevăzute prin
lege. Aceasta este o puternică garanție care previne
desfășurarea unor activități de asistență juridică de către
persoane necalificate și care scapă controlului profesional
al barourilor de avocați. În această lumină, incriminarea
faptelor de exercitare nelegală a profesiunii de avocat
prevăzută în art. 25 din Legea nr. 51/1995 nu este decât
consecința logică a reglementării legale, nefiind prin urmare
de natură să aducă atingere prevederilor din Legea
fundamentală cuprinse în art. 41 alin. (1) privind munca și
protecția socială a muncii, respectiv în art. 45 care
consacră libertatea economică.
În sfârșit, prin Decizia nr. 260 din 12 mai 2005,
publicată în Monitorul Oficial al României, Partea I, nr. 548
din 28 iunie 2005, Curtea Constituțională a respins
excepția de neconstituționalitate a dispozițiilor art. 82 din
Legea nr. 51/1995, statuând că acestea nu încalcă dreptul
de asociere și nici principiul separației puterilor în stat. De
altfel, alin. (3) al art. 82 din Legea nr. 51/1995 stabilește
că îPrevederile alin. (1) și (2) nu se aplică profesiei de consilier
juridic, care va fi exercitată potrivit dispozițiilor Legii
nr. 514/2003 privind organizarea și exercitarea profesiei de
consilier juridic“, astfel încât nu se poate reține vreo
îngrădire, prin textele de lege criticate, a exercitării
profesiei de consilier juridic.

Întrucât nu au intervenit elemente noi, de natură să
determine schimbarea jurisprudenței Curții, atât soluția
pronunțată de Curte prin deciziile menționate, cât și
considerentele care au fundamentat-o, sunt valabile și în
prezenta cauză.
În plus, contrar susținerilor autorului excepției,
reglementarea de către legiuitor, prin norme speciale, a
organizării și exercitării profesiei de avocat nu are
semnificația unei interdicții pentru o altă categorie
profesională, respectiv cea a consilierilor juridici, de a
desfășura activitățile profesionale specifice, prevăzute, de
asemenea, într-o lege specială — Legea nr. 514/2003,
publicată în Monitorul Oficial al României, Partea I, nr. 867
din 5 decembrie 2003, și, totodată, nu este de natură să
creeze o discriminare sau o concurență neloială între
persoanele care exercită cele două profesii.
II. Nu poate fi reținută nici critica dispozițiilor art. 52
alin. 5 din Codul de procedură penală, în sensul că
acestea ar încalca dreptul la apărare prin aceea că obligă
partea la indicarea concretă a cazului de incompatibilitate
în care se află fiecare judecător din cadrul instanței
respective. Astfel, legiuitorul, în temeiul competenței sale
constituționale, a prevăzut, în mod expres și limitativ, în
art. 46—48 din Codul de procedură penală, cazurile de
incompatibilitate a judecătorului, cererea de recuzare
putând fi formulată, potrivit art. 51 din același act normativ,
în situația în care persoana care se află în unul dintre
aceste cazuri de incompatibilitate nu a făcut cerere de
abținere. Obligația impusă de dispozițiile legale criticate, de
indicare concretă a cazului de incompatibilitate în care se
află fiecare judecător, în situația în care cererea de
recuzare privește întreaga instanță, nu este decât
consecința firească a acestei reglementări, vizând chiar
fundamentarea cererii de recuzare, și nu este de natură să
aducă atingere în veun fel dreptului la apărare al părții
care poate uza, fără nici o îngrădire, de toate garanțiile
procesuale prevăzute de lege.

Pentru considerentele arătate, în temeiul art. 146 lit. d) și al art. 147 alin. (4) din Constituție, precum și al
art. 1–3, al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 3 alin. (1) lit. d) și e), art. 25 și art. 82 alin. (1) și (2)
din Legea nr. 51/1995 pentru organizarea și exercitarea profesiei de avocat, ridicată de Dorin Andronic în Dosarul
nr. 5.621/2004 al Curții de Apel Bacău — Secția penală, precum și a dispozițiilor art. 52 alin. 5 din Codul de procedură
penală, ridicată de Societatea Comercială îElador“ — S.R.L. din Suceava și Societatea Comercială îVeritas Nova“ — S.R.L.
din Suceava în același dosar.
Definitivă și general obligatorie.
Pronunțată în ședința publică din data de 2 martie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

MONITORUL OFICIAL AL ROMÂNIEI, PARTEA I, Nr. 299/3.IV.2006

5

ACTE ALE COMISIEI DE SUPRAVEGHERE A ASIGURĂRILOR
COMISIA DE SUPRAVEGHERE A ASIGURĂRILOR

ORDIN
pentru punerea în aplicare a Normelor privind metodologia de calcul a marjei de solvabilitate
minime și a marjei de solvabilitate disponibile pentru asigurătorul care practică asigurări de viață
În temeiul prevederilor art. 4 alin. (27), ale art. 16 alin. (5) și ale art. 16 alin. (51) din Legea nr. 32/2000 privind
activitatea de asigurare și supravegherea asigurărilor, cu modificările și completările ulterioare,
potrivit Hotărârii Consiliului Comisiei de Supraveghere a Asigurărilor din 6 martie 2006, prin care s-au adoptat
Normele privind metodologia de calcul a marjei de solvabilitate minime și a marjei de solvabilitate disponibile pentru
asigurătorul care practică asigurări de viață,
președintele Comisiei de Supraveghere a Asigurărilor emite următorul ordin:
Art. 1. — Se pun în aplicare Normele privind
metodologia de calcul a marjei de solvabilitate minime și a
marjei de solvabilitate disponibile pentru asigurătorul care
practică asigurări de viață, prevăzute în anexa care face
parte integrantă din prezentul ordin.

Art. 2. — Direcția generală reglementări și Direcția
generală supraveghere solvabilitate și raportări financiare
din cadrul Comisiei de Supraveghere a Asigurărilor
asigură ducerea la îndeplinire a prevederilor prezentului
ordin.

Președintele Comisiei de Supraveghere a Asigurărilor,
Nicolae Eugen Crișan
București, 14 martie 2006.
Nr. 113.106.
ANEXĂ

NORME
privind metodologia de calcul a marjei de solvabilitate minime și a marjei de solvabilitate disponibile
pentru asigurătorul care practică asigurări de viață
I. Definiții
Art. 1. — În sensul prezentelor norme, termenii și
expresiile de mai jos au următoarele semnificații:
1. suma la risc reprezintă diferența dintre indemnizația de
asigurare și rezerva matematică, calculată pentru
contractele de asigurare care acoperă riscul de deces;
2. suma la risc brută reprezintă suma la risc calculată
înainte de cedările în reasigurare;
3. suma la risc netă reprezintă suma la risc calculată
după cedările în reasigurare;
4. rezerva tehnică brută reprezintă rezerva tehnică
calculată înainte de cedările în reasigurare;
5. rezerva tehnică netă reprezintă rezerva tehnică
calculată după cedările în reasigurare;
6. rezerva matematică brută reprezintă rezerva
matematică calculată înainte de cedările în reasigurare;
7. rezerva matematică netă reprezintă rezerva
matematică calculată după cedările în reasigurare.
II. Determinarea marjei de solvabilitate disponibile
Art. 2. — Asigurătorii autorizați să practice asigurări de
viață au obligația să dețină permanent o marjă de
solvabilitate disponibilă, corespunzătoare activității
desfășurate de către aceștia, cel puțin egală cu marja de
solvabilitate minimă calculată în conformitate cu prevederile
prezentelor norme.
Art. 3. — (1) La stabilirea marjei de solvabilitate
disponibile asigurătorul care practică asigurări de viață va
face diferența dintre valoarea activelor și a obligațiilor care
urmează să fie luate în considerare potrivit alin. (2) și (3).

(2) Valoarea activelor care se iau în considerare la
stabilirea marjei de solvabilitate disponibile a asigurătorului
care practică asigurări de viață se determină scăzând din
valoarea totală a activelor următoarele: valoarea activelor
necorporale, valoarea acțiunilor necotate, valoarea activelor
corespunzătoare părții din rezervele tehnice aferente
contractelor cedate în reasigurare și valoarea activelor
asupra cărora s-au creat sarcini (gaj, ipotecă etc.).
(3) Valoarea obligațiilor care se iau în considerare la
stabilirea marjei de solvabilitate disponibile a asigurătorului
care practică asigurări de viață se determină însumând:
50% din valoarea datoriilor subordonate, valoarea rezervelor
tehnice nete aferente asigurărilor de viață, valoarea
provizioanelor pentru riscuri și cheltuieli, valoarea
depozitelor primite de la reasigurători și valoarea datoriilor,
cu excepția împrumuturilor din emisiuni de obligațiuni.
(4) Evaluarea activelor și a obligațiilor asigurătorului care
practică asigurări de viață, luate în considerare la stabilirea
marjei de solvabilitate disponibile, are la bază valorile
acestora reflectate în evidențele contabile.
(5) Pentru activele asupra cărora s-au creat sarcini se
va transmite o notă explicativă cu privire la fiecare activ
grevat, perioada pentru care nu poate fi liber de sarcini,
societatea pentru care se garantează cu acest activ și
orice alte informații pe care asigurătorul le consideră utile.
III. Determinarea marjei de solvabilitate minime
Art. 4. — (1) Marja de solvabilitate minimă se determină
în funcție de tipurile de asigurări de viață prevăzute în
anexa nr. 1 la Legea nr. 32/2000 privind activitatea de

6

MONITORUL OFICIAL AL ROMÂNIEI, PARTEA I, Nr. 299/3.IV.2006

asigurare și supravegherea asigurărilor, cu modificările și
completările ulterioare, și este egală cu suma valorilor
prevăzute la alin. (2)—(6).
(2) Pentru tipurile de asigurări de viață prevăzute la
titlul A lit. a) și b) din anexa nr. 1 la Legea nr. 32/2000,
cu modificările și completările ulterioare, altele decât
asigurările legate de fonduri de investiții, marja de
solvabilitate minimă este egală cu suma valorilor prevăzute
la lit. a) și b):
a) produsul dintre 4% din rezervele matematice brute
privind activitatea directă și acceptările din reasigurări și
raportul, pentru ultimul exercițiu financiar, dintre rezervele
matematice nete și rezervele matematice brute. Raportul
luat în calcul nu va fi mai mic de 85%;
b) produsul dintre 0,3% din suma la risc brută și
raportul, pentru ultimul exercițiu financiar, dintre suma la
risc netă și suma la risc brută. Raportul luat în calcul nu
va fi mai mic de 50%. Calculul privește doar polițele
pentru care suma la risc este pozitivă.
Pentru asigurarea temporară de deces cu un termen de
maximum 3 ani, procentul de 0,3% va fi înlocuit cu 0,1%.
Pentru o astfel de asigurare cu un termen mai mare de
3 ani și maximum de 5 ani, procentul aplicabil este de
0,15%.
(3) Pentru asigurările de viață suplimentare prevăzute la
titlul A lit. c) din anexa nr. 1 la Legea nr. 32/2000, cu
modificările și completările ulterioare, marja de solvabilitate
minimă se calculează în conformitate cu prevederile
Normelor privind metodologia de calcul a marjei de
solvabilitate minime și a marjei de solvabilitate disponibile
pentru asigurătorul care practică asigurări generale, puse în
aplicare prin Ordinul președintelui Comisiei de
Supraveghere a Asigurărilor nr. 113.107/2006.
(4) Pentru asigurările permanente de sănătate prevăzute
la titlul A lit. d) din anexa nr. 1 la Legea nr. 32/2000, cu
modificările și completările ulterioare, marja de solvabilitate
minimă este egală cu produsul dintre 4% din rezervele
tehnice brute privind activitatea directă și acceptările din
reasigurări și raportul, pentru ultimul exercițiu financiar,
dintre rezervele tehnice nete și rezervele tehnice brute.
Raportul luat în calcul nu va fi mai mic de 85%.
(5) Pentru tipurile de asigurări de viață prevăzute la
titlul A lit. a) și b), legate de fonduri de investiții, din anexa
nr. 1 la Legea nr. 32/2000, cu modificările și completările
ulterioare, marja de solvabilitate minimă este egală cu
suma valorilor prevăzute la lit. a), b) și c):
a) 4% din rezervele tehnice, calculată în conformitate cu
alin. (2) lit. a), dacă asigurătorul își asumă riscul de
investiții;
b) 1% din rezervele tehnice, calculată în conformitate cu
alin. (2) lit. a), dacă asigurătorul nu își asumă riscul de
investiții, dar alocația pentru acoperirea cheltuielilor de
administrare este fixată pentru o perioadă mai mare de
5 ani;
c) 0,3% din suma la risc, calculată în conformitate cu
alin. (2) lit. b), în măsura în care asigurătorul acoperă
riscul de deces.
(6) Pentru asigurătorii autorizați să practice asigurări de
viață, care dețin o autorizație pentru practicarea
clasei/claselor prevăzute la titlul B pct. 1 și/sau pct. 2 din
anexa nr. 1 la Legea nr. 32/2000, cu modificările și
completările ulterioare, marja de solvabilitate minimă se
calculează în conformitate cu prevederile Normelor privind
metodologia de calcul a marjei de solvabilitate minime și a

marjei de solvabilitate disponibile pentru asigurătorul care
practică asigurări generale, puse în aplicare prin Ordinul
președintelui Comisiei de Supraveghere a Asigurărilor
nr. 113.107/2006.
IV. Dispoziții finale
Art. 5. — (1) Asigurătorul este obligat să își determine
permanent marja de solvabilitate disponibilă și cel puțin
semestrial marja de solvabilitate minimă, pe baza datelor
din raportările financiare, și să transmită Comisiei de
Supraveghere a Asigurărilor, la sfârșitul fiecărui exercițiu
financiar, un formular de raportare privind marja de
solvabilitate disponibilă și marja de solvabilitate minimă,
conform modelului prezentat în anexa care face parte
integrantă din prezentele norme.
(2) Asigurătorul care practică cel puțin unul dintre
tipurile de asigurări prevăzute la titlul A lit. c) și/sau la
titlul B pct. 1 și/sau pct. 2 din anexa nr. 1 la Legea
nr. 32/2000, cu modificările și completările ulterioare, este
obligat să își calculeze marja de solvabilitate minimă în
conformitate cu prevederile Normelor privind metodologia
de calcul a marjei de solvabilitate minime și a marjei de
solvabilitate disponibile pentru asigurătorul care practică
asigurări generale, puse în aplicare prin Ordinul
președintelui Comisiei de Supraveghere a Asigurărilor
nr. 113.107/2006, și să transmită Comisiei de Supraveghere
a Asigurărilor și formularul de raportare privind marja de
solvabilitate minimă, prezentat în anexa la respectivele
norme.
(3) Asigurătorul este obligat să aducă la cunoștință
Comisiei de Supraveghere a Asigurărilor, în timpul anului,
în termen de două zile lucrătoare de la constatare,
diminuarea marjei de solvabilitate disponibile sub nivelul
marjei minime.
Art. 6. — În conformitate cu art. 6 alin. (2) din Legea
nr. 503/2004 privind redresarea financiară și falimentul
societăților de asigurare, la cererea Comisiei de
Supraveghere a Asigurărilor, societatea de asigurare este
obligată să își determine și să comunice Comisiei de
Supraveghere a Asigurărilor, în termen de 48 de ore de la
solicitare, situația financiară, precum și marja de
solvabilitate minimă ale acesteia. Informațiile solicitate se
transmit însoțite de o declarație a reprezentantului legal al
societății de asigurare, dată pe propria răspundere, sub
sancțiunile prevăzute de Codul penal pentru infracțiunile de
înșelăciune și fals în declarații, prin care se atestă că
datele comunicate sunt corecte și conforme cu realitatea.
Art. 7. — Fără a se putea aduce atingere prevederilor
art. 5 și 6, prima raportare privind marja de solvabilitate
disponibilă și marja de solvabilitate minimă se transmite
Comisiei de Supraveghere a Asigurărilor pentru exercițiul
financiar 2005.
Art. 8. — Nerespectarea prevederilor prezentelor norme
constituie contravenție și se sancționează conform
prevederilor art. 39 din Legea nr. 32/2000, cu modificările
și completările ulterioare, și ale art. 70 și următoarele din
Legea nr. 503/2004.
Art. 9. — La data intrării în vigoare a prezentelor norme
se abrogă Ordinul președintelui Comisiei de Supraveghere
a Asigurărilor nr. 11/2001 pentru punerea în aplicare a
Normelor privind limita minimă a marjei de solvabilitate a
asigurătorilor care practică asigurări de viață și metodologia
de calcul a acesteia, publicat în Monitorul Oficial al
României, Partea I, nr. 43 din 22 ianuarie 2002, și art. 10

MONITORUL OFICIAL AL ROMÂNIEI, PARTEA I, Nr. 299/3.IV.2006
din Normele privind metodologia de calcul a marjei de
solvabilitate de care dispune asigurătorul care practică
asigurări de viață, a marjei de solvabilitate minime și a
fondului de siguranță, puse în aplicare prin Ordinul
președintelui Comisiei de Supraveghere a Asigurărilor

7

nr. 3.112/2005, publicat în Monitorul Oficial al României,
Partea I, nr. 615 din 15 iulie 2005.
Art. 10. — Prezentele norme intră în vigore la data
publicării în Monitorul Oficial al României, Partea I, și își
vor înceta aplicarea la data aderării României la Uniunea
Europeană.
ANEXĂ1)
la norme

1)

Anexa este reprodusă în facsimil.

8

MONITORUL OFICIAL AL ROMÂNIEI, PARTEA I, Nr. 299/3.IV.2006

MONITORUL OFICIAL AL ROMÂNIEI, PARTEA I, Nr. 299/3.IV.2006

9

COMISIA DE SUPRAVEGHERE A ASIGURĂRILOR

ORDIN
pentru punerea în aplicare a Normelor privind metodologia de calcul a marjei de solvabilitate
minime și a marjei de solvabilitate disponibile pentru asigurătorul care practică asigurări generale
În temeiul prevederilor art. 4 alin. (27), ale art. 16 alin. (5) și ale art. 16 alin. (51) din Legea nr. 32/2000 privind
activitatea de asigurare și supravegherea asigurărilor, cu modificările și completările ulterioare,
potrivit Hotărârii Consiliului Comisiei de Supraveghere a Asigurărilor din 6 martie 2006, prin care s-au adoptat
Normele privind metodologia de calcul a marjei de solvabilitate minime și a marjei de solvabilitate disponibile pentru
asigurătorul care practică asigurări generale,
președintele Comisiei de Supraveghere a Asigurărilor emite următorul ordin:
Art. 1. — Se pun în aplicare Normele privind
metodologia de calcul a marjei de solvabilitate minime și a
marjei de solvabilitate disponibile pentru asigurătorul care
practică asigurări generale, prevăzute în anexa care face
parte integrantă din prezentul ordin.

Art. 2. — Direcția generală reglementări și Direcția
generală supraveghere solvabilitate și raportări financiare
din cadrul Comisiei de Supraveghere a Asigurărilor
asigură ducerea la îndeplinire a prevederilor prezentului
ordin.

Președintele Comisiei de Supraveghere a Asigurărilor,
Nicolae Eugen Crișan
București, 14 martie 2006.
Nr. 113.107.
ANEXĂ

NORME
privind metodologia de calcul a marjei de solvabilitate minime și a marjei de solvabilitate disponibile
pentru asigurătorul care practică asigurări generale
I. Definiții

II. Determinarea marjei de solvabilitate disponibile

Art. 1. — În sensul prezentelor norme, termenii și
expresiile de mai jos au următoarele semnificații:
1. rezerva tehnică brută reprezintă rezerva tehnică
calculată înainte de cedările în reasigurare;
2. rezerva tehnică netă reprezintă rezerva tehnică
calculată după cedările în reasigurare.

Art. 2. — Asigurătorii autorizați să practice asigurări
generale au obligația să dețină permanent o marjă de
solvabilitate disponibilă, corespunzătoare activității
desfășurate de către aceștia, cel puțin egală cu marja de
solvabilitate minimă calculată în conformitate cu prevederile
prezentelor norme.

10

MONITORUL OFICIAL AL ROMÂNIEI, PARTEA I, Nr. 299/3.IV.2006

Art. 3. — (1) La stabilirea marjei de solvabilitate
disponibile asigurătorul care practică asigurări generale va
face diferența dintre valoarea activelor și a obligațiilor care
urmează să fie luate în considerare potrivit alin. (2) și (3).
(2) Valoarea activelor care se iau în considerare la
stabilirea marjei de solvabilitate disponibile a asigurătorului
care practică asigurări generale se determină scăzând din
valoarea totală a activelor următoarele: valoarea activelor
necorporale, valoarea acțiunilor necotate, valoarea activelor
corespunzătoare părții din rezervele tehnice aferente
contractelor cedate în reasigurare și valoarea activelor
asupra cărora s-au creat sarcini (gaj, ipotecă etc.).
(3) Valoarea obligațiilor care se iau în considerare la
stabilirea marjei de solvabilitate disponibile a asigurătorului
care practică asigurări generale se determină însumând:
50% din valoarea datoriilor subordonate, valoarea
rezervelor tehnice (cu excepția rezervei de egalizare și a
rezervei de catastrofă) nete aferente asigurărilor generale,
valoarea provizioanelor pentru riscuri și cheltuieli, valoarea
depozitelor primite de la reasigurători și valoarea datoriilor,
cu excepția împrumuturilor din emisiuni de obligațiuni.
(4) Evaluarea activelor și a obligațiilor asigurătorului care
practică asigurări generale, luate în considerare la stabilirea
marjei de solvabilitate disponibile, are la bază valorile
acestora reflectate în evidențele contabile.
(5) Pentru activele asupra cărora s-au creat sarcini se
va transmite o notă explicativă cu privire la fiecare activ
grevat, perioada pentru care nu poate fi liber de sarcini,
societatea pentru care se garantează cu acest activ și
orice alte informații pe care asigurătorul le consideră utile.
III. Determinarea marjei de solvabilitate minime
Art. 4. — (1) În vederea determinării marjei de
solvabilitate minime pentru activitatea de asigurări generale
se vor lua în considerare următoarele elemente:
a) primele brute subscrise în ultimele 12 luni
calendaristice anterioare datei raportării, aferente activității
de asigurări directe [PBS(ad)], la care se adaugă cele
aferente acceptărilor în reasigurare [PBS(r)]; din acestea se
scad primele anulate (PA), iar la rezultatul astfel obținut se
aplică un coeficient de 18% pentru sumele a căror valoare
este de până la echivalentul a 5.000.000 euro, respectiv
de 16% pentru sumele a căror valoare depășește
echivalentul a 5.000.000 euro, la cursul de referință al
Băncii Naționale a României din ultima zi lucrătoare a
perioadei de raportare.
Rezultatul se ponderează cu un coeficient obținut din
raportarea daunelor nete, la care se adaugă variația
rezervei de daune, aferentă ultimului an financiar, la
daunele brute, la care se adaugă variația rezervei de
daune, aferentă ultimului an financiar. Coeficientul luat în
calcul nu va fi mai mic de 50%;
b) media daunelor plătite în ultimele 36 de luni
calendaristice anterioare datei raportării, aferente
asigurărilor directe [DP(ad)], la care se adaugă media
daunelor plătite în ultimele 36 de luni calendaristice
anterioare datei raportării, aferente acceptărilor în
reasigurare [DP(r)], și totalul rezervei brute de daune la
sfârșitul ultimei luni din perioada de 36 de luni [RD(sf)].

Din acest total se scade media pe ultimele 36 de luni
calendaristice anterioare datei raportării a daunelor
recuperate de la terți prin subrogarea în drepturile
asiguraților (DR) și rezerva de daune la începutul perioadei
de 36 de luni [RD(i)], iar la rezultatul astfel obținut se
aplică un coeficient de 26% pentru sumele a căror valoare
nu depășește echivalentul a 3.000.000 euro, respectiv de
23% pentru sumele a căror valoare depășește echivalentul
a 3.000.000 euro, la cursul de referință al Băncii Naționale
a României din ultima zi lucrătoare a perioadei de
raportare. Rezultatul se ponderează cu un coeficient obținut
din raportarea daunelor nete, la care se adaugă variația
rezervei de daune, aferentă ultimului an financiar, la
daunele brute, la care se adaugă variația rezervei de
daune, aferentă ultimului an financiar. Coeficientul luat în
calcul nu va fi mai mic de 50%.
(2) Marja de solvabilitate minimă va fi considerată cea
mai mare dintre valorile obținute prin calculele prevăzute la
alin. (1) lit. a) și b).
IV. Dispoziții finale
Art. 5. — (1) Asigurătorul este obligat să își determine
permanent marja de solvabilitate disponibilă și cel puțin
semestrial marja de solvabilitate minimă, pe baza datelor
din raportările financiare, și să transmită Comisiei de
Supraveghere a Asigurărilor, la sfârșitul fiecărui exercițiu
financiar, un formular de raportare privind marja de
solvabilitate disponibilă și marja de solvabilitate minimă,
conform modelului prezentat în anexa care face parte
integrantă din prezentele norme.
(2) Asigurătorul este obligat să aducă la cunoștință
Comisiei de Supraveghere a Asigurărilor, în timpul anului,
în termen de două zile lucrătoare de la constatare,
diminuarea marjei de solvabilitate disponibile sub nivelul
marjei minime.
Art. 6. — În conformitate cu art. 6 alin. (2) din Legea
nr. 503/2004 privind redresarea financiară și falimentul
societăților de asigurare, la cererea Comisiei de
Supraveghere a Asigurărilor, societatea de asigurare este
obligată să își determine și să comunice Comisiei de
Supraveghere a Asigurărilor, în termen de 48 de ore de la
solicitare, situația financiară, precum și marja de
solvabilitate minimă ale acesteia. Informațiile solicitate se
transmit însoțite de o declarație a reprezentantului legal al
societății de asigurare, dată pe propria răspundere, sub
sancțiunile prevăzute de Codul penal pentru infracțiunile de
înșelăciune și fals în declarații, prin care se atestă că
datele comunicate sunt corecte și conforme cu realitatea.
Art. 7. — Fără a se putea aduce atingere prevederilor
art. 5 și 6, prima raportare privind marja de solvabilitate
disponibilă și marja de solvabilitate minimă se transmite
Comisiei de Supraveghere a Asigurărilor pentru exercițiul
financiar 2005.
Art. 8. — Nerespectarea prevederilor prezentelor norme
constituie contravenție și se sancționează conform
prevederilor art. 39 din Legea nr. 32/2000 privind
activitatea de asigurare și supravegherea asigurărilor, cu
modificările și completările ulterioare, și ale art. 70 și
următoarele din Legea nr. 503/2004.

MONITORUL OFICIAL AL ROMÂNIEI, PARTEA I, Nr. 299/3.IV.2006
Art. 9. — La data intrării în vigoare a prezentelor norme
se abrogă Ordinul președintelui Comisiei de Supraveghere
a Asigurărilor nr. 10/2001 pentru punerea în aplicare a
Normelor privind limita minimă a marjei de solvabilitate a
asigurătorilor care practică asigurări generale și metodologia
de calcul a acesteia, publicat în Monitorul Oficial al
României, Partea I, nr. 43 din 22 ianuarie 2002, și art. 14
din Normele privind metodologia de calcul al marjei de
solvabilitate de care dispune asigurătorul care practică

11

asigurări generale, al marjei de solvabilitate minime și al
fondului de siguranță, puse în aplicare prin Ordinul
președintelui Comisiei de Supraveghere a Asigurărilor
nr. 3.111/2005, publicat în Monitorul Oficial al României,
Partea I, nr. 615 din 15 iulie 2005.
Art. 10. — Prezentele norme intră în vigoare la data
publicării în Monitorul Oficial al României, Partea I, și își
vor înceta aplicarea la data aderării României la Uniunea
Europeană.

ANEXĂ1)
la norme

1)

Anexa este reprodusă în facsimil.

12

MONITORUL OFICIAL AL ROMÂNIEI, PARTEA I, Nr. 299/3.IV.2006

COMISIA DE SUPRAVEGHERE A ASIGURĂRILOR

ORDIN
pentru punerea în aplicare a Normelor privind transferul de portofoliu între asigurători
În temeiul prevederilor art. 4 alin. (27), ale art. 5 lit. f) și ale art. 23 din Legea nr. 32/2000 privind activitatea de
asigurare și supravegherea asigurărilor, cu modificările și completările ulterioare,
potrivit Hotărârii Consiliului Comisiei de Supraveghere a Asigurărilor din data de 23 martie 2006, prin care s-au
adoptat Normele privind transferul de portofoliu între asigurători,
președintele Comisiei de Supraveghere a Asigurărilor emite următorul ordin:
Art. 1. — Se pun în aplicare Normele privind transferul
de portofoliu între asigurători, prevăzute în anexa care face
parte integrantă din prezentul ordin.

Art. 2. — Direcția generală reglementări din cadrul
Comisiei de Supraveghere a Asigurărilor va asigura
ducerea la îndeplinire a prevederilor prezentului ordin.

Președintele Comisiei de Supraveghere a Asigurărilor,
Nicolae Eugen Crișan
București, 24 martie 2006.
Nr. 113.108.
ANEXĂ

NORME
privind transferul de portofoliu între asigurători
Art. 1. — (1) Prezentele norme reglementează
operațiunile de transfer de portofoliu efectuate de:
a) asigurătorul persoană juridică română, autorizat să
practice activitate de asigurare în condițiile prevederilor
art. 12 din Legea nr. 32/2000 privind activitatea de

asigurare și supravegherea asigurărilor, cu modificările și
completările ulterioare;
b) sucursale aparținând unor societăți-mamă guvernate
de legi dintr-un stat terț, autorizate de Comisia de
Supraveghere a Asigurărilor, potrivit procedurii prevăzute la

MONITORUL OFICIAL AL ROMÂNIEI, PARTEA I, Nr. 299/3.IV.2006
art. 12 din Legea nr. 32/2000, cu modificările și
completările ulterioare.
(2) Asigurătorii prevăzuți la alin. (1) pot realiza un
transfer de portofoliu de asigurări, condițiile generale ale
contractelor de asigurare menținându-se neschimbate, prin
care o parte sau întregul portofoliu de contracte de
asigurare este transferat către unul sau mai mulți
asigurători persoane juridice române și/sau sucursale
aparținând unor societăți-mamă guvernate de legi dintr-un
stat terț și autorizate de Comisia de Supraveghere a
Asigurărilor, numai cu aprobarea prealabilă a Comisiei de
Supraveghere a Asigurărilor. Decizia de aprobare a
transferului de portofoliu se va publica de Comisia de
Supraveghere a Asigurărilor în Monitorul Oficial al
României, Partea I.
(3) Termenii de mai jos au următoarele semnificații:
a) asigurătorul care cedează portofoliul se numește
asigurător cedent;
b) asigurătorul care acceptă portofoliul se numește
asigurător cesionar.
Art. 2. — (1) Transferul parțial de portofoliu poate să
includă o întreagă clasă de asigurări sau cel puțin un risc
asigurat inclus într-o clasă.
(2) Transferul de portofoliu include transferarea
drepturilor și obligațiilor ce decurg din contractele de
asigurare subscrise de asigurătorul cedent, respectiv
rezervele tehnice aferente portofoliului cedat, concomitent
cu transferarea activelor admise să acopere aceste
rezerve, în conformitate cu prevederile legale în vigoare.
(3) Acordul transferului de portofoliu va cuprinde în mod
obligatoriu clauze clare și complete referitoare la încetarea
răspunderii asigurătorului cedent și începerea răspunderii
asigurătorului cesionar.
(4) Transferul de portofoliu este considerat încheiat la
data semnării procesului-verbal de predare-primire a
portofoliului transferat, dar nu mai târziu de data stabilită
prin acordul de transfer de portofoliu. Procesul-verbal de
predare-primire a portofoliului transferat va fi transmis
Comisiei de Supraveghere a Asigurărilor în termen de cel
mult 5 zile de la data semnării acestuia de către părțile
implicate în transfer și va cuprinde obligatoriu cel puțin
următoarele:
a) situația portofoliului transferat, în forma prevăzută în
anexa la prezentele norme;
b) situația rezervelor tehnice aferente portofoliului
transferat;
c) situația activelor admise să acopere rezervele tehnice
aferente portofoliului transferat;
d) alte drepturi și obligații ce decurg din transferul de
portofoliu.
(5) În cazul în care transferul de portofoliu include și
contracte de asigurări de viață, acordul trebuie verificat și
confirmat și de către un actuar desemnat de Comisia de
Supraveghere a Asigurărilor.
(6) Asigurătorul cedent și asigurătorul cesionar au
obligația completării registrului special al activelor cu
modificările survenite în urma efectuării transferului de
portofoliu.
(7) În toate cazurile prevăzute de legislația în vigoare,
transferul de portofoliu este valabil numai cu aprobarea
prealabilă a Comisiei de Supraveghere a Asigurărilor.

13

Art. 3. — (1) Comisia de Supraveghere a Asigurărilor
aprobă transferul de portofoliu prevăzut la art. 1 alin. (2)
în baza analizei unei documentații care va cuprinde:
a) copiile hotărârilor adunărilor generale ale acționarilor
asigurătorului cedent și asigurătorului cesionar prin care s-a
stabilit transferul de portofoliu;
b) proiectul acordului de transfer de portofoliu încheiat
între asigurătorul cedent și asigurătorul cesionar, care va
trebui să cuprindă cel puțin următoarele date și informații
minime:
1. datele de identificare a părților;
2. persoanele semnificative împuternicite să reprezinte
părțile;
3. elementele transferabile;
4. perioada de realizare a transferului de portofoliu;
5. drepturile și obligațiile ce revin părților prin încheierea
acestui acord;
c) informațiile prevăzute în anexa la prezentele norme;
d) structura portofoliilor pe categorii și clase de asigurări
ale asigurătorului cesionar și asigurătorului cedent;
e) raportările asigurătorului cedent și ale asigurătorului
cesionar privind marja de solvabilitate minimă și disponibilă,
care să reflecte situația existentă la sfârșitul lunii anterioare
depunerii documentației;
f) raportarea estimativă privind marja de solvabilitate
minimă și disponibilă de care va dispune după transferul
de portofoliu asigurătorul cesionar;
g) raportările asigurătorului cedent și ale asigurătorului
cesionar privind activele admise să acopere rezervele
tehnice, care să reflecte situația existentă la sfârșitul lunii
anterioare depunerii documentației;
h) raportarea privind activele admise să acopere
rezervele tehnice de care va dispune după transferul de
portofoliu asigurătorul cesionar;
i) situația rezervelor tehnice ale asigurătorului cedent și
ale asigurătorului cesionar înainte de transferul de
portofoliu, care să reflecte situația existentă la sfârșitul lunii
anterioare depunerii documentației;
j) estimarea situației rezervelor tehnice ale asigurătorului
cesionar după transferul de portofoliu, pe categorii și clase
de asigurări;
k) raportările asigurătorului cedent privind rezervele
tehnice și activele admise care se transferă,
corespunzătoare contractelor de asigurare transferabile,
care să reflecte situația existentă la sfârșitul lunii anterioare
depunerii documentației;
l) raportările prevăzute la lit. e) — k) vor fi certificate
de actuarii asigurătorului cedent și ai asigurătorului
cesionar, în conformitate cu prevederile legale în vigoare;
m) raportările asigurătorului cedent privind contribuția la
Fondul de garantare și taxa de funcționare datorată
conform prevederilor art. 13 alin. (4) din Legea
nr. 32/2000, cu modificările și completările ulterioare, și ale
normelor emise în aplicarea acesteia, precum și contribuția
aferentă asigurărilor obligatorii în cazul transferului unor
astfel de contracte de asigurare;
n) situația litigiilor asigurătorului cedent și ale
asigurătorului cesionar, pe categorii și clase de asigurări;
o) situația privind cedările în reasigurare ale
asigurătorului cedent, pe categorii și clase de asigurări;

14

MONITORUL OFICIAL AL ROMÂNIEI, PARTEA I, Nr. 299/3.IV.2006

p) strategia de gestionare a contractelor de asigurare și
a riscurilor ce urmează a fi preluate, ce trebuie prezentată
de asigurătorul cesionar;
q) lista intermediarilor prin care asigurătorul cedent
desfășoară activitate de asigurare, precum și creanțele
acestora;
r) dovada publicării anunțului intenției de transfer al
portofoliului, conform prevederilor art. 11 alin. (2);
s) în situația în care autoritățile competente să
supravegheze marja de solvabilitate a asigurătorului cedent
și/sau a asigurătorului cesionar sunt altele decât Comisia
de Supraveghere a Asigurărilor, documentația va fi
completată cu certificările transmise de aceste autorități, la
solicitarea Comisiei de Supraveghere a Asigurărilor, cu
privire la marja de solvabilitate a părților implicate în
transfer, precum și cu privire la marja de solvabilitate de
care va dispune asigurătorul cesionar după efectuarea
transferului.
(2) Activele admise să acopere rezervele tehnice
transferabile ale asigurătorului cedent vor fi menținute până
la data preluării efective a portofoliului transferat.
Art. 4. — În urma analizării proiectului de acord de
transfer de portofoliu, Comisia de Supraveghere a
Asigurărilor stabilește, prin decizie, următoarele:
a) aprobarea proiectului de acord de transfer de
portofoliu, evidențierea separată a subscrierilor aferente
portofoliului transferabil, efectuate după data proiectului de
acord de transfer de portofoliu și până la data semnării
procesului-verbal de predare-primire a portofoliului
transferat, precum și alte condiții de efectuare a
transferului;
b) respingerea motivată a proiectului de acord de
transfer de portofoliu.
Art. 5. — În vederea aprobării transferului de portofoliu
asigurătorul cesionar, aflat sub supravegherea Comisiei de
Supraveghere a Asigurărilor din punct de vedere al marjei
de solvabilitate, trebuie să îndeplinească următoarele
condiții:
a) să fie autorizat să practice riscurile, clasa sau clasele
de asigurări pentru care s-a încheiat acordul de transfer de
portofoliu;
b) să dețină o marjă de solvabilitate disponibilă
superioară marjei de solvabilitate minime atât înainte de
preluarea portofoliului, cât și după preluarea acestuia;
c) din documentația prezentată să rezulte că, după
preluarea portofoliului, va dispune de rezerve tehnice și
active admise suficiente să acopere rezervele tehnice, în
structura prevăzută în legislația în vigoare, pentru a acoperi
toate obligațiile care decurg din contractele de asigurare în
vigoare.
Art. 6. — (1) Contractele de asigurări mai pot fi
transferate de către un asigurător persoană juridică română
către:
a) societățile de asigurare care au sediul social pe
teritoriul statelor membre;
b) sucursalele sau agențiile unei societăți de asigurare
cu sediul social pe teritoriul statelor membre, care
desfășoară activitate în baza dreptului de stabilire;
c) societățile de asigurare care au sediul social pe
teritoriul statelor membre, sucursalele sau agențiile acestora

care prestează activitate de asigurare pe teritoriul statelor
membre în baza libertății de a presta servicii;
d) sucursalele societăților de asigurare având sediul
social în state terțe și stabilite pe teritoriul statelor membre,
altele decât România.
(2) La solicitarea asigurătorului cedent persoană juridică
română, însoțită de documentația referitoare la asigurătorul
cedent prevăzută la art. 3, Comisia de Supraveghere a
Asigurărilor aprobă transferul de portofoliu dacă primește
confirmarea autorităților competente ale statului membru de
origine al asigurătorului cesionar sau, după caz, a
autorităților competente să supravegheze marja de
solvabilitate a asigurătorului cesionar, în mod direct, că
asigurătorul cesionar, autorizat să practice riscurile, clasa
sau clasele de asigurări pentru care se încheie acordul de
transfer de portofoliu, va îndeplini, după efectuarea
transferului de portofoliu, condițiile de solvabilitate și dacă
primește acordul prevăzut la alin. (3).
(3) Dacă statul membru al angajamentului contractelor
de asigurare care se transferă de către asigurătorul
persoană juridică română este altul decât România,
transferul de portofoliu se aprobă numai după obținerea
acordului autorităților competente din acel stat membru.
(4) Dacă asigurătorul cedent este o sucursală a
asigurătorului persoană juridică română, stabilită în baza
dreptului de stabilire pe teritoriul altui stat membru, Comisia
de Supraveghere a Asigurărilor va solicita autorităților
competente din acest stat membru o opinie cu privire la
transfer. În situația în care opinia exprimată este
nefavorabilă, Comisia de Supraveghere a Asigurărilor va
putea solicita informații suplimentare.
(5) Lipsa răspunsului autorităților competente prevăzute
la alin. (3) și (4), după 3 luni de la data transmiterii de
către Comisia de Supraveghere a Asigurărilor a unei
solicitări în sensul celor prevăzute la aceste alineate, este
considerată echivalentul unui acord tacit, respectiv, după
caz, al unei opinii favorabile.
Art. 7. — (1) Contractele de asigurări mai pot fi
transferate de către o sucursală aparținând unei societățimamă guvernate de legi dintr-un stat terț, autorizată de
Comisia de Supraveghere a Asigurărilor, către:
a) societățile de asigurare care au sediul social pe
teritoriul statelor membre;
b) sucursalele sau agențiile unei societăți de asigurare
cu sediul social pe teritoriul statelor membre, care
desfășoară activitate în baza dreptului de stabilire;
c) societățile de asigurare care au sediul social pe
teritoriul statelor membre, sucursalele sau agențiile acestora
care prestează activitate de asigurare pe teritoriul statelor
membre în baza libertății de a presta servicii.
(2) La solicitarea asigurătorului cedent, însoțită de
documentația referitoare la asigurătorul cedent prevăzută la
art. 3, Comisia de Supraveghere a Asigurărilor aprobă
transferul de portofoliu dacă autoritățile competente ale
statului membru de origine al asigurătorului cesionar
confirmă, în mod direct, că asigurătorul cesionar, autorizat
să practice riscurile, clasa sau clasele de asigurări pentru
care s-a încheiat acordul de transfer de portofoliu, va
îndeplini, după efectuarea transferului de portofoliu,
condițiile de solvabilitate și dacă primește acordul prevăzut
la alin. (3).

15

MONITORUL OFICIAL AL ROMÂNIEI, PARTEA I, Nr. 299/3.IV.2006
(3) Dacă statul membru al angajamentului contractelor
de asigurare care se transferă este altul decât România,
transferul se aprobă numai după obținerea acordului
autorităților competente din acel stat membru.
(4) Lipsa răspunsului autorităților competente prevăzute
la alin. (3), după 3 luni de la data transmiterii de către
Comisia de Supraveghere a Asigurărilor a unei solicitări în
sensul celor prevăzute la acest alineat, este considerată
echivalentul unui acord tacit.
Art. 8. — La solicitarea autorităților statului membru,
competente să aprobe un transfer de portofoliu efectuat de
un asigurător către un asigurător autorizat și supravegheat
din punct de vedere al marjei de solvabilitate de Comisia
de Supraveghere a Asigurărilor, Comisia de Supraveghere
a Asigurărilor va comunica acestora dacă asigurătorul
cesionar, după efectuarea transferului de protofoliu, va
îndeplini sau nu condițiile stipulate la art. 5, în baza
analizării documentelor pe care trebuie să le transmită
asigurătorul cesionar, prevăzute la art. 3.
Art. 9. — În situația în care statul angajamentului
contractelor de asigurare care se transferă este România,
indiferent de localizarea asigurătorilor implicați în transfer
sau a statului membru competent să aprobe transferul de
portofoliu, Comisia de Supraveghere a Asigurărilor își va
exprima acordul referitor la transfer dacă interesele
asiguraților, contractanților și beneficiarilor sunt protejate în
totalitate.
Art. 10. — În cazul în care transferul de portofoliu
cuprinde contracte de asigurare de răspundere civilă pentru
pagube produse terților prin accidente de autovehicule,
asigurătorul cedent trebuie să informeze asigurații asupra
reprezentanțelor de despăgubire, după încheierea
transferului de portofoliu.
Art. 11. — (1) Transferul de portofoliu realizat în
condițiile prezentelor norme se publică în conformitate cu
legislația națională din statul angajamentului contractelor de
asigurare transferate.
(2) În cazul în care statul angajamentului contractelor de
asigurare transferate este România, anunțul privind intenția
de transfer se va publica pe site-ul propriu al asigurătorului
cedent, precum și în 3 cotidiene de largă circulație din
România.
(3) După aprobarea transferului de portofoliu, în cazul în
care statul angajamentului contractelor de asigurare
transferate este România, asigurătorul cesionar are

obligația să înștiințeze asigurații, contractanții și beneficiarii
contractelor de asigurare cu privire la transfer și la
denumirea și adresa sa. Asigurații și contractanții
contractelor transferate, astfel notificați, au dreptul să
denunțe contractele și să solicite restituirea primelor plătite
în avans și aferente perioadei neexpirate de valabilitate.
Art. 12. — Prevederile art. 6—9 se aplică începând cu
data aderării României la Uniunea Europeană.
Art. 13. — Decizia Comisiei de Supraveghere a
Asigurărilor prin care se aprobă transferul de portofoliu
devine opozabilă terților după publicarea acesteia în
Monitorul Oficial al României, Partea I.
Art. 14. — Asigurătorii care își încetează activitatea sau,
în cazul asigurătorilor cu activitate compozită, care solicită
renunțarea la una dintre activități au obligația să inițieze
efectuarea transferului de portofoliu în condițiile prevăzute
la art. 23 din Legea nr. 32/2000, cu modificările și
completările ulterioare, și ale prezentelor norme.
Art. 15. — Nerespectarea prevederilor prezentelor norme
se sancționează în condițiile și potrivit prevederilor art. 39
din Legea nr. 32/2000, cu modificările și completările
ulterioare.
Art. 16. — Prezentele norme transpun prevederile
art. 12 din Directiva Europeană (DE) 73/239/CEE din
24 iulie 1973 privind coordonarea legilor, reglementărilor și
prevederilor administrative privind inițierea și desfășurarea
activității de asigurare directă, alta decât cea de viață,
publicată în Jurnalul Oficial nr. L 228 din 16 august 1973,
modificat prin art. 11 din DE 88/357 din 22 iunie 1988 de
coordonare a dispozițiilor legale, de reglementare și
administrative privind asigurarea directă, alta decât
asigurarea de viață, de stabilire a dispozițiilor destinate
facilitării exercitării efective a liberei prestări de servicii și
de modificare a Directivei 73/239/CEE, publicată în Jurnalul
Oficial nr. L 172 din 4 iulie 1988, modificat prin art. 12 și
53 din DE 92/49 CEE din 18 iunie 1992 de coordonare a
dispozițiilor legale, de reglementare și administrative privind
asigurarea directă, alta decât asigurarea de viață, și de
modificare a directivelor 73/239/CEE și 88/357/CEE,
publicată în Jurnalul Oficial nr. L 228 din 11 august 1992,
art. 14 și ale art. 53 din DE 2002/83 din 5 noiembrie 2002
privind asigurarea de viață, publicată în Jurnalul Oficial
nr. L 345 din 19 decembrie 2002.

ANEXĂ
la norme

Situația portofoliului asigurătorului cedent

Numărul
poliței

Numele
asiguratului,
contractantului
și beneficiarului

Clasa
de asigurare

Riscurile
asigurate

Momentul
începerii
răspunderii
asigurătorului
cedent

Momentul
încetării
răspunderii
asigurătorului
cedent

Prima
de asigurare
(lei)

Suma
asigurată
(lei)

Rezerva
de primă
(lei)

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 299/3.IV.2006 conține 16 pagini.

Prețul: 1,15 lei noi/11.500 lei vechi

&JUYDGY|114753]
ISSN 1453—4495

