PARTEA

Anul 174 (XVIII) — Nr. 958

I

Marți, 28 noiembrie 2006

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
ORDONANȚE ȘI HOTĂRÂRI
ALE GUVERNULUI ROMÂNIEI
91. — Ordonanță de urgență privind unele măsuri
referitoare la asigurările sociale de stat și
asigurările sociale de sănătate ................................

2

1.565. — Hotărâre pentru aprobarea Amendamentului
convenit între Guvernul României și Banca
Japoneză pentru Cooperare Internațională, prin
Scrisoarea semnată la Tokyo la 20 aprilie 2006,
la Acordul de împrumut dintre România și Fondul
pentru Cooperare Economică Internațională —
Japonia privind Proiectul de reabilitare a
drumurilor, semnat la Tokyo la 27 februarie 1998 .........

3–5

1.610. — Hotărâre privind aprobarea Statutului Agenției
Naționale pentru Ocuparea Forței de Muncă .........

5–14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2.171. — Ordin al ministrului transporturilor, construcțiilor
și turismului pentru modificarea și înlocuirea
anexei la Ordinul ministrului transporturilor,
construcțiilor și turismului nr. 2.156/2005 privind
tarifele pentru prestațiile specifice realizate de
Autoritatea Rutieră Română — A.R.R. ...................

14–16

2

MONITORUL OFICIAL AL ROMÂNIEI, PARTEA I, Nr. 958/28.XI.2006

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind unele măsuri referitoare la asigurările sociale de stat
și asigurările sociale de sănătate
Prezenta reglementare are un caracter urgent determinat de faptul că bugetul asigurărilor sociale de stat ar trebui
să vireze către bugetul Fondului național unic de asigurări sociale de sănătate o sumă suplimentară pentru anul 2006,
reprezentând diferența dintre procentul de 0,75% pentru cota de contribuție pentru concedii și indemnizații prevăzut de
Ordonanța de urgență a Guvernului nr. 158/2005 privind concediile și indemnizațiile de asigurări sociale de sănătate și
procentul de 0,85% prevăzut de Legea nr. 399/2006 pentru aprobarea Ordonanței de urgență a Guvernului nr. 158/2005
privind concediile și indemnizațiile de asigurări sociale de sănătate, ceea ce ar conduce la o rectificare retroactivă a
bugetului deja executat pe 10 luni din anul 2006.
Neadoptarea acestei măsuri are consecințe negative asupra prevederilor bugetare pentru sistemul asigurărilor
sociale de stat, care va determina, în lipsa unor măsuri urgente, recalcularea cuantumului contribuției pentru concedii și
indemnizații și a contribuțiilor de asigurări sociale ale angajatorilor pentru perioada ianuarie—octombrie 2006.
Aceste împrejurări obiective constituie situații extraordinare care impun măsuri imediate pentru asigurarea
funcționalității sistemului de asigurări sociale de stat.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Cota de contribuție pentru concedii și
indemnizații prevăzută de Ordonanța de urgență a
Guvernului nr. 158/2005 privind concediile și indemnizațiile
de asigurări sociale de sănătate, aprobată cu modificări și
completări prin Legea nr. 399/2006, cu care se diminuează
cotele de contribuții de asigurări sociale stabilite prin Legea
bugetului asigurărilor sociale de stat, este de 0,75 puncte
procentuale pentru întregul an 2006.
Art. II. — Cota de contribuție pentru concedii și
indemnizații de 0,85%, prevăzută la art. 4 alin. (1) și (2) și
la art. 6 alin. (2), (5) și (6) din Ordonanța de urgență a
Guvernului nr. 158/2005 privind concediile și indemnizațiile
de asigurări sociale de sănătate, aprobată cu modificări și
completări prin Legea nr. 399/2006, se aplică începând cu
data de 1 ianuarie 2007. Pentru întregul an 2006, cota
este de 0,75%.
Art. III. — Ordonanța de urgență a Guvernului
nr. 158/2005 privind concediile și indemnizațiile de asigurări
sociale de sănătate, publicată în Monitorul Oficial al
României, Partea I, nr. 1.074 din 29 noiembrie 2005,
aprobată cu modificări și completări prin Legea
nr. 399/2006, cu modificările și completările ulterioare, se
modifică după cum urmează:

1. Alineatele (1) și (4) ale articolului 10 vor avea
următorul cuprins:
îArt. 10. — (1) Baza de calcul a indemnizațiilor
prevăzute la art. 2 se determină ca medie a veniturilor
lunare din ultimele 6 luni din cele 12 luni din care se
constituie stagiul de cotizare, până la limita a 12 salarii
minime brute pe țară lunar, pe baza cărora se calculează
contribuția pentru concedii și indemnizații.
............................................................................................
(4) În cazul în care stagiul de cotizare este mai mic de
o lună, pentru situațiile prevăzute la art. 9 și 31, baza de
calcul a indemnizațiilor o constituie venitul lunar din prima
lună de activitate pentru care s-a stabilit să se plătească
contribuția, cu respectarea prevederilor alin. (2).“
2. Alineatul (4) al articolului 45 va avea următorul
cuprins:
î(4) Calculul și plata contribuției de asigurări sociale se
efectuează lunar de către plătitorii prevăzuți la art. 36
alin. (3). Contribuția de asigurări sociale se virează până la
data de 25 a lunii următoare celei pentru care se
efectuează plata drepturilor salariale și/sau a veniturilor de
natură salarială.“

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
Ministrul sănătății publice,
Gheorghe Eugen Nicolăescu
Ministrul finanțelor publice,
Sebastian Teodor Gheorghe Vlădescu
București, 22 noiembrie 2006.
Nr. 91.

3

MONITORUL OFICIAL AL ROMÂNIEI, PARTEA I, Nr. 958/28.XI.2006
GUVERNUL ROMÂNIEI

HOTĂRÂRE
pentru aprobarea Amendamentului convenit între Guvernul României și Banca Japoneză
pentru Cooperare Internațională, prin Scrisoarea semnată la Tokyo la 20 aprilie 2006,
la Acordul de împrumut dintre România și Fondul pentru Cooperare Economică Internațională —
Japonia privind Proiectul de reabilitare a drumurilor, semnat la Tokyo la 27 februarie 1998
În temeiul art. 108 din Constituția României, republicată, al art. 20 din Legea nr. 590/2003 privind tratatele și al
art. 5 din Legea nr. 156/1998 pentru ratificarea Acordului de împrumut dintre România și Fondul pentru Cooperare
Economică Internațională — Japonia privind Proiectul de reabilitare a drumurilor, semnat la Tokyo la 27 februarie 1998,
Guvernul României adoptă prezenta hotărâre.
Articol unic. — Se aprobă Amendamentul convenit între
Guvernul României și Banca Japoneză pentru Cooperare
Internațională, prin Scrisoarea semnată la Tokyo la
20 aprilie 2006, la Acordul de împrumut dintre România și

Fondul pentru Cooperare Economică Internațională —
Japonia privind Proiectul de reabilitare a drumurilor, semnat
la Tokyo la 27 februarie 1998, ratificat prin Legea
nr. 156/1998, cu modificările ulterioare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Sebastian Teodor Gheorghe Vlădescu
Ministrul transporturilor, construcțiilor și turismului,
Radu Mircea Berceanu
p. Ministrul afacerilor externe,
Adrian Cosmin Vierița,
secretar de stat
București, 8 noiembrie 2006.
Nr. 1.565.

ROMÂNIA
MINISTERUL FINANȚELOR PUBLICE

Direcția generală a finanțelor publice externe
București, 7 aprilie 2006

BANCA JAPONEZĂ PENTRU COOPERARE INTERNAȚIONALĂ

Director general adjunct, Departamentul asistență pentru dezvoltare III
Referitor: Acordul de împrumut nr. ROM P2, din data de 27 februarie 1998, pentru Proiectul de reabilitare a
drumurilor
Referitor la scrisoarea dumneavoastră din data de 9 februarie 2006, vă transmitem prin prezenta*) spre agreere
realocarea împrumutului conform modificării anexate a Programului de implementare.
V-am fi recunoscători dacă ne veți comunica acordul dumneavoastră.
Cu stimă,
Pentru: România, reprezentată de
Ministerul Finanțelor Publice,
prin:
Domnul Ștefan Petrescu,
director general
Direcția generală a finanțelor publice externe
*) Conținutul scrisorii reprezintă traducerea oficială din limba engleză.

4

MONITORUL OFICIAL AL ROMÂNIEI, PARTEA I, Nr. 958/28.XI.2006

BANCA JAPONEZĂ PENTRU COOPERARE INTERNAȚIONALĂ

Data: 20 aprilie 2006
Ref.: DA(3)/18—37
Domnului Ștefan Petrescu,
director general
Direcția generală a finanțelor publice externe
Ministerul Finanțelor Publice,
str. Apolodor nr. 17, sectorul 5,
București, România
Stimate domnule Petrescu,
Referitor: Solicitarea de realocare în cadrul Acordului de împrumut nr. ROM P2, din data de 27 februarie 1998,
pentru Proiectul de reabilitare a drumurilor
Referitor la solicitarea dumneavoastră de realocare a împrumutului din data de 7 aprilie 2006, în cadrul Acordului
de împrumut menționat, suntem de acord prin prezenta*) cu următoarele:
1. Amendament la Acordul de împrumut
(1) Anexa atașată la prezenta va înlocui anexa 2 la Acordul de împrumut menționat.
(2) Acest amendament va intra în vigoare la data de 20 aprilie 2006.
(3) Prezenta scrisoare nu va fi interpretată ca autorizând vreun alt amendament în afara celui menționat
anterior.
Vă rugăm să confirmați acordul dumneavoastră față de cele de mai sus prin semnarea a două exemplare din
prezenta scrisoare, păstrând un exemplar pentru evidențele dumneavoastră și returnându-ne nouă celălalt exemplar.
Vă rog să îmi permiteți să vă reamintesc că toate lucrările necesare trebuie finalizate până la data de expirare a
împrumutului, dată ce a fost deja prelungită o dată până la 25 iunie 2007, sau că toate plățile necesare trebuie efectuate
de partea română după data de expirare a împrumutului. Prin urmare, dorim să vă solicităm să asigurați coordonarea
procedurilor necesare pentru finalizarea la timp a proiectului.
Cu stimă,
Banca Japoneză pentru Cooperare Internațională
Atsushi Sasaki,
director general
Departamentul asistență pentru dezvoltare 3
Confirmat în data de 20 aprilie 2006
Pentru Ministerul Finanțelor Publice,
Prin:
Domnul Ștefan Petrescu,
director general

Copii pentru: Compania Națională de Autostrăzi și Drumuri Naționale din România
Fax: 40-21-222-7130
Consultanții proiectului de construcții
Fax: 40-21-315 0388
Reprezentanța din Frankfurt a Băncii Japoneze pentru Cooperare Internațională

*) Conținutul scrisorii reprezintă traducerea oficială din limba engleză.

5

MONITORUL OFICIAL AL ROMÂNIEI, PARTEA I, Nr. 958/28.XI.2006
BANCA JAPONEZĂ PENTRU COOPERARE INTERNAȚIONALĂ

ANEXĂ
(anexa 2 la acord)
ALOCAREA SUMELOR DIN ÎMPRUMUT

Secțiunea 1. Alocare
Suma alocată din împrumut
(în milioane Yeni japonezi)

Categoria de cheltuieli

(A) Lucrări de construcții civile
(B) Servicii de consultanță
(C) Cheltuieli neprevăzute

8.370.505.894
808.494.106
10.000.000
9.189.000.000

TOTAL:

% ce va fi finanțat

100
100
—

N O T Ă:

Articolele ce nu sunt eligibile spre finanțare sunt prezentate mai jos.
(a) Cheltuieli generale de administrare
(b) Impozite și taxe
(c) Achiziționarea de terenuri și alte proprietăți imobiliare
(d) Compensații
(e) Alte articole indirecte
La fiecare tragere, suma trasă va fi calculată din totalul cheltuielilor eligibile, prin multiplicarea cu procentul
prevăzut în această secțiune, dacă Banca și Împrumutatul nu au convenit altfel.
Secțiunea 2. Realocare în urma modificării costurilor estimate
(1) În cazul în care costurile estimate ale articolelor incluse în categoria (A) sau (B) se vor diminua, suma
alocată pentru categoria respectivă și care nu mai este necesară pentru acea categorie va fi realocată de către Bancă
categoriei (C).
(2) În cazul în care costurile estimate ale articolelor incluse în categoria (A) sau (B) se vor majora, suma egală
cu respectiva majorare ce va fi finanțată din sumele împrumutului va fi alocată de către Bancă, la solicitarea
Împrumutatului, la categoria respectivă de la categoria (C), cu respectarea însă a condițiilor aplicabile cheltuielilor
neprevăzute, stabilite de către Bancă, în ceea ce privește costul articolelor din celelalte categorii.

GUVERNUL ROMÂNIEI

HOTĂRÂRE
privind aprobarea Statutului Agenției Naționale pentru Ocuparea Forței de Muncă
În temeiul art. 108 din Constituția României, republicată, și al art. 4 alin. (1) din Legea nr. 202/2006 privind
organizarea și funcționarea Agenției Naționale pentru Ocuparea Forței de Muncă, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă Statutul Agenției Naționale pentru
Ocuparea Forței de Muncă, prevăzut în anexa care face
parte integrantă din prezenta hotărâre.
Art. 2. — La data intrării în vigoare a prezentei hotărâri
se abrogă:
a) Hotărârea Guvernului nr. 768/2003 privind aprobarea
Statutului Agenției Naționale pentru Ocuparea Forței de
Muncă, publicată în Monitorul Oficial al României, Partea I,

nr. 487 din 7 iulie 2003, cu modificările și completările
ulterioare;
b) Ordinul președintelui Agenției Naționale pentru
Ocuparea Forței de Muncă nr. 288/2004 pentru aprobarea
Statutului centrelor regionale de formare profesională a
adulților, publicat în Monitorul Oficial al României, Partea I,
nr. 714 din 6 august 2004;
c) orice alte dispoziții contrare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
p. Ministrul integrării europene,
Adrian Ciocănea,
secretar de stat
Ministrul finanțelor publice,
Sebastian Teodor Gheorghe Vlădescu
București, 8 noiembrie 2006.
Nr. 1.610.

6

MONITORUL OFICIAL AL ROMÂNIEI, PARTEA I, Nr. 958/28.XI.2006
ANEXĂ

STATUTUL
Agenției Naționale pentru Ocuparea Forței de Muncă

CAPITOLUL I
Dispoziții generale
Art. 1. — Agenția Națională pentru Ocuparea Forței de
Muncă, denumită în continuare Agenția Națională, instituție
publică cu personalitate juridică, aflată sub autoritatea
Ministerului Muncii, Solidarității Sociale și Familiei, este
organizată și funcționează potrivit prevederilor Legii
nr. 202/2006 privind organizarea și funcționarea Agenției
Naționale pentru Ocuparea Forței de Muncă, denumită în
continuare lege, și ale prezentului statut.
Art. 2. — (1) Agenția Națională aplică politicile și
strategiile privind ocuparea forței de muncă și formarea
profesională a persoanelor în căutarea unui loc de muncă,
elaborate de Ministerul Muncii, Solidarității Sociale și
Familiei în vederea îndeplinirii obiectivelor prevăzute de
lege, și asigură coordonarea, îndrumarea și controlul
activităților unităților din subordine în scopul realizării
atribuțiilor ce le revin acestora, potrivit legii, și al aplicării
unitare a legislației în domeniul specific de activitate.
(2) Agenția Națională promovează principiul transparenței
activităților profesionale în folosirea eficientă a resurselor
umane, materiale și financiare alocate în acest scop.

CAPITOLUL II
Organizarea și funcționarea Agenției Naționale
Art. 3. — Pentru realizarea obiectivelor prevăzute de
lege, Agenția Națională îndeplinește și următoarele atribuții:
a) implementează strategiile de formare profesională
elaborate potrivit legii;
b) monitorizează activitatea de formare profesională a
persoanelor în căutarea unui loc de muncă, în raport cu
indicatorii de performanță stabiliți la nivel național/teritorial;
c) stabilește relații de parteneriat cu alte persoane
juridice de drept public sau privat implicate în activitatea de
ocupare și formare profesională;
d) efectuează controlul asupra respectării de către
persoanele fizice sau juridice a obligațiilor ce le revin
potrivit Legii nr. 76/2002 privind sistemul asigurărilor pentru
șomaj și stimularea ocupării forței de muncă, cu
modificările și completările ulterioare;
e) verifică acreditarea furnizorilor de servicii specializate
pentru stimularea ocupării forței de muncă;
f) verifică respectarea obligațiilor prevăzute în convențiile
sau în contractele încheiate potrivit legii;

g) asigură, la nivel regional, implementarea schemelor
de finanțare nerambursabilă, componenta îDezvoltarea
resurselor umane“, din cadrul Subprogramului PHARE 2003 —
Coeziune economică și socială;
h) îndeplinește atribuțiile de autoritate de implementare
pentru schemele de finanțare nerambursabilă, componenta
îDezvoltarea resurselor umane“, din cadrul Subprogramului
PHARE 2004 — 2006 — Coeziune economică și socială;
i) îndeplinește atribuțiile delegate de Autoritatea de
Management pentru Programul Operațional Sectorial pentru
Dezvoltarea Resurselor Umane, pentru axele prioritare cu
implementare la nivel regional, respectiv îCreșterea
adaptabilității forței de muncă și a companiilor“,
îPromovarea măsurilor active de ocupare“ și îPromovarea
incluziunii sociale“;
j) îndeplinește atribuțiile delegate de Autoritatea de
Management pentru Programul Operațional Sectorial pentru
Dezvoltarea Resurselor Umane, pentru axa prioritară
îModernizarea serviciului public de ocupare“;
k) gestionează, prin agențiile teritoriale, Fondul de
garantare pentru plata creanțelor salariale;
l) asigură implementarea, menținerea și îmbunătățirea
sistemelor de management al calității.
Art. 4. — Atribuțiile prevăzute de lege și de prezentul
statut sunt îndeplinite de Agenția Națională prin aparatul
central și prin unitățile aflate în subordinea sa.
Art. 5. — (1) Agenția Națională are în subordine
următoarele unități cu personalitate juridică:
a) agențiile pentru ocuparea forței de muncă județene și
a municipiului București, denumite în continuare agenții
teritoriale;
b) centrele regionale de formare profesională a adulților,
denumite în continuare centre regionale;
c) Centrul Național de Formare Profesională a
Personalului Propriu.
(2) Agenția Națională are în subordine unități fără
personalitate juridică, cu rol de implementare a programelor
pentru dezvoltarea resurselor umane finanțate din fonduri
ale Uniunii Europene, organizate la nivel regional, denumite
în continuare unități de implementare a programului.
(3) Unitățile de implementare a programului sunt
alcătuite din două structuri distincte: Unitatea de
implementare a Programului PHARE și Organismul
intermediar regional pentru Programul operațional sectorial
pentru dezvoltarea resurselor umane.

MONITORUL OFICIAL AL ROMÂNIEI, PARTEA I, Nr. 958/28.XI.2006
(4) Începând cu data de 1 ianuarie 2007, unitățile
prevăzute la alin. (2) trec în subordinea Ministerului Muncii,
Solidarității Sociale și Familiei.
Art. 6. — (1) În structura Agenției Naționale
funcționează, la nivel de direcție, Organismul intermediar
pentru Programul operațional sectorial pentru dezvoltarea
resurselor umane.
(2) Direcția prevăzută la alin. (1) îndeplinește atribuțiile
delegate de Autoritatea de Management pentru Programul
Operațional Sectorial pentru Dezvoltarea Resurselor
Umane, care funcționează în aparatul Ministerului Muncii,
Solidarității Sociale și Familiei ca organism intermediar la
nivel național pentru Programul operațional sectorial pentru
dezvoltarea resurselor umane — axa prioritară
îModernizarea serviciului public de ocupare“.
Art. 7. — (1) Structura organizatorică a Agenției
Naționale este prevăzută în anexa nr. 1.
(2) Structura organizatorică a unităților de implementare
a programului este prevăzută în anexa nr. 2.
(3) Cu aprobarea consiliului de administrație, prin ordin
al președintelui Agenției Naționale, în cadrul structurii
organizatorice prevăzute la alin. (1), în funcție de
necesitățile care se impun în vederea îndeplinirii atribuțiilor
prevăzute de lege, pot fi organizate servicii, birouri și
compartimente, cu respectarea condițiilor prevăzute de
lege.
Art. 8. — Agenția Națională funcționează cu un număr
maxim de 3.781 de posturi, finanțate din bugetul
asigurărilor pentru șomaj, din care pentru aparatul central
208 posturi, 3.093 de posturi pentru agențiile teritoriale,
115 posturi pentru centrele regionale, 15 posturi pentru
Centrul Național de Formare Profesională a Personalului
Propriu și 350 de posturi pentru unitățile de implementare
a programului.
Art. 9. — Repartizarea numărului de posturi pentru
unitățile prevăzute la art. 5 alin. (1) lit. a) și b) și alin. (2)
se aprobă prin ordin al președintelui Agenției Naționale.
Art. 10. — (1) Atribuțiile direcțiilor, serviciilor, birourilor
și compartimentelor din aparatul central al Agenției
Naționale se stabilesc prin regulamentul de organizare și
funcționare al instituției, aprobat de consiliul de
administrație.
(2) Atribuțiile personalului din aparatul central al Agenției
Naționale sunt prevăzute în fișa postului.
Art. 11. — (1) Parcul normat de mijloace de transport și
consumul lunar de carburanți pentru Agenția Națională și
unitățile din subordine sunt prevăzute în anexa nr. 3.
(2) Repartizarea mijloacelor de transport auto pentru
instituțiile prevăzute la art. 5 alin. (1) lit. a) și b) se aprobă
prin ordin al președintelui Agenției Naționale.

7

CAPITOLUL III
Conducerea Agenției Naționale
Art. 12. — Agenția Națională este condusă de consiliul
de administrație, care este constituit și funcționează potrivit
prevederilor legii.
Art. 13. — În exercitarea actului de conducere, consiliul
de administrație al Agenției Naționale îndeplinește, conform
art. 18 alin. (2) din lege, și următoarele atribuții principale:
a) adoptă hotărâri privind îmbunătățirea activității
Agenției Naționale;
b) aprobă rapoartele de activitate ale Agenției Naționale;
c) aprobă criteriile de înființare a agențiilor locale;
d) aprobă structurile organizatorice cadru ale unităților
prevăzute la art. 5 alin. (1);
e) aprobă Regulamentul de organizare și funcționare al
Agenției Naționale;
f) aprobă tematica anuală a studiilor, cercetărilor și
analizelor privind domeniul specific de activitate al Agenției
Naționale;
g) hotărăște cu privire la utilizarea donațiilor și a
bunurilor dobândite, în condițiile legii, din alte surse decât
bugetul asigurărilor pentru șomaj.
Art. 14. — (1) Președintele Agenției Naționale este și
președinte al consiliului de administrație și îndeplinește,
conform art. 22 alin. (2) din lege, și următoarele atribuții
principale:
a) repartizează creditele bugetare pentru bugetul propriu
și pentru bugetele unităților din subordine, conform
aprobării consiliului de administrație;
b) asigură elaborarea propunerilor pentru fundamentarea
proiectului bugetului asigurărilor pentru șomaj și le supune
spre aprobare consiliului de administrație;
c) aprobă anual calificările sau competențele
profesionale pentru care angajatorii care încadrează în
muncă persoane în baza unui contract de ucenicie la locul
de muncă pot beneficia de măsurile de stimulare prevăzute
de lege;
d) coordonează implementarea, menținerea și
îmbunătățirea sistemelor de management al calității.
(2) Președintele Agenției Naționale exercită o funcție
asimilată funcțiilor de demnitate publică, având rang de
secretar de stat.
(3) În exercitarea atribuțiilor sale, președintele Agenției
Naționale beneficiază de drepturile salariale, precum și de
celelalte drepturi prevăzute de lege pentru funcția de
secretar de stat.
Art. 15. — În cadrul aparatului central al Agenției
Naționale se organizează și funcționează, în condițiile legii,
cabinetul președintelui Agenției Naționale.
Art. 16. — Activitatea executivă a Agenției Naționale
se exercită de secretarul general, care îndeplinește,

8

MONITORUL OFICIAL AL ROMÂNIEI, PARTEA I, Nr. 958/28.XI.2006

conform art. 24 alin. (2) din lege, și următoarele atribuții
principale:
a) asigură ducerea la îndeplinire a ordinelor emise de
președintele Agenției Naționale;
b) avizează regulamentele de organizare și funcționare
ale unităților din subordine și le supune spre aprobare
președintelui Agenției Naționale;
c) coordonează elaborarea metodologiilor de aplicare
unitară a legislației din domeniul specific de activitate;
d) coordonează elaborarea de studii, prognoze și
programe privind domeniul specific de activitate;
e) asigură implementarea, menținerea și îmbunătățirea
sistemelor de management al calității.

CAPITOLUL IV
Unitățile din subordinea Agenției Naționale
SECȚIUNEA 1
Agențiile teritoriale

Art. 17. — (1) Agențiile teritoriale sunt servicii publice
deconcentrate constituite la nivelul județelor și al
municipiului București.
(2) Agențiile teritoriale asigură, potrivit legii,
implementarea măsurilor de prevenire a șomajului, a
măsurilor de stimulare a ocupării forței de muncă, protecția
socială a persoanelor neîncadrate în muncă, organizează și
realizează activitatea de ocupare și de formare profesională
a forței de muncă.
Art. 18. — Agențiile teritoriale realizează, în principal,
următoarele activități:
a) informarea și consilierea profesională;
b) medierea muncii;
c) formarea profesională;
d) consultanța și asistența pentru începerea unei
activități independente sau pentru inițierea unei afaceri;
e) completarea, în condițiile legii, a veniturilor salariale
ale persoanelor cărora li s-a stabilit dreptul la indemnizația
de șomaj și care se angajează pentru program normal de
lucru, conform prevederilor legale în vigoare;
f) stimularea mobilității forței de muncă;
g) stimularea angajatorilor pentru încadrarea în muncă a
șomerilor;
h) stimularea angajatorilor care încadrează în muncă
persoane în baza unui contract de ucenicie la locul de
muncă;
i) acreditarea furnizorilor de servicii specializate pentru
stimularea ocupării forței de muncă;
j) efectuarea plății drepturilor de protecție socială ce se
suportă din bugetul asigurărilor de șomaj, potrivit legii;
k) efectuarea plății creanțelor salariale ce se suportă din
Fondul de garantare pentru plata creanțelor salariale, în
limitele și în condițiile prevăzute de lege.

Art. 19. — (1) În subordinea agențiilor teritoriale
funcționează următoarele subunități fără personalitate
juridică:
a) agenții locale pentru ocuparea forței de muncă,
denumite în continuare agenții locale;
b) centre proprii de formare profesională, denumite în
continuare centre proprii.
(2) La nivelul fiecărui sector al municipiului București
funcționează o agenție locală.
Art. 20. — (1) În funcție de necesitățile care se impun
în vederea îndeplinirii sarcinilor prevăzute de lege, în
subordinea agențiilor teritoriale se pot înființa și alte
subunități din categoria celor prevăzute la art. 19 alin. (1),
cu aprobarea consiliului de administrație al Agenției
Naționale.
(2) Agențiile locale se înființează în vederea realizării, la
nivelul municipiilor reședință de județ, la nivelul principalelor
localități din cadrul fiecărui județ, precum și la nivelul
sectoarelor municipiului București, a activităților prevăzute la
art. 18 lit. a), b), e), f) și j).
(3) În unitățile administrativ-teritoriale în care se
înregistrează un nivel ridicat al șomajului, în subordinea
agențiilor locale se pot înfința puncte de lucru.
(4) Agențiile locale și punctele de lucru din subordinea
acestora se pot desființa, cu aprobarea consiliului de
administrație.
Art. 21. — Structura organizatorică cadru și
regulamentul-cadru de organizare și funcționare ale
agențiilor teritoriale se aprobă de consiliul de administrație
al Agenției Naționale.
Art. 22. — (1) Structurile organizatorice ale agențiilor
teritoriale, elaborate pe baza structurii organizatorice cadru,
se aprobă de consiliul de administrație al Agenției
Naționale.
(2) Regulamentele de organizare și funcționare ale
agențiilor teritoriale, elaborate pe baza regulamentului-cadru
de organizare și funcționare, se aprobă de președintele
Agenției Naționale.
Art. 23. — (1) Cu aprobarea consiliului de administrație,
prin ordin al președintelui Agenției Naționale, în cadrul
structurilor organizatorice ale agențiilor teritoriale, în funcție
de necesitățile care se impun în vederea îndeplinirii
atribuțiilor prevăzute de lege, pot fi organizate servicii,
birouri și compartimente, cu respectarea condițiilor
prevăzute de lege.
(2) Atribuțiile serviciilor, birourilor și compartimentelor se
stabilesc prin regulamentele de organizare și funcționare
ale agențiilor teritoriale.
(3) Atribuțiile personalului din cadrul agențiilor teritoriale
și al subunităților prevăzute la art. 19 sunt prevăzute în
fișa postului.
Art. 24. — (1) Agențiile teritoriale sunt conduse de
directori executivi și de directori executivi adjuncți.

MONITORUL OFICIAL AL ROMÂNIEI, PARTEA I, Nr. 958/28.XI.2006
(2) Agențiile locale constituite la nivelul sectoarelor
municipiului București sunt conduse de directori executivi
adjuncți.
(3) Ocuparea posturilor de director executiv și director
executiv adjunct ai agențiilor teritoriale, precum și ai
agențiilor locale constituite la nivelul sectoarelor municipiului
București se face pe bază de concurs sau de examen,
organizat în condițiile legii.
(4) Directorii executivi și directorii executivi adjuncți au
statut de funcționari publici și sunt numiți de președintele
Agenției Naționale, în condițiile legii.
(5) În exercitarea atribuțiilor lor, directorii executivi ai
agențiilor teritoriale emit decizii cu caracter nenormativ.
Art. 25. — În îndeplinirea atribuțiilor ce le revin potrivit
legii, directorii executivi ai agențiilor teritoriale sunt sprijiniți
de consilii consultative tripartite, care sunt constituite și
funcționează potrivit prevederilor legii.
Art. 26. — Consiliile consultative ale agențiilor teritoriale
își desfășoară activitatea numai în prezența a cel puțin
două treimi din numărul membrilor lor, cu condiția ca
fiecare parte să fie reprezentată.
SECȚIUNEA a 2-a
Centrele regionale

Art. 27. — (1) Centrele regionale sunt unități cu
personalitate juridică, constituite la nivel regional, care
organizează și realizează formarea profesională a
persoanelor în căutarea unui loc de muncă, potrivit legii,
precum și a altor persoane care pot participa la programe
de formare profesională în condițiile prevăzute de
Ordonanța Guvernului nr. 129/2000 privind formarea
profesională a adulților, republicată, cu modificările și
completările ulterioare.
(2) Centrele regionale organizează și coordonează
activitatea prevăzută la alin. (1) la nivelul județelor arondate
acestora.
Art. 28. — (1) Centrele regionale furnizează, în
principal, următoarele servicii:
a) formarea profesională a persoanelor prevăzute la
art. 27 alin. (1), realizată la solicitarea agențiilor teritoriale,
a angajatorilor, precum și a altor entități interesate în
domeniul formării profesionale, în vederea dobândirii,
menținerii și ridicării nivelului competitivității profesionale pe
piața muncii;
b) informarea și consilierea profesională;
c) evaluarea și monitorizarea formării profesionale;
d) certificarea formării profesionale a persoanelor
prevăzute la art. 27 alin. (1).
(2) Centrele regionale pot fi autorizate, în condițiile legii,
ca centre de evaluare și certificare a competențelor
profesionale obținute pe căi nonformale și informale.

9

Art. 29. — (1) Arondarea județelor în sfera de
competență a centrelor regionale se aprobă de consiliul de
administrație al Agenției Naționale.
(2) Centrele regionale pot desfășura și activități de
formare profesională și de evaluare a competențelor
profesionale ale persoanelor prevăzute la art. 27 alin. (1)
din alte județe nearondate, la solicitarea agențiilor
teritoriale, a angajatorilor, precum și a altor entități
interesate.
Art. 30. — Structura organizatorică-cadru și
regulamentul-cadru de organizare și funcționare ale
centrelor regionale se aprobă de consiliul de administrație
al Agenției Naționale.
Art. 31. — (1) Structurile organizatorice ale centrelor
regionale, elaborate pe baza structurii organizatorice-cadru,
se aprobă de consiliul de administrație al Agenției
Naționale.
(2) Regulamentele de organizare și funcționare ale
centrelor regionale, elaborate pe baza regulamentului-cadru
de organizare și funcționare, se aprobă de președintele
Agenției Naționale.
Art. 32. — (1) Cu aprobarea consiliului de administrație,
prin ordin al președintelui Agenției Naționale, în cadrul
structurilor organizatorice ale centrelor regionale, în funcție
de necesitățile care se impun în vederea îndeplinirii
atribuțiilor prevăzute de lege, pot fi organizate servicii,
birouri și compartimente, cu respectarea condițiilor
prevăzute de lege.
(2) Atribuțiile serviciilor, birourilor și compartimentelor se
stabilesc prin regulamentele de organizare și funcționare
ale centrelor regionale.
(3) Atribuțiile personalului din cadrul centrelor regionale
sunt prevăzute în fișa postului.
Art. 33. — (1) Centrele regionale sunt conduse de
directori.
(2) Conducerea activităților financiar-contabilă și
administrativă ale centrelor regionale este asigurată de
directori adjuncți.
(3) Conducerea activității de formare profesională
desfășurate de centrele regionale este asigurată de
responsabili cu formarea profesională, aflați în subordinea
directorilor centrelor regionale.
Art. 34. — (1) Ocuparea posturilor de director și director
adjunct ai centrelor regionale se face pe bază de concurs,
organizat în condițiile legii.
(2) Directorii și directorii adjuncți ai centrelor regionale
sunt numiți de președintele Agenției Naționale, în condițiile
legii.
(3) Personalul centrelor regionale este încadrat pe bază
de contract individual de muncă, potrivit legii, și este
salarizat potrivit prevederilor legale aplicabile personalului
contractual din sectorul bugetar.
(4) Responsabilii cu formarea profesională sunt
desemnați de directorii centrelor regionale.

10

MONITORUL OFICIAL AL ROMÂNIEI, PARTEA I, Nr. 958/28.XI.2006

(5) În exercitarea atribuțiilor lor, directorii centrelor
regionale emit decizii cu caracter nenormativ.
Art. 35. — (1) În vederea asigurării îndeplinirii de către
centrele regionale a cerințelor de autorizare a acestora ca
furnizori de formare profesională și ca centre de evaluare a
competențelor, potrivit legii, conducerea centrelor regionale
adoptă măsuri tehnice și organizatorice.
(2) Măsurile tehnice au ca scop asigurarea cerințelor de
echipamente și logistică necesare instruirii teoretice și
practice la nivelul standardelor care stau la baza elaborării
materialelor didactice și a metodelor de pregătire adoptate.
(3) Măsurile organizatorice au ca scop asigurarea
condițiilor necesare derulării în mod eficient a serviciilor
furnizate.
Art. 36. — În îndeplinirea atribuțiilor ce le revin potrivit
legii, directorii centrelor regionale sunt sprijiniți de consilii
consultative tripartite, care sunt constituite și funcționează
potrivit prevederilor legii.
Art. 37. — Consiliile consultative ale centrelor regionale
își desfășoară activitatea numai în prezența a cel puțin
două treimi din numărul membrilor lor, cu condiția ca
fiecare parte să fie reprezentată.
Art. 38. — Finanțarea cheltuielilor privind organizarea și
funcționarea centrelor regionale se asigură din următoarele
surse:
a) venituri proprii;
b) subvenții acordate de la bugetul asigurărilor pentru
șomaj, în condițiile legii.
Art. 39. — Veniturile prevăzute la art. 38 lit. a) se
încasează, se administrează și se utilizează de către
centrele regionale potrivit legii și pot proveni din furnizarea
de servicii specifice centrelor regionale, valorificarea de
produse și servicii rezultate din activități desfășurate în
condițiile legii, chirii, publicații, prestații editoriale, studii,
proiecte, prestări de alte servicii.
Art. 40. — Centrele regionale au obligația de a furniza
cu prioritate servicii persoanelor în căutarea unui loc de
muncă, înregistrate în evidența agențiilor teritoriale, care
beneficiază în mod gratuit, potrivit legii, de aceste servicii.
Art. 41. — (1) În scopul constituirii, dezvoltării, alocării
și utilizării eficiente și durabile a resurselor materiale și
financiare destinate formării profesionale a adulților, centrele
regionale stabilesc relații de parteneriat cu:
a) agenții teritoriale;
b) angajatori;
c) organizații patronale, sindicale sau profesionale;
d) instituții de învățământ;
e) alte structuri organizaționale, la nivel regional,
județean și al comunităților locale.
(2) Parteneriatele stabilite cu instituțiile prevăzute la
alin. (1) lit. a) asigură corelarea sarcinilor de ocupare a
forței de muncă, cuprinse în planurile de ocupare ale
agențiilor teritoriale, cu capacitatea și programele de

formare profesională organizate de centrele regionale,
potrivit legii.
(3) În parteneriatele prevăzute la alin. (2) se prevăd
obligațiile agențiilor teritoriale privind consilierea, orientarea
profesională, constituirea grupelor de cursanți și încadrarea
în muncă a absolvenților, precum și obligațiile centrelor
regionale privind înmatricularea, formarea, evaluarea și
certificarea formării profesionale a persoanelor prevăzute la
art. 27 alin. (1), cu respectarea indicatorilor de perfomanță
managerială stabiliți prin contractul anual de performanță
managerială.
Art. 42. — (1) Centrele regionale suportă cheltuielile
ocazionate de programele de formare profesională
prevăzute la art. 32 alin. (1) lit. A și B din Procedurile
privind accesul la măsurile pentru stimularea ocupării forței
de muncă, modalitățile de finanțare și instrucțiunile de
implementare a acestora, aprobate prin Hotărârea
Guvernului nr. 377/2002, cu modificările și completările
ulterioare, cu excepția cheltuielilor pentru consultații
medicale, analize medicale și teste, necesare participării la
programele de formare profesională, care se suportă de
agențiile teritoriale pentru persoanele care beneficiază
gratuit de servicii de formare profesională, atunci când
serviciile de formare profesională se asigură în județele în
care își au sediile centrele regionale.
(2) Cheltuielile ocazionate de programele de formare
profesională, suportate de centrele regionale, atunci când
acestea asigură servicii în alte județe decât cele în care
își au sediul, sunt cele prevăzute la art. 32 alin. (1) lit. A
din Procedurile privind accesul la măsurile pentru
stimularea ocupării forței de muncă, modalitățile de
finanțare și instrucțiunile de implementare a acestora,
aprobate prin Hotărârea Guvernului nr. 377/2002, cu
modificările și completările ulterioare.
SECȚIUNEA a 3-a
Centrul Național de Formare Profesională
a Personalului Propriu

Art. 43. — (1) Centrul Național de Formare Profesională
a Personalului Propriu este unitate cu personalitate juridică,
având sediul în orașul Râșnov, județul Brașov.
(2) Centrul Național de Formare Profesională a
Personalului Propriu asigură, pe baza strategiilor și
programelor anuale de formare a personalului, aprobate de
Consiliul de administrație al Agenției Naționale, formarea și
perfecționarea personalului Agenției Naționale, precum și a
personalului din unitățile aflate în subordine.
Art. 44. — Obiectivele principale ale Centrului Național
de Formare Profesională a Personalului Propriu sunt
următoarele:
a) formarea și dezvoltarea abilităților, aptitudinilor,
cunoștințelor și competențelor personalului Agenției
Naționale și al unităților din subordine, prin cursuri de
specialitate;

MONITORUL OFICIAL AL ROMÂNIEI, PARTEA I, Nr. 958/28.XI.2006
b) dezvoltarea capacităților manageriale ale personalului
Agenției Naționale și al unităților din subordine, prin
programe de formare și perfecționare, organizate în
parteneriat cu instituții de învățământ superior, institute de
cercetare, precum și cu alte instituții de profil;
c) specializarea personalului Agenției Naționale și al
unităților din subordine în domeniile specifice ocupării și
formării forței de muncă, prin cursuri organizate în
parteneriat cu instituții de ocupare din alte țări.
Art. 45. — (1) Structura organizatorică a Centrului
Național de Formare Profesională a Personalului Propriu se
aprobă de consiliul de administrație al Agenției Naționale.
(2) Regulamentul de organizare și funcționare al
Centrului Național de Formare Profesională a Personalului
Propriu se aprobă de președintele Agenției Naționale.
Art. 46. — (1) Cu aprobarea consiliului de administrație,
prin ordin al președintelui Agenției Naționale, în cadrul
structurii organizatorice a Centrului Național de Formare
Profesională a Personalului Propriu pot fi organizate
servicii, birouri și compartimente, cu respectarea condițiilor
prevăzute de lege.
(2) Atribuțiile și sarcinile serviciilor, birourilor și
compartimentelor se stabilesc prin Regulamentul de
organizare și funcționare al Centrului Național de Formare
Profesională a Personalului Propriu.
(3) Atribuțiile și sarcinile personalului din cadrul Centrului
Național de Formare Profesională a Personalului Propriu
sunt prevăzute prin fișa postului.
Art. 47. — (1) Centrul Național de Formare Profesională
a Personalului Propriu este condus de un director executiv.
(2) Conducerea activității financiar-contabile a Centrului
Național de Formare Profesională a Personalului Propriu
este asigurată de un director executiv adjunct.
(3) Personalul Centrului Național de Formare
Profesională a Personalului Propriu este format din
funcționari publici și salariați încadrați pe bază de contract
individual de muncă și este salarizat potrivit prevederilor
legale aplicabile funcționarilor publici și personalului
contractual din sectorul bugetar.
Art. 48. — (1) Ocuparea posturilor de director executiv
și director executiv adjunct ai Centrului Național de
Formare Profesională a Personalului Propriu se face pe
bază de concurs, organizat în condițiile legii.
(2) Directorul executiv și directorul executiv adjunct ai
Centrului Național de Formare Profesională a Personalului
Propriu au statut de funcționari publici și sunt numiți de
președintele Agenției Naționale, în condițiile legii.
(3) În exercitarea atribuțiilor sale, directorul executiv al
Centrului Național de Formare Profesională a Personalului
Propriu emite decizii cu caracter nenormativ.
*) Anexele nr. 1—3 sunt reproduse în facsimil.

11

SECȚIUNEA a 4-a
Unitățile de implementare a programului

Art. 49. — Unitățile de implementare a programului sunt
unități fără personalitate juridică, aflate din punct de vedere
administrativ în subordinea Agenției Naționale, care
funcționează în cadrul celor 8 regiuni de dezvoltare în
aceleași localități în care își au sediile agențiile de
dezvoltare regională.
Art. 50. — (1) În structura unităților de implementare a
programului funcționează, la nivel județean, compartimente
de implementare a programului.
(2) Compartimentele de implementare a programului
îndeplinesc funcții delegate de unitățile de implementare a
programului.
Art. 51. — Unitățile de implementare a programului
îndeplinesc, la nivel regional, atribuțiile delegate de
Autoritatea de Management pentru Programul Operațional
Sectorial pentru Dezvoltarea Resurselor Umane, atât pentru
implementarea fondurilor de preaderare PHARE, cât și
pentru Fondul Social European, pentru axele prioritare
delegate.
Art. 52. — Unitățile de implementare a programului
îndeplinesc atribuția de implementare tehnică a schemelor
de finanțare nerambursabilă, componenta îDezvoltarea
resurselor umane“, din cadrul Subprogramului PHARE 2003 —
Coeziune economică și socială.
Art. 53. — (1) Unitățile de implementare a programului
îndeplinesc atribuția de implementare tehnică a schemelor
de finanțare nerambursabilă, componenta îDezvoltarea
resurselor umane“, din cadrul Subprogramului PHARE
2004—2006 — Coeziune economică și socială.
(2) Pentru implementarea tehnică a schemelor de
finanțare nerambursabilă, componenta îDezvoltarea
resurselor umane“, din cadrul Subprogramului PHARE
2004—2006 — Coeziune economică și socială, unitățile de
implementare a programului îndeplinesc atribuțiile de
implementare sub coordonarea Agenției de Implementare
PHARE din cadrul Ministerului Muncii, Solidarității Sociale
și Familiei.
Art. 54. — Implementarea, la nivel județean, a
schemelor de finanțare nerambursabilă pentru dezvoltarea
resurselor umane se realizează de către unitățile de
implementare a programului prin compartimentele de
implementare a programului.
Art. 55. — Organismele intermediare regionale pentru
Programul operațional sectorial pentru dezvoltarea
resurselor umane din structura unităților de implementare a
programului îndeplinesc atribuțiile prevăzute la art. 3 lit. i).
Art. 56. — Anexele nr. 1—3*) fac parte integrantă din
prezentul statut.

ANEXA Nr. 1

12

MONITORUL OFICIAL AL ROMÂNIEI, PARTEA I, Nr. 958/28.XI.2006

ANEXA Nr. 2

MONITORUL OFICIAL AL ROMÂNIEI, PARTEA I, Nr. 958/28.XI.2006

13

14

MONITORUL OFICIAL AL ROMÂNIEI, PARTEA I, Nr. 958/28.XI.2006
ANEXA Nr. 3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru modificarea și înlocuirea anexei
la Ordinul ministrului transporturilor, construcțiilor și turismului nr. 2.156/2005
privind tarifele pentru prestațiile specifice realizate de Autoritatea Rutieră Română — A.R.R.
În temeiul prevederilor art. 13 din Ordonanța Guvernului nr. 19/1997 privind transporturile, republicată, cu
modificările și completările ulterioare, ale art. 54 din Ordonanța de urgență a Guvernului nr. 109/2005 privind transporturile
rutiere, aprobată cu modificări și completări prin Legea nr. 102/2006, cu modificările ulterioare, ale art. 6 din Ordonanța
Guvernului nr. 95/1998 privind înființarea unor instituții publice în subordinea Ministerului Transporturilor, aprobată cu
modificări prin Legea nr. 3/2002, cu completările ulterioare, ale art. 1 alin. (4) din Hotărârea Guvernului nr. 625/1998
privind organizarea și funcționarea Autorității Rutiere Române — A.R.R., cu modificările și completările ulterioare, precum
și ale art. 5 alin. (4) din Hotărârea Guvernului nr. 412/2004 privind organizarea și funcționarea Ministerului Transporturilor,
Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. I. — Anexa la Ordinul ministrului transporturilor,
construcțiilor și turismului nr. 2.156/2005 privind tarifele pentru

prestațiile specifice realizate de Autoritatea Rutieră Română —
A.R.R., cu modificările ulterioare, publicat în Monitorul Oficial al

MONITORUL OFICIAL AL ROMÂNIEI, PARTEA I, Nr. 958/28.XI.2006
României, Partea I, nr. 1.160 din 21 decembrie 2005, se
modifică și se înlocuiește cu anexa la prezentul ordin.

15

Art. II. — Prezentul ordin va fi publicat în Monitorul
Oficial al României, Partea I.

Ministrul transporturilor, construcțiilor și turismului,
Radu Mircea Berceanu
București, 15 noiembrie 2006.
Nr. 2.171.
ANEXĂ*)
TARIFE

pentru prestațiile specifice realizate de Autoritatea Rutieră Română — A.R.R.

*) Anexa este reprodusă în facsimil.

16

MONITORUL OFICIAL AL ROMÂNIEI, PARTEA I, Nr. 958/28.XI.2006

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 958/28.XI.2006 conține 16 pagini.

Prețul: 1,15 lei

&JUYDGY|121348]
ISSN 1453—4495

