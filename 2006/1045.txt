PARTEA

Anul 174 (XVIII) — Nr. 1.045

I

Vineri, 29 decembrie 2006

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
ORDONANȚE ALE GUVERNULUI ROMÂNIEI

129. — Ordonanță de urgență privind regimul de
control al exporturilor de produse și tehnologii cu
dublă utilizare ............................................................

2–8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2.221. — Ordin al ministrului finanțelor publice pentru
aprobarea Instrucțiunilor de aplicare a măsurilor de
simplificare cu privire la transferuri și achiziții
intracomunitare asimilate, prevăzute la art. 128
alin. (10) și art. 1301 alin. (2) lit. a) din Legea
nr. 571/2003 privind Codul fiscal, cu modificările și
completările ulterioare, în ceea ce privește
operațiunile pluripartite din Comunitate, legate de
lucrări asupra bunurilor mobile corporale ..............

9–32

2

MONITORUL OFICIAL AL ROMÂNIEI, PARTEA I, Nr. 1.045/29.XII.2006

ORDONANȚE

ALE

GUVERNULUI

ROMÂNIEI

GUVERNUL ROMÂNIEI

ORDONANȚĂ DE URGENȚĂ
privind regimul de control al exporturilor de produse și tehnologii cu dublă utilizare
Începând cu data de 1 ianuarie 2007, România trebuie să dispună de o legislație națională compatibilă în
totalitate cu legislația comunitară în domeniul controlului exporturilor de produse și tehnologii cu dublă utilizare,
recomandare consemnată și în ultimul raport al misiunii îPeer Review“, al Comisiei Europene.
Actuala legislație nu respectă prevederile Acordului european instituind o asociere între România, pe de o parte,
și Comunitățile Europene și statele membre ale acestora, pe de altă parte, semnat la Bruxelles la 1 februarie 1993,
ratificat prin Legea nr. 20/1993, și defavorizează operatorii economici din România, întrucât conține prevederi contrare
Regulamentului Consiliului (CE) nr. 1.334/2000, de instituire a unui regim comunitar pentru controlul exporturilor de
produse și tehnologii cu dublă utilizare, obligatoriu pentru toate statele membre ale Uniunii Europene.
Având în vedere cele prezentate, se impune adoptarea în regim de urgență a unui act normativ care să
reglementeze controlul exporturilor de produse și tehnologii cu dublă utilizare, în concordanță cu legislația europeană.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
CAPITOLUL I
Dispoziții generale
Art. 1. — Prezenta ordonanță de urgență stabilește
regimul de control al exporturilor de produse și tehnologii
cu dublă utilizare, precum și măsurile necesare în vederea
aplicării directe, de la data aderării României la Uniunea
Europeană,
a
Regulamentului
Consiliului
(CE)
nr. 1.334/2000 din 22 iunie 2000 de instituire a unui regim
comunitar pentru controlul exporturilor de bunuri și
tehnologii cu dublă utilizare, cu modificările și completările
ulterioare, denumit în continuare Regulamentul Consiliului,
precum și respectarea Acțiunii Comune a Consiliului
nr. 401/2000/PESC privind controlul asistenței tehnice ce
vizează anumite produse cu utilizare finală militară,
publicate în Jurnalul Oficial al Comunităților Europene
(JOCE) nr. L 159 din 30 iunie 2000.
Art. 2. — Prezenta ordonanță de urgență
reglementează:
a) drepturile și obligațiile persoanelor fizice sau juridice
române ori rezidente în România, care derulează operațiuni
cu produse și tehnologii cu dublă utilizare, inclusiv
software, tehnologie și asistență tehnică, denumite în
continuare produse cu dublă utilizare;
b) componentele sistemului național de control al
operațiunilor de export realizate cu produse cu dublă
utilizare;
c) măsurile necesare aplicării prevederilor legislației în
domeniu, inclusiv sancțiunile, în conformitate cu prevederile
Regulamentului Consiliului.
Art. 3. — În sensul prezentei ordonanțe de urgență,
termenii și expresiile de mai jos au următoarele semnificații:
a) acțiune comună — Acțiunea Comună a Consiliului
nr. 401/2000/PESC (Politică Externă și de Securitate
Comună), publicată în Jurnalul Oficial al Comunităților
Europene (JOCE) nr. L 159/2000, privind controlul
asistenței tehnice ce vizează anumite produse cu utilizare
finală militară;
b) produse și tehnologii cu dublă utilizare, operațiune de
export, exportator, declarație de export, utilizare finală militară,

declarația destinatarului final, transfer — definite conform
prevederilor Regulamentului Consiliului;
c) destinatar — orice persoană care pune în liberă
circulație produsele cu dublă utilizare în conformitate cu
procesul de licențiere la export și care are dreptul să
transfere drepturile de proprietate;
d) destinatar final — orice persoană care utilizează în
fapt produsele exportate conform prezentei ordonanțe de
urgență;
e) teritoriul vamal al Comunității — teritoriu, așa cum este
definit în art. 3 al Regulamentului Consiliului (CEE)
nr. 2.913 din 12 octombrie 1992 privind instituirea Codului
Vamal Comunitar, publicat în Jurnalul Oficial al
Comunităților Europene (JO) nr. L 302 din 19 octombrie 1992,
cu modificările și completările ulterioare;
f) țară terță — orice țară din afara teritoriului vamal al
Comunității;
g) asistență tehnică — operațiune, astfel cum este
definită în art. 1 lit. (a) și (b) din acțiunea comună;
h) operațiuni de intermediere — orice activitate
desfășurată de persoane fizice sau juridice privind:
1. negocierea sau organizarea tranzacțiilor care
presupun transferul dintr-o țară terță către o altă țară terță
de produse cu dublă utilizare cuprinse în liste;
2. cumpărarea, vânzarea ori transferul de produse cu
dublă utilizare dintr-o țară terță către o altă țară terță;
i) regimuri internaționale de control al exporturilor,
organisme și tratate — conform definiției din art. 1 lit. (c)
din acțiunea comună.
Art. 4. — (1) Agenția Națională de Control al
Exporturilor, denumită în continuare Agenția, este
autoritatea națională în domeniul controlului exporturilor de
produse cu dublă utilizare și răspunde, împreună cu
Ministerul Afacerilor Externe, de aplicarea politicii
Guvernului în acest domeniu.
(2) Agenția funcționează în subordinea Ministerului
Afacerilor Externe, ca organ de specialitate al administrației
publice centrale, cu personalitate juridică. Organizarea,

MONITORUL OFICIAL AL ROMÂNIEI, PARTEA I, Nr. 1.045/29.XII.2006
funcționarea, precum și sediul agenției se stabilesc prin
hotărâre a Guvernului.
(3) Agenția este condusă de un președinte cu rang de
secretar de stat, numit prin decizie a primului-ministru, iar
finanțarea activității Agenției este asigurată de la bugetul
de stat.
(4) Agenția are următoarele atribuții principale:
a) inițiază proiecte de acte normative, elaborează
reglementări proprii și comune cu alte autorități abilitate în
domeniu, potrivit prevederilor legislației naționale și în acord
deplin cu legislația comunitară în domeniu, și colaborează
cu acestea pentru aplicarea prevederilor prezentei
ordonanțe de urgență;
b) verifică scriptic sau faptic, atunci când este necesar,
aspectele relevante privind încheierea, derularea sau
finalizarea operațiunilor prevăzute la art. 7 alin. (1) având
ca obiect produse cu dublă utilizare, precum și respectarea
destinației și utilizării finale ale acestora;
c) verifică conformitatea și exactitatea declarațiilor
exportatorilor care desfășoară operațiunile prevăzute la
art. 7 alin. (1);
d) evaluează și acceptă, după caz, certificatul
internațional de import ori documentele echivalente, emise
sau certificate de autoritățile competente din țările
partenerilor comerciali, în vederea eliberării licențelor de
export de produse cu dublă utilizare;
e) eliberează certificatul internațional de import sau alt
document echivalent, precum și certificatul de control al
livrării pentru punerea în liberă circulație ori al transferurilor
de produse cu dublă utilizare;
f) examinează și aprobă cererile de licență privind
exportul de produse cu dublă utilizare, cu avizul Consiliului
pentru avizarea autorizării prin licență a operațiunilor cu
produse cu dublă utilizare, denumit în continuare Consiliul
pentru avizare;
g) eliberează licențele de export pentru produse cu
dublă utilizare;
h) dispune, în cazul încălcării prevederilor prezentei
ordonanțe de urgență și a regulamentelor Consiliului Uniunii
Europene, oprirea ori interzicerea derulării operațiunilor de
export sau a altor transferuri de produse cu dublă utilizare,
precum și sancționarea exportatorilor care se fac vinovați
de aceste încălcări;
i) organizează, cu sprijinul ministerelor și instituțiilor
implicate, programe de informare pentru operatorii
economici autohtoni în legătură cu principiile, obiectivele,
normele și procedurile privind regimul exporturilor de
produse cu dublă utilizare;
j) realizează programe naționale de avertizare pentru
producătorii interni de produse cu dublă utilizare și pentru
toate persoanele fizice sau juridice care sunt implicate în
activitățile de export al unor asemenea produse;
k) acordă, la cerere, consultanță de specialitate
operatorilor economici și altor persoane interesate în
efectuarea de operațiuni cu produse cu dublă utilizare,
supuse regimului de control reglementat prin prezenta
ordonanță de urgență;
l) controlează modul de îndeplinire a obligațiilor și
angajamentelor asumate de România prin tratatele,
acordurile și aranjamentele internaționale în domeniu și în
conformitate cu legislația și tratatele Uniunii Europene;

3

m) reprezintă, împreună cu Ministerul Afacerilor Externe,
România în cadrul activităților desfășurate de organizațiile
și organismele internaționale cu responsabilități în domeniul
controlului exporturilor de produse cu dublă utilizare;
n) cooperează, prin canale diplomatice, cu autoritățile
similare din alte state și cu organismele Uniunii Europene
în scopul:
1. informării reciproce și consultării în cazul cererilor de
licență pentru produse cu dublă utilizare, dacă există indicii
temeinice privind posibilitatea utilizării acestora în alte
scopuri decât cele declarate;
2. actualizării și aplicării uniforme a reglementărilor în
materie;
3. sesizării încălcărilor regimului de control, în vederea
sancționării acestora de către organele competente din
fiecare țară;
o) inițiază, în colaborare cu Ministerul Afacerilor Externe
și cu alte instituții interesate, acțiuni de promovare a
intereselor specifice României în relațiile cu organizațiile și
organismele internaționale de control al exporturilor de
produse cu dublă utilizare;
p) îndeplinește orice alte atribuții prevăzute de
ordonanțe de urgență în domeniul reglementării, autorizării
prin licență, controlului exporturilor de produse cu dublă
utilizare și de acquis-ul comunitar în materie.
CAPITOLUL II
Domeniu de aplicare
Art. 5. — Listele cuprinzând produsele cu dublă utilizare
supuse regimului de control la export sunt cele prevăzute
în anexele la Regulamentul Consiliului.
Art. 6. — Se supun regimului de control, în conformitate
cu prevederile prezentei ordonanțe de urgență, și
exporturile altor produse care nu figurează pe liste, în
situațiile prevăzute în Regulamentul Consiliului. Aceste
produse se supun regimului de control al exporturilor prin
ordin al președintelui Agenției, care se publică în Monitorul
Oficial al României, Partea I.
Art. 7. — (1) Se supun regimului de control prevăzut de
prezenta ordonanță de urgență și în conformitate cu
Regulamentul Consiliului următoarele operațiuni cu produse
cu dublă utilizare:
a) exportul și orice alte operațiuni de transfer, în regim
vamal definitiv sau suspensiv, inclusiv transmiterea de
software sau tehnologie prin mijloace electronice, prin fax
sau telefon;
b) operațiuni de intermediere;
c) asistența tehnică.
(2) Se supun regimului de control destinația și utilizarea
finală ale produselor cu dublă utilizare care fac obiectul
operațiunilor prevăzute la alin. (1).
(3) Se supun regimului de control sursele potențiale de
export al produselor cu dublă utilizare create ca urmare a
unor activități de cercetare, dezvoltare, producere.
CAPITOLUL III
Autorizarea prin licență
Art. 8. — Operațiunile prevăzute la art. 7 alin. (1) și (3)
se supun regimului de control al exporturilor dacă:

4

MONITORUL OFICIAL AL ROMÂNIEI, PARTEA I, Nr. 1.045/29.XII.2006

a) produsele cu dublă utilizare sunt prevăzute în anexa I
la Regulamentul Consiliului;
b) există una dintre situațiile prevăzute la art. 4 din
Regulamentul Consiliului; Agenția este informată de către
exportator asupra circumstanțelor prevăzute la art. 7 și
decide dacă exportul în cauză urmează să se realizeze în
baza unei licențe, precum și tipul formularului de licență;
sau
c) operațiunea este de tipul asistență tehnică, conform
prevederilor acțiunii comune.
SECȚIUNEA 1
Autorizarea prin licență a exportului produselor cu dublă
utilizare și controlul asistenței tehnice referitoare la anumite
utilizări finale militare

Art. 9. — (1) Exportul de produse cu dublă utilizare
este supus autorizării prin eliberarea licențelor de export. În
sensul prezentei ordonanțe de urgență, termenul licență
este identic, ca definiție, cu termenul autorizație, utilizat în
Regulamentul Consiliului.
(2) Tipurile de licențe de export care se emit de către
Agenție pentru operațiuni cu produse cu dublă utilizare
sunt:
a) licență individuală;
b) licență globală;
c) licență națională generală.
(3) Cererile pentru licențele de export prevăzute la
alin. (2) lit. a) și b) se transmit Agenției pe formularul
comunitar, publicat în anexa III la Regulamentul Consiliului,
completat în totalitate și semnat de reprezentantul oficial al
companiei exportatoare. Solicitantul este răspunzător pentru
corectitudinea tuturor datelor și informațiilor conținute în
cerere și în documentele anexate.
(4) Cererile pentru licențele generale de export conțin,
în mod obligatoriu, toate elementele comune prevăzute în
anexa III b la Regulamentul Consiliului.
(5) Agenția soluționează cererile de licență în termen de
45 de zile de la data depunerii documentației complete
necesare.
(6) Cererile pentru licențe individuale și globale se
aprobă sau se resping prin ordin al președintelui Agenției.
(7) Licențele generale se acordă de către Agenție în
situații determinate, prin ordin al președintelui Agenției, care
se publică în Monitorul Oficial al României, Partea I.
Art. 10. — (1) Exportatorii care pot face dovada
existenței unui control și a unei administrări a transferurilor
pentru o perioadă de cel puțin 3 ani pot beneficia de
licențe globale și generale. Titularii acestora trebuie să
prezinte Agenției o declarație de începere a comerțului
internațional cu produse cu dublă utilizare, prin care să
dea asigurări că:
a) utilizatorul final nu intenționează să folosească
produsele pentru desfășurarea unor activități de natură să
încalce drepturile omului sau libertățile fundamentale;
b) livrarea produselor nu aduce amenințări păcii și nu
poate periclita stabilitatea regiunii;
c) țara de destinație nu susține, nu facilitează sau nu
încurajează terorismul ori crima internațională.
(2) Pentru îndeplinirea obligațiilor prevăzute la alin. (1),
solicitantul trebuie să implementeze un sistem de
administrare și de control intern pentru transferul

produselor, denumit generic programul intern de control, care
va fi certificat de Agenție.
Art. 11. — (1) Operațiunile de export cu produsele cu
dublă utilizare prevăzute în anexele I și IV la Regulamentul
Consiliului se pot realiza în baza licențelor individuale de
export, valabile pentru tipurile și categoriile specificate.
Acest tip de licență se acordă pentru un singur exportator
și pentru un singur partener extern, până când acest tip
de licență va fi definit altfel printr-un amendament la
Regulamentul Consiliului.
(2) Valabilitatea licenței individuale de export este de
maximum un an de la data emiterii. Termenul de
valabilitate a licenței poate fi prelungit de Agenție pentru o
perioadă de maximum un an, în baza unei solicitări
justificate a exportatorului, înaintată Agenției cu minimum
30 de zile înainte de expirarea perioadei de valabilitate.
(3) Declarația destinatarului final, denumită în continuare
declarație, se anexează la cererea de eliberare a licenței.
(4) Agenția solicită certificatul internațional de import sau
un document echivalent, eliberat ori certificat de autoritatea
competentă din țara de destinație, prin care partenerul
extern din această țară se angajează să respecte
destinația și utilizarea finală declarate și să nu reexporte
produsele decât cu aprobarea prealabilă, scrisă, a
autorităților române abilitate potrivit legii sau a autorității
competente din țara de destinație finală. Certificatul
internațional de import sau documentul echivalent, în
original, se anexează la cererea de licență de export.
(5) Exportatorul este obligat să obțină de la partenerul
extern certificatul de control al livrării sau un alt document
echivalent, eliberat ori certificat de autoritatea competentă
din țara de destinație, atestând că marfa a ajuns la
destinație, după ce a avut loc livrarea produselor cu dublă
utilizare, dar nu mai târziu de 4 luni de la acest moment.
Certificatul de control al livrării sau documentul echivalent
se prezintă Agenției în original. Prevederile prezentului
alineat se aplică numai pentru exporturile autorizate de
Agenție.
(6) În plus față de cele prevăzute la alin. (3) și (4),
Agenția poate solicita orice alte documente pe care le
consideră necesare în luarea deciziei privind eliberarea
licenței.
(7) Licența individuală de export sau exportatorul poate
face obiectul unor condiții speciale, impuse de Agenție,
specificate în licența emisă.
(8) Prevederile alin. (4) nu se aplică în relațiile cu
statele părți la Convenția privind interzicerea dezvoltării,
producerii, stocării și folosirii armelor chimice și distrugerea
acestora, în cazul exporturilor de produse cu dublă utilizare
prevăzute în listele nr. 2 și 3 din anexa nr. 1 la Legea
nr. 56/1997 pentru aplicarea prevederilor Convenției privind
interzicerea dezvoltării, producerii, stocării și folosirii armelor
chimice și distrugerea acestora, republicată, cu modificările
ulterioare. Pentru clarificarea unor aspecte specifice,
Agenția poate solicita exportatorului alte documente
justificative, care să fie anexate la cererea de licență de
export.
Art. 12. — (1) Pentru exportul produselor cu dublă
utilizare prevăzute în anexa I și anexa IV partea I la
Regulamentul Consiliului, se pot elibera licențe globale de
export, valabile pentru tipurile și categoriile de produse cu

MONITORUL OFICIAL AL ROMÂNIEI, PARTEA I, Nr. 1.045/29.XII.2006
dublă utilizare specificate, pentru un singur exportator,
pentru unul sau mai multe produse, către una ori mai
multe țări determinate. Aceste licențe se eliberează atunci
când relațiile dintre exportator și destinatar sunt de
categoria:
a) compania de bază către una sau mai multe
sucursale ale aceleiași companii;
b) între un producător și un distribuitor exclusiv;
c) în cadrul unui contract comercial care implică un flux
comercial regulat între exportator și utilizatorul final al
produselor cu dublă utilizare.
(2) Valabilitatea licenței globale de export este de 3 ani
de la data emiterii. Termenul de valabilitate a licenței poate
fi prelungit de Agenție pentru o perioadă de maximum un
an, în baza unei solicitări justificate a titularului, înaintată
Agenției cu 30 de zile înainte de expirarea perioadei de
valabilitate.
(3) Licența globală de export poate fi eliberată numai
solicitanților cu experiență suficientă în domeniul controlului
exporturilor, de minimum 3 ani, și care au implementat un
program intern de control certificat.
(4) Într-un interval de 30 de zile de la încheierea anului
calendaristic, exportatorul este obligat să prezinte Agenției
un raport privind operațiunile de export efectuate conform
licenței globale de export.
Art. 13. — (1) Licențele generale de export sunt:
a) licență generală națională de export;
b) licență generală comunitară de export.
(2) Licența generală de export se poate acorda tuturor
exportatorilor pentru unul sau mai multe produse cu dublă
utilizare către una ori mai multe țări determinate și poate fi
folosită numai în conformitate cu termenii și condițiile
specificate.
(3) Exportatorul care intenționează să exporte produse
cu dublă utilizare de pe teritoriul României, folosind
licențele generale de export, este obligat să se înregistreze
la Agenție înainte de prima utilizare a unei astfel de
licențe.
(4) Agenția va înregistra exportatorul în 20 de zile de
la data prezentării solicitării în scris.
(5) Exportatorul va notifica Agenției în legătură cu orice
schimbări ale informațiilor din cererea de înregistrare, într-o
perioadă de 15 zile.
(6) Exportatorul va depune la Agenție cererea de
anulare a înregistrării dacă, pentru o perioadă de un an,
nu exportă produse cu dublă utilizare prevăzute în licența
generală de export aferentă pentru care este înregistrat.
(7) În situația utilizării licenței generale de export,
exportatorul trebuie să specifice numărul licenței aferente în
declarația vamală.
(8) La cererea Agenției, exportatorul va transmite
informații privind exporturile desfășurate în conformitate cu
licențele generale de export.
Art. 14. — (1) Pentru exportul produselor cu dublă
utilizare prevăzute în anexa I și pentru transferul
produselor prevăzute în anexa IV partea I la Regulamentul
Consiliului în interiorul Uniunii Europene, poate fi solicitată
o licență generală națională de export.
(2) Licența generală națională de export este valabilă
până la anularea valabilității ei prin ordin al președintelui
Agenției.

5

(3) Documentele de transport care însoțesc produsele
cu dublă utilizare exportate în conformitate cu licența
națională generală de export trebuie să fie însoțite de o
declarație al cărei model este prevăzut în anexa care face
parte integrantă din prezenta ordonanță de urgență.
(4) Într-un interval de 30 de zile de la încheierea anului
calendaristic, exportatorul este obligat să prezinte Agenției
un raport al operațiunilor de export efectuate conform
licenței generale naționale de export.
Art. 15. — (1) Agenția aprobă sau respinge cererile de
licență după examinarea și avizarea lor de către Consiliul
pentru avizare.
(2) Emiterea licenței privind exportul sau transferul
intracomunitar de produse cu dublă utilizare din domeniul
nuclear este condiționată de prezentarea de către
solicitantul de licență a unei autorizații eliberate de Comisia
Națională pentru Controlul Activităților Nucleare.
Art. 16. — (1) Este interzisă orice asistență tehnică
legată de dezvoltarea, fabricarea, vânzarea, întreținerea,
identificarea sau proliferarea de arme chimice, biologice ori
nucleare sau de dispozitive explozive nucleare și rachete
capabile să le transporte, conform art. 2 și 5 din acțiunea
comună.
(2) Asistența tehnică este interzisă, chiar dacă nu este
legată de o anumită utilizare finală militară prevăzută la
alin. (1), însă are drept destinație o țară pentru care se
pot aplica prevederile art. 3 din acțiunea comună.
(3) Prevederile alin. (1) nu se aplică dacă:
a) asistența tehnică se efectuează în oricare dintre țările
menționate în anexa II la Regulamentul Consiliului;
b) asistența tehnică este folosită în domeniul public sau
în cercetarea științifică fundamentală specificată de
regimurile internaționale de control al exporturilor,
organizații și acorduri;
c) asistența tehnică este transmisă verbal și nu se
referă la produsul controlat de unul sau mai multe regimuri
internaționale de control al exporturilor.
SECȚIUNEA a 2-a
Eliberarea certificatului internațional de import și a
certificatului de control al livrării

Art. 17. — (1) Agenția eliberează certificatul internațional
de import, certificatul de control al livrării sau alte
documente echivalente, emise ori certificate în condițiile
cerute de autoritatea competentă din țara exportatorului.
(2) Prevederile alin. (1) nu se aplică în relațiile cu
statele părți la Convenția privind interzicerea dezvoltării,
producerii, stocării și folosirii armelor chimice și distrugerea
acestora, în cazul importurilor de produse cu dublă utilizare
prevăzute în listele nr. 2 și 3 din anexa nr. 1 la Legea
nr. 56/1997, republicată, cu modificările ulterioare. Pentru
clarificarea unor aspecte specifice, Agenția poate solicita
declarantului alte documente justificative.
Art. 18. — (1) Certificatul internațional de import se
emite de Agenție în termen de 10 zile de la depunerea de
către solicitant a documentației complete, poate fi utilizat
de autoritățile țării exportatoare în procedurile
premergătoare exportului, în folosul persoanei specificate, și
nu poate fi transferat altei persoane.
(2) Solicitantul va notifica Agenției cu privire la orice
modificări privind datele cuprinse în certificatul internațional

6

MONITORUL OFICIAL AL ROMÂNIEI, PARTEA I, Nr. 1.045/29.XII.2006

de import, declarația utilizatorului final și certificatul de
control al livrării, într-un interval de 10 zile de la data la
care au intervenit acele modificări. Dacă datele conținute în
documente sunt în curs de a fi schimbate sau au fost
schimbate, Agenția este îndreptățită să retragă certificatul.
Art. 19. — În cazul în care controlul vamal al
produselor pentru care Agenția a eliberat un certificat
internațional de import se face în unul dintre birourile
vamale ale statelor membre ale Uniunii Europene,
persoana în favoarea căreia s-a eliberat certificatul
internațional de import va notifica Agenției sosirea
produselor pe teritoriul României, în termen de 20 de zile
de la data declarației de punere în liberă circulație.
Art. 20. — (1) Emiterea certificatului internațional de
import poate fi refuzată sau certificatul internațional de
import poate fi retras în situațiile în care:
a) solicitantul, partenerul extern sau destinatarul final
local acționează împotriva prevederilor Regulamentului
Consiliului;
b) emiterea certificatului ar încălca obligațiile
internaționale ale României și ar pune în pericol
îndeplinirea unor astfel de obligații;
c) comercializarea produselor ar încălca interesele de
securitate națională ale României;
d) solicitantul a prezentat date și informații incorecte;
e) solicitantul nu respectă condițiile inițiale înscrise în
certificat.
(2) Eliberarea certificatului internațional de import pentru
produse cu dublă utilizare din domeniul nuclear este
condiționată de prezentarea de către solicitantul
certificatului internațional de import a unei autorizații
eliberate de Comisia Națională pentru Controlul Activităților
Nucleare.
(3) Eliberarea certificatului de control al livrării poate fi
refuzată în situația în care verificările efectuate de Agenție
dovedesc neconcordanța cu datele furnizate pentru
eliberarea documentului.
(4) Agenția emite certificatul de control al livrării în
termen de 30 de zile de la depunerea documentației
complete.
SECȚIUNEA a 3-a
Dispoziții comune

Art. 21. — (1) Agenția înființează și gestionează
registrul care cuprinde date privind licențele emise și
companiile beneficiare.
(2) Agenția stabilește prin ordin al președintelui modul
de înregistrare a licențelor emise.
Art. 22. — (1) Titularii licențelor sunt obligați să declare
Agenției orice modificări sau diferențe față de datele
înscrise în licențe, constatate în documente, precum și la
predarea sau preluarea produselor cu dublă utilizare
respective.
(2) În cazul în care asemenea modificări sau diferențe
schimbă condițiile în temeiul cărora a fost eliberată licența,
aceasta este anulată prin ordin al președintelui Agenției.
Declararea acestor modificări sau diferențe se efectuează
în scris și este însoțită, după caz, de o nouă cerere de
licență.

(3) În documentele comerciale relevante referitoare la
produsele cu dublă utilizare, exportatorul român are
obligația să înscrie următorul text: îAceste produse se
supun regimului de control al exporturilor de produse și
tehnologii cu dublă utilizare“. În acest sens, documentele
comerciale relevante includ, în special, contracte, facturi,
confirmări ale comenzilor, precum și note de expediție.
Art. 23. — Licențele pot fi utilizate numai de titularii
acestora, în scopurile pentru care au fost eliberate, cu
respectarea condițiilor prevăzute în acestea, și nu pot fi
cesionate.
Art. 24. — Formularele pentru certificate, licențe și alte
documente, pe care Agenția le eliberează în vederea
aprobării operațiunilor desfășurate cu produse cu dublă
utilizare, se aprobă prin ordin al președintelui Agenției și se
publică în Monitorul Oficial al României, Partea I.
Art. 25. — (1) Formalitățile vamale pe care le presupun
operațiunile prevăzute la art. 7 alin. (1) pot fi efectuate
numai la birourile vamale stabilite în acest sens prin ordin
al președintelui Autorității Naționale a Vămilor. Lista
birourilor vamale abilitate din statele membre ale Uniunii
Europene este publicată în Jurnalul Oficial al Comunităților
Europene, Seria C, conform art. 13 din Regulamentul
Consiliului. Autoritatea Națională a Vămilor va comunica
Comisiei Europene lista cu birourile vamale abilitate, prin
intermediul Agenției.
(2) Exportatorii au obligația de a declara și de a
prezenta produsele cu dublă utilizare pentru controlul vamal
numai la birourile vamale abilitate.
Art. 26. — Respingerea cererii de eliberare a licenței,
prin ordin al președintelui Agenției, precum și neeliberarea
licenței în termenul prevăzut la art. 9 alin. (5) se pot
contesta în condițiile Legii contenciosului administrativ
nr. 554/2004, cu modificările ulterioare.
CAPITOLUL IV
Sistemul național de control al exporturilor
Art. 27. — În aplicarea regimului de control al
operațiunilor cu produse cu dublă utilizare, Agenția
coordonează activitatea sistemului național de control al
exporturilor, ca parte a sistemului de control comunitar,
alcătuit din:
a) Agenție;
b) Consiliul pentru avizare.
Art. 28. — (1) Organizarea și funcționarea Consiliului
pentru avizare, precum și remunerarea membrilor acestuia
pentru participarea la ședințele de lucru se stabilesc prin
hotărâre a Guvernului.
(2) În componența Consiliului pentru avizare intră
reprezentanți ai următoarelor instituții:
a) Ministerul Apărării, Ministerul Administrației și
Internelor, Ministerul Afacerilor Externe, Ministerul Integrării
Europene, Autoritatea Națională a Vămilor și Ministerul
Economiei și Comerțului, prin structurile specializate;
b) Serviciul Român de Informații și Serviciul de
Informații Externe;
c) Comisia Națională pentru Controlul Activităților
Nucleare.
(3) Consiliul pentru avizare examinează și avizează
cererile de licență pentru operațiunile cu produse cu dublă
utilizare prevăzute la art. 7 alin. (1).

MONITORUL OFICIAL AL ROMÂNIEI, PARTEA I, Nr. 1.045/29.XII.2006
Art. 29. — (1) Agenția își exercită atribuțiile de control
prin corpul de control sau specialiști atestați de aceasta.
(2) Organizarea, funcționarea și atribuțiile corpului de
control al Agenției se stabilesc prin ordin al președintelui
Agenției.
(3) Cheltuielile de expertiză tehnică a produselor,
efectuată în laboratoare, institute de cercetare sau în alte
instituții specializate în domeniu, în vederea clasificării ca
produse cu dublă utilizare, se suportă financiar de către
persoana fizică sau juridică în beneficiul căreia se
desfășoară activitatea de clasificare. În situații deosebite,
legate de fapte care pot aduce atingere securității
naționale, cheltuielile de expertiză tehnică se suportă din
bugetul Agenției.
(4) În exercitarea atribuțiilor sale de control, corpul de
control al Agenției are acces neîngrădit, în condițiile legii,
la documente, date și informații necesare.
(5) Exportatorii sunt obligați să transmită, la cererea
Agenției, la termenele stabilite, documentele, datele și
informațiile solicitate și să asigure, în condițiile legii,
accesul neîngrădit al corpului de control al acesteia în
sediile lor și în orice spații care le aparțin, în vederea
verificării aspectelor relevante privind încheierea, derularea
sau finalizarea operațiunilor supuse controlului prin prezenta
ordonanță de urgență, a celor privind destinația și utilizarea
finală ale produselor cu dublă utilizare, precum și pentru a
stabili dacă produsele care fac obiectul exporturilor se
supun regimului de control prevăzut de prezenta ordonanță
de urgență.
(6) Producătorii de produse cu dublă utilizare sunt
obligați să se înregistreze la Agenție.
(7) Corpul de control poate analiza evidențele privind
transferurile externe definitive de produse și tehnologii,
altele decât cele cu dublă utilizare, efectuate de persoana
fizică sau juridică controlată în zone aflate sub regimuri de
embargo sau zone limitrofe acestora.
Art. 30. — (1) Exportatorii și autoritățile publice cu
atribuții în domeniu au obligația de a păstra documentele
privind derularea operațiunilor cu produse cu dublă utilizare
supuse regimului de control timp de 5 ani, începând cu
anul calendaristic următor celui în care s-au efectuat.
(2) Deținătorii de licențe trebuie să țină registre sau liste
detaliate care să cuprindă în special documente comerciale
și informații suficiente, conform prevederilor Regulamentului
Consiliului.
Art. 31. — (1) În aplicarea prevederilor prezentei
ordonanțe de urgență, Agenția este beneficiar autorizat și
valorificator de informații specifice, inclusiv pentru cele
deținute de instituțiile de stat abilitate, potrivit legii, să
desfășoare activități informative.
(2) Agenția are acces neîngrădit, în condițiile legii, la
toate informațiile care privesc operațiuni cu produse cu
dublă utilizare, precum și la informațiile necesare evaluării
oricăror forme de activități cu asemenea produse.
(3) Autoritățile publice abilitate, potrivit legii, să
desfășoare activități informative sunt obligate să transmită
Agenției datele obținute referitoare la încălcarea
prevederilor prezentei ordonanțe de urgență.
(4) La solicitarea Agenției, autoritățile publice abilitate
prevăzute la alin. (3) efectuează verificări specifice și o
informează în vederea luării măsurilor legale.

7

(5) La solicitarea Agenției, Autoritatea Națională a
Vămilor furnizează datele și informațiile pe care le deține
referitoare la operațiunile vamale cu produse cu dublă
utilizare.
(6) Agenția participă la schimbul general și schimbul
specific de informații din domeniu, comunică direct sau prin
canale diplomatice cu organizațiile internaționale de
neproliferare a armelor de distrugere în masă și de control
al exporturilor de produse cu dublă utilizare, precum și cu
instituții ale Uniunii Europene.
(7) Conform prevederilor legale, Agenția este abilitată să
furnizeze și să solicite informații organizațiilor și instituțiilor
prevăzute la alin. (6), prin intermediul Ministerului Afacerilor
Externe.
CAPITOLUL V
Sancțiuni
Art. 32. — (1) Următoarele fapte constituie contravenții
și se sancționează după cum urmează:
a) nerespectarea prevederilor privind furnizarea de
informații false, incorecte sau incomplete ori tăinuirea de
informații importante necesare evaluării corecte a unei
cereri pentru acordarea unei licențe sau a unui certificat
internațional de import, precum și prezentarea de
documente false ori corectate fraudulos, pentru obținerea
unei licențe sau a unui certificat internațional de import, în
măsura în care nu întrunesc elementele unei infracțiuni,
constituie contravenție și se sancționează cu amendă de la
5.000 lei la 15.000 lei;
b) nerespectarea prevederilor art. 11 alin. (5) constituie
contravenție și se sancționează cu amendă de la 1.000 lei
la 15.000 lei;
c) lipsa registrelor sau a documentelor comerciale și a
datelor referitoare la transferurile intracomunitare de
produse cu dublă utilizare constituie contravenție și se
sancționează cu amendă de la 500 lei la 10.000 lei;
d) nerespectarea prevederilor art. 18 alin. (2) și ale
art. 19 constituie contravenție și se sancționează cu
amendă de la 1.000 lei la 10.000 lei;
e) nerespectarea prevederilor art. 22 alin. (1) și (3)
constituie contravenție și se sancționează cu amendă de la
1.000 lei la 10.000 lei;
f) nerespectarea prevederilor art. 23 și ale art. 25
alin. (2) constituie contravenție și se sancționează cu
amendă de la 500 lei la 10.000 lei;
g) nerespectarea prevederilor art. 29 alin. (5) și (6)
constituie contravenție și se sancționează cu amendă de la
500 lei la 15.000 lei;
h) nerespectarea prevederilor art. 30 constituie
contravenție și se sancționează cu amendă de la 1.000 lei
la 10.000 lei;
i) lipsa registrelor sau a documentelor comerciale și a
datelor referitoare la transferul ori la punerea în liberă
circulație de produse cu dublă utilizare pentru care
declarantul a primit certificat internațional de import
constituie contravenție și se sancționează cu amendă de la
500 lei la 10.000 lei;

8

MONITORUL OFICIAL AL ROMÂNIEI, PARTEA I, Nr. 1.045/29.XII.2006

j) nerespectarea obligațiilor exportatorilor care dețin
licență generală de export sau licență globală de export
privind înregistrarea și raportările ulterioare constituie
contravenție și se sancționează cu amendă de la 1.000 lei
la 25.000 lei.
(2) Produsele cu dublă utilizare destinate, folosite sau
rezultate din contravenții pot fi confiscate în condițiile legii.
(3) Constatarea și aplicarea contravențiilor se fac de
către personalul împuternicit din cadrul Agenției.
Art. 33. — Contravențiilor prevăzute la art. 32 le sunt
aplicabile dispozițiile Ordonanței Guvernului nr. 2/2001
privind regimul juridic al contravențiilor, aprobată cu
modificări și completări prin Legea nr. 180/2002, cu
modificările și completările ulterioare.
Art. 34. — (1) Nerespectarea prevederilor art. 13
alin. (3) și (6) și ale art. 16 alin. (1) și (2), în măsura în
care nu este considerată infracțiune, constituie contravenție
și se sancționează cu amendă de la 1.000 lei la
25.000 lei, precum și cu anularea, suspendarea sau
retragerea licențelor eliberate, după caz.
(2) Condițiile de anulare, suspendare sau retragere a
licențelor se stabilesc prin norme metodologice aprobate
conform art. 37 alin. (1).

CAPITOLUL VI
Dispoziții tranzitorii și finale
Art. 35. — Prezenta ordonanță de urgență intră în
vigoare la data de 1 ianuarie 2007.
Art. 36. — Licențele eliberate de Agenție anterior intrării
în vigoare a prezentei ordonanțe de urgență rămân valabile
până la data expirării sau anulării valabilității acestora.
Art. 37. — (1) În termen de 15 zile de la data intrării în
vigoare a prezentei ordonanțe de urgență, Agenția va
elabora norme metodologice de aplicare a acesteia.
(2) Normele metodologice prevăzute la alin. (1) se
aprobă prin ordin al președintelui Agenției și se publică în
Monitorul Oficial al României, Partea I.
Art. 38. — La data intrării în vigoare a prezentei
ordonanțe de urgență, se abrogă Legea nr. 387/2003
privind regimul de control al exporturilor de produse și
tehnologii cu dublă utilizare, publicată în Monitorul Oficial al
României, Partea I, nr. 698 din 6 octombrie 2003, cu
modificările ulterioare, și Hotărârea Guvernului nr. 983/2005
pentru aprobarea listelor produselor și tehnologiilor cu
dublă utilizare supuse regimului de control la export și la
import, publicată în Monitorul Oficial al României, Partea I,
nr. 835 din 15 septembrie 2005.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul afacerilor externe,
Anton Niculescu,
secretar de stat
Președintele Agenției Naționale
de Control al Exporturilor,
Cristian Irinel Munteanu
Ministrul integrării europene,
Anca Daniela Boagiu
Ministrul economiei și comerțului,
Varujan Vosganian
p. Ministrul apărării,
Ioan Ion,
secretar de stat
p. Ministrul administrației și internelor,
Mircea Nicu Toader,
secretar de stat
București, 21 decembrie 2006.
Nr. 129.
ANEXĂ

Declarația care trebuie să apară pe documentele de transport care însoțesc produsele cu dublă utilizare care au
fost exportate în baza licenței naționale generale de export [art. 14 alin. (3)]:
îExportul acestor produse se bazează pe licența națională generală de export, care va fi folosită exclusiv pentru
următoarele operațiuni desemnate: ..................................................................................................................................................
Aceste produse nu vor fi expediate în baza altor operațiuni specificate, fără a avea aprobarea prealabilă a
autorității competente române, și pot fi reexportate în conformitate cu regulamentele naționale ale țării de destinație.“
Data ...……………………

........................................

MONITORUL OFICIAL AL ROMÂNIEI, PARTEA I, Nr. 1.045/29.XII.2006

ACTE
ALE

ALE

ORGANELOR

ADMINISTRAȚIEI

DE

9

SPECIALITATE

PUBLICE

CENTRALE

MINISTERUL FINANȚELOR PUBLICE

ORDIN
pentru aprobarea Instrucțiunilor de aplicare a măsurilor de simplificare cu privire la transferuri
și achiziții intracomunitare asimilate, prevăzute la art. 128 alin. (10) și art. 1301 alin. (2) lit. a)
din Legea nr. 571/2003 privind Codul fiscal, cu modificările și completările ulterioare,
în ceea ce privește operațiunile pluripartite din Comunitate, legate de lucrări
asupra bunurilor mobile corporale
În temeiul art. 11 alin. (5) din Hotărârea Guvernului nr. 208/2005 privind organizarea și funcționarea Ministerului
Finanțelor Publice și a Agenției Naționale de Administrare Fiscală, cu modificările și completările ulterioare, în baza
prevederilor art. 128 alin. (10) și ale art. 1301 alin. (2) lit. a) din Legea nr. 571/2003 privind Codul fiscal, publicată în
Monitorul Oficial al României, Partea I, nr. 927 din 23 decembrie 2003, cu modificările și completările ulterioare,
ministrul finanțelor publice emite următorul ordin:
Art. 1. — Se aprobă Instrucțiunile de aplicare a
măsurilor de simplificare cu privire la transferuri și achiziții
intracomunitare asimilate, prevăzute la art. 128 alin. (10) și
art. 1301 alin. (2) lit. a) din Legea nr. 571/2003 privind
Codul fiscal, cu modificările și completările ulterioare, în
ceea ce privește operațiunile pluripartite din Comunitate,
legate de lucrări asupra bunurilor mobile corporale,
prevăzute în anexa*) care face parte integrantă din
prezentul ordin.
Art. 2. — Măsurile de simplificare prevăzute în anexă
au fost implementate ca urmare a unui acord între statele
membre și Comisia Europeană, pentru a evita ca operatorii
economici implicați în operațiuni multilaterale/pluripartite în
cadrul Comunității, legate de lucrări asupra bunurilor mobile
corporale, să se înregistreze în scopuri de TVA în mai
multe state membre.
Art. 3. — (1) Pentru a putea fi aplicate măsurile de
simplificare trebuie îndeplinite cumulativ următoarele condiții
în orice situație:
a) contractorul principal:
1. este înregistrat în statul său membru în scopuri de
TVA;
2. nu are un cod de înregistrare în scopuri de TVA în
statul membru în care sunt realizate efectiv lucrările asupra
bunurilor mobile corporale;

3. transmite codul său de înregistrare în scopuri de TVA
părții/părților cocontractante;
b) ceilalți operatori economici implicați sunt persoane
impozabile din perspectiva TVA și produsele prelucrate se
vor întoarce în statul membru al contractorului principal;
c) celălalt stat membru sau celelalte state membre
implicate acceptă aplicarea simplificării.
(2) În scopul aplicării măsurilor de simplificare, nu se
consideră loc de sosire locul unei opriri provizorii în
vederea efectuării anumitor lucrări asupra bunurilor, dar se
va considera că locul de sosire este întotdeauna statul
membru al contractorului principal.
(3) Prezentul ordin prevede și tratamentul fiscal aplicabil
în situația în care statele membre implicate în astfel de
tranzacții nu aplică măsuri de simplificare.
Art. 4. — Referirile la Codul fiscal din cuprinsul
instrucțiunilor prevăzute în anexă reprezintă trimiteri la titlul VI
îTaxa pe valoarea adăugată“ al Legii nr. 571/2003
privind Codul fiscal, cu modificările și completările
ulterioare.
Art. 5. — Prezentul ordin va fi publicat în Monitorul
Oficial al României, Partea I.
Art. 6. — Prezentul ordin intră în vigoare la data de
1 ianuarie 2007.

Ministrul finanțelor publice,
Sebastian Teodor Gheorghe Vlădescu

București, 22 decembrie 2006.
Nr. 2.221.

*) Anexa este reprodusă în facsimil.

10

MONITORUL OFICIAL AL ROMÂNIEI, PARTEA I, Nr. 1.045/29.XII.2006
ANEXĂ

INSTRUCȚIUNI
de aplicare a măsurilor de simplificare cu privire la transferuri și achiziții intracomunitare asimilate,
prevăzute la art. 128 alin. (10) și art. 1301 alin. (2) lit. a) din Legea nr. 571/2003 privind Codul fiscal,
cu modificările și completările ulterioare, în ceea ce privește operațiunile pluripartite din Comunitate,
legate de lucrări asupra bunurilor mobile corporale

MONITORUL OFICIAL AL ROMÂNIEI, PARTEA I, Nr. 1.045/29.XII.2006

11

12

MONITORUL OFICIAL AL ROMÂNIEI, PARTEA I, Nr. 1.045/29.XII.2006

MONITORUL OFICIAL AL ROMÂNIEI, PARTEA I, Nr. 1.045/29.XII.2006

13

14

MONITORUL OFICIAL AL ROMÂNIEI, PARTEA I, Nr. 1.045/29.XII.2006

MONITORUL OFICIAL AL ROMÂNIEI, PARTEA I, Nr. 1.045/29.XII.2006

15

16

MONITORUL OFICIAL AL ROMÂNIEI, PARTEA I, Nr. 1.045/29.XII.2006

MONITORUL OFICIAL AL ROMÂNIEI, PARTEA I, Nr. 1.045/29.XII.2006

17

18

MONITORUL OFICIAL AL ROMÂNIEI, PARTEA I, Nr. 1.045/29.XII.2006

MONITORUL OFICIAL AL ROMÂNIEI, PARTEA I, Nr. 1.045/29.XII.2006

19

20

MONITORUL OFICIAL AL ROMÂNIEI, PARTEA I, Nr. 1.045/29.XII.2006

MONITORUL OFICIAL AL ROMÂNIEI, PARTEA I, Nr. 1.045/29.XII.2006

21

22

MONITORUL OFICIAL AL ROMÂNIEI, PARTEA I, Nr. 1.045/29.XII.2006

MONITORUL OFICIAL AL ROMÂNIEI, PARTEA I, Nr. 1.045/29.XII.2006

23

24

MONITORUL OFICIAL AL ROMÂNIEI, PARTEA I, Nr. 1.045/29.XII.2006

MONITORUL OFICIAL AL ROMÂNIEI, PARTEA I, Nr. 1.045/29.XII.2006

25

26

MONITORUL OFICIAL AL ROMÂNIEI, PARTEA I, Nr. 1.045/29.XII.2006

MONITORUL OFICIAL AL ROMÂNIEI, PARTEA I, Nr. 1.045/29.XII.2006

27

28

MONITORUL OFICIAL AL ROMÂNIEI, PARTEA I, Nr. 1.045/29.XII.2006

MONITORUL OFICIAL AL ROMÂNIEI, PARTEA I, Nr. 1.045/29.XII.2006

29

30

MONITORUL OFICIAL AL ROMÂNIEI, PARTEA I, Nr. 1.045/29.XII.2006

MONITORUL OFICIAL AL ROMÂNIEI, PARTEA I, Nr. 1.045/29.XII.2006

31

32

MONITORUL OFICIAL AL ROMÂNIEI, PARTEA I, Nr. 1.045/29.XII.2006

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 1.045/29.XII.2006 conține 32 de pagini.

Prețul: 2,25 lei

&JUYDGY|149571]
ISSN 1453—4495

