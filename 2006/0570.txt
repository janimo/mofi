PARTEA

Anul 174 (XVIII) — Nr. 570

I

Vineri, 30 iunie 2006

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

1.074. — Ordin al ministrului finanțelor publice privind
organizarea activității de administrare a
contribuabililor mijlocii la Direcția Generală a
Finanțelor Publice a Municipiului București.............

ACTE
ALE

ALE

ORGANELOR

ADMINISTRAȚIEI

DE

1–8

SPECIALITATE

PUBLICE

CENTRALE

MINISTERUL FINANȚELOR PUBLICE

ORDIN
privind organizarea activității de administrare a contribuabililor mijlocii la Direcția Generală
a Finanțelor Publice a Municipiului București
Pentru creșterea eficienței administrării contribuabililor mijlocii și în scopul îmbunătățirii colectării veniturilor
bugetare,
în temeiul art. 33 alin. (1) din Ordonanța Guvernului nr. 92/2003 privind Codul de procedură fiscală, republicată,
cu modificările și completările ulterioare, și al art. 11 alin. (5) din Hotărârea Guvernului nr. 208/2005 privind organizarea
și funcționarea Ministerului Finanțelor Publice și a Agenției Naționale de Administrare Fiscală, cu modificările ulterioare,
ministrul finanțelor publice emite următorul ordin:
Art. 1. — Începând cu data de 1 iulie 2006, Direcția
Generală a Finanțelor Publice a Municipiului București
administrează contribuabili, persoane juridice, cu domiciliul
fiscal în municipiul București, denumiți în continuare
contribuabili mijlocii, prevăzuți în anexă, selectați după cum
urmează:
a) contribuabilii cu domiciliul fiscal în municipiul
București care au o cifră de afaceri raportată în situațiile
financiare încheiate la 31 decembrie 2004 sub 70 milioane
lei (RON), selectați în ordine descrescătoare, până la
nivelul de 25 milioane lei (RON);
b) contribuabilii cu domiciliul fiscal în municipiul
București, prevăzuți în anexa nr. 3 la Ordinul ministrului
finanțelor publice nr. 753/2006 privind organizarea activității
de administrare a marilor contribuabili, modificat și
completat prin Ordinul ministrului finanțelor publice

nr. 1.013/2006, aflați în procedura reorganizării judiciare și
a falimentului (insolvenței).
Art. 2. — (1) Începând cu data de 1 iulie 2006
contribuabilii mijlocii, persoane juridice, prevăzuți în anexă,
sunt administrați de către compartimentele de specialitate
organizate la nivelul Direcției Generale a Finanțelor Publice
a Municipiului București.
(2) Lista nominală a contribuabililor mijlocii cuprinși în
anexă se publică și pe pagina de Internet a Ministerului
Finanțelor Publice — portalul Agenției Naționale de
Administrare Fiscală.
(3) Sediile secundare ale contribuabililor mijlocii sunt
administrate de compartimentele de specialitate organizate
la nivelul direcțiilor generale ale finanțelor publice județene
sau a municipiului București în a căror rază teritorială își
desfășoară activitatea.

2

MONITORUL OFICIAL AL ROMÂNIEI, PARTEA I, Nr. 570/30.VI.2006

Art. 3. — (1) Contribuabilii rezultați în urma divizării
unui contribuabil mijlociu vor fi administrați în continuare în
condițiile prezentului ordin.
(2) Dacă un contribuabil care nu se înscrie în categoria
contribuabililor mari sau mijlocii absoarbe, prin fuziune, un
contribuabil mijlociu, acesta va fi preluat spre administrare
la Direcția Generală a Finanțelor Publice a Municipiului
București în termen de 10 zile de la data înregistrării
acestei operațiuni la registrul comerțului.
Art. 4. — (1) Pentru contribuabilii selectați conform
prevederilor art. 1 și pentru sediile secundare ale acestora
informațiile aflate în sistemul informatic de administrare a
creanțelor fiscale vor fi transferate în format electronic între
organele fiscale implicate în procedura de predare-primire
în data de 1 iulie 2006.
(2) Până la data de 31 iulie 2006 se va finaliza
protocolul de predare-primire a dosarelor fiscale, a altor
documente și informații din evidențele fiscale ale
contribuabililor mijlocii și ale sediilor secundare ale acestora
de la Direcția generală de administrare a marilor
contribuabili, precum și de la administrațiile finanțelor
publice ale sectoarelor 1—6 ale municipiului București la
Direcția Generală a Finanțelor Publice a Municipiului
București.

Art. 5. — Prevederile procedurii de predare-primire a
dosarelor fiscale, a altor documente și a informațiilor din
evidențele fiscale, precum și prevederile procedurii de
administrare și monitorizare a marilor contribuabili, aprobate
prin ordin al ministrului finanțelor publice, se aplică în mod
corespunzător și pentru administrarea și monitorizarea
contribuabililor mijlocii prevăzuți în prezentul ordin.
Art. 6. — Direcția generală de reglementare a colectării
creanțelor bugetare, Direcția generală de gestiune a
impozitelor și contribuțiilor, Direcția de monitorizare a
realizării creanțelor bugetare din cadrul Agenției Naționale
de Administrare Fiscală, Direcția generală a tehnologiei
informației din cadrul Ministerului Finanțelor Publice, precum
și Direcția Generală a Finanțelor Publice a Municipiului
București, administrațiile finanțelor publice ale sectoarelor
1—6 ale municipiului București și Direcția generală de
administrare a marilor contribuabili vor duce la îndeplinire
prevederile prezentului ordin.
Art. 7. — Anexa*) face parte integrantă din prezentul
ordin.
Art. 8. — Prezentul ordin se publică în Monitorul Oficial
al României, Partea I.

Ministrul finanțelor publice,
Sebastian Teodor Gheorghe Vlădescu
București, 26 iunie 2006.
Nr. 1.074.
*) Anexa este reprodusă în facsimil.
ANEXĂ
LISTA

contribuabililor mijlocii cu domiciliu fiscal în municipiul București

MONITORUL OFICIAL AL ROMÂNIEI, PARTEA I, Nr. 570/30.VI.2006

3

4

MONITORUL OFICIAL AL ROMÂNIEI, PARTEA I, Nr. 570/30.VI.2006

MONITORUL OFICIAL AL ROMÂNIEI, PARTEA I, Nr. 570/30.VI.2006

5

6

MONITORUL OFICIAL AL ROMÂNIEI, PARTEA I, Nr. 570/30.VI.2006

MONITORUL OFICIAL AL ROMÂNIEI, PARTEA I, Nr. 570/30.VI.2006

7

8

MONITORUL OFICIAL AL ROMÂNIEI, PARTEA I, Nr. 570/30.VI.2006

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 570/30.VI.2006 conține 8 pagini.

Prețul: 0,60 lei noi/6.000 lei vechi

&JUYDGY|117464]
ISSN 1453—4495

