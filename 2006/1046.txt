PARTEA

Anul 174 (XVIII) — Nr. 1.046

I

Vineri, 29 decembrie 2006

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
ORDONANȚE ȘI HOTĂRÂRI
ALE GUVERNULUI ROMÂNIEI

131. — Ordonanță de urgență pentru modificarea și
completarea Legii nr. 508/2004 privind înființarea,
organizarea și funcționarea în cadrul Ministerului
Public a Direcției de Investigare a Infracțiunilor de
Criminalitate Organizată și Terorism ......................

2–6

134. — Ordonanță de urgență privind înființarea
Autorității Naționale pentru Reglementare în
Comunicații și Tehnologia Informației ......................

7–9

1.860. — Hotărâre privind drepturile și obligațiile
personalului autorităților și instituțiilor publice pe
perioada delegării și detașării în altă localitate,
precum și în cazul deplasării, în cadrul localității,
în interesul serviciului ...............................................

10–13

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2.218. — Ordin al ministrului finanțelor publice privind
aprobarea Normelor de aplicare a scutirilor de
taxă pe valoarea adăugată pentru traficul
internațional de bunuri, prevăzute la art. 144
alin. (1) din Legea nr. 571/2003 privind Codul
fiscal, cu modificările ulterioare................................

14–32

2

MONITORUL OFICIAL AL ROMÂNIEI, PARTEA I, Nr. 1.046/29.XII.2006

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii nr. 508/2004
privind înființarea, organizarea și funcționarea în cadrul Ministerului Public
a Direcției de Investigare a Infracțiunilor de Criminalitate Organizată și Terorism
Având în vedere supraîncărcarea serviciilor Direcției de Investigare a Infracțiunilor de Criminalitate Organizată și
Terorism cu cauze de importanță minoră, ce ar putea să fie investigate și de procurorii din structurile din cadrul
parchetelor,
dat fiind faptul că, în investigarea cauzelor de criminalitate organizată, diferențierea competenței serviciilor Direcției
de Investigare a Infracțiunilor de Criminalitate Organizată și Terorism se face în funcție de valoarea prejudiciului sau în
funcție de localizarea fenomenului infracțional, acest lucru generând în practică declinări frecvente de competență în
favoarea structurii centrale și, pe cale de consecință, întârzieri în soluționarea dosarelor, se impune necesitatea unificării
competenței la nivelul serviciilor Direcției de Investigare a Infracțiunilor de Criminalitate Organizată și Terorism,
luând în considerare faptul că procurorul-șef al Direcției de Investigare a Infracțiunilor de Criminalitate Organizată
și Terorism nu are calitatea de ordonator de credite și, implicit, faptul că în cadrul Direcției de Investigare a Infracțiunilor
de Criminalitate Organizată și Terorism nu există o structură economică, generându-se astfel dificultăți în identificarea și
rezolvarea cu operativitate a problemelor legate de necesarul de resurse materiale cu care se confruntă această instituție,
date fiind dificultățile survenite în practică cu ocazia acțiunilor privind organizarea și constatarea infracțiunilor
flagrante sau ocazionate de folosirea investigatorilor sub acoperire, a informatorilor ori colaboratorilor acestora, în lipsa
unui fond special care să permită desfășurarea operativă a acestor activități specifice, lipsă care impune reglementarea
expresă a posibilității de alocare a sumelor necesare prin crearea acestui fond,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 508/2004 privind înființarea,
organizarea și funcționarea în cadrul Ministerului Public a
Direcției de Investigare a Infracțiunilor de Criminalitate
Organizată și Terorism, publicată în Monitorul Oficial al
României, Partea I, nr. 1.089 din 23 noiembrie 2004, cu
modificările și completările ulterioare, se modifică și se
completează după cum urmează:
1. Articolul 1 va avea următorul cuprins:
îArt. 1. — (1) Prin prezenta lege se înființează Direcția
de Investigare a Infracțiunilor de Criminalitate Organizată și
Terorism, ca structură cu personalitate juridică, specializată
în combaterea infracțiunilor de criminalitate organizată și
terorism, în cadrul Parchetului de pe lângă Înalta Curte de
Casație și Justiție.
(2) Procurorul general al Parchetului de pe lângă Înalta
Curte de Casație și Justiție conduce Direcția de Investigare
a Infracțiunilor de Criminalitate Organizată și Terorism prin
intermediul procurorului-șef al Direcției de Investigare a
Infracțiunilor de Criminalitate Organizată și Terorism.
(3) Procurorul general al Parchetului de pe lângă Înalta
Curte de Casație și Justiție soluționează conflictele de
competență ivite între Direcția de Investigare a Infracțiunilor
de Criminalitate Organizată și Terorism și celelalte structuri
sau unități din cadrul Ministerului Public.
(4) Procurorul-șef al Direcției de Investigare a
Infracțiunilor de Criminalitate Organizată și Terorism este
ordonator secundar de credite și, în exercitarea atribuțiilor
sale, emite ordine cu caracter intern.

(5) Finanțarea cheltuielilor curente și de capital ale
Direcției de Investigare a Infracțiunilor de Criminalitate
Organizată și Terorism se asigură de la bugetul de stat,
fondurile destinate Direcției de Investigare a Infracțiunilor de
Criminalitate Organizată și Terorism fiind evidențiate distinct
în bugetul Parchetului de pe lângă Înalta Curte de Casație
și Justiție.
(6) Anual se constituie un depozit în valoare de
1.000.000 lei pentru acțiuni privind organizarea și
constatarea infracțiunilor flagrante sau ocazionate de
folosirea investigatorilor sub acoperire, a informatorilor ori
colaboratorilor acestora, la dispoziția procurorului-șef al
Direcției de Investigare a Infracțiunilor de Criminalitate
Organizată și Terorism, iar modul său de gestionare și de
utilizare se va stabili prin ordin al procurorului-șef al acestei
direcții.“
2. La articolul 2 alineatul (1), literele a), c) și d) vor avea
următorul cuprins:
îa) efectuarea urmăririi penale pentru infracțiunile
prevăzute în prezenta lege și în legile speciale;
...............................................................................................
c) sesizarea instanțelor judecătorești pentru luarea
măsurilor prevăzute de lege și pentru judecarea cauzelor
privind infracțiunile date în competența Direcției de
Investigare a Infracțiunilor de Criminalitate Organizată și
Terorism;
d) studierea cauzelor care generează săvârșirea
infracțiunilor de criminalitate organizată, trafic de droguri,
criminalitate informatică și terorism și a condițiilor care le

MONITORUL OFICIAL AL ROMÂNIEI, PARTEA I, Nr. 1.046/29.XII.2006
favorizează, elaborarea propunerilor în vederea eliminării
acestora, precum și pentru perfecționarea legislației penale
în acest domeniu;“.
3. La articolul 2 alineatul (1), după litera c) se introduce
o nouă literă, litera c1), cu următorul cuprins:
îc1) conducerea, supravegherea și controlul activităților
de ordin tehnic ale urmăririi penale, efectuate de specialiști
în domeniul economic, financiar, bancar, vamal, informatic,
precum și în alte domenii, numiți în cadrul Direcției de
Investigare a Infracțiunilor de Criminalitate Organizată și
Terorism;“.
4. După alineatul (2) al articolului 2 se introduce un nou
alineat, alineatul (3), cu următorul cuprins:
î(3) Procurorii parchetelor de pe lângă instanțele
competente participă la judecarea oricărei cereri adresate
instanțelor de judecată în cauzele de competența direcției,
precum și la judecarea în fond și în căile de atac, în
cauzele în care Direcția de Investigare a Infracțiunilor de
Criminalitate Organizată și Terorism a sesizat instanțele de
judecată, punând concluzii și exercitând căile legale de
atac, cu excepția cazurilor în care procurorii Direcției de
Investigare a Infracțiunilor de Criminalitate Organizată și
Terorism încunoștințează parchetul de pe lângă instanța
competentă și instanța că vor participa în mod direct.“
5. Articolul 3 va avea următorul cuprins:
îArt. 3. — Direcția de Investigare a Infracțiunilor de
Criminalitate Organizată și Terorism este condusă de un
procuror-șef, asimilat prim-adjunctului procurorului general al
Parchetului de pe lângă Înalta Curte de Casație și Justiție.
Procurorul-șef al Direcției de Investigare a Infracțiunilor de
Criminalitate Organizată și Terorism este ajutat de un
procuror-șef adjunct, asimilat adjunctului procurorului
general al Parchetului de pe lângă Înalta Curte de Casație
și Justiție, precum și de 2 consilieri, asimilați consilierilor
procurorului general al Parchetului de pe lângă Înalta Curte
de Casație și Justiție.“
6. Articolul 4 va avea următorul cuprins:
îArt. 4. — (1) Direcția de Investigare a Infracțiunilor de
Criminalitate Organizată și Terorism este organizată în
structură centrală și structură teritorială.
(2) În cadrul structurii centrale se organizează prin ordin
al procurorului-șef al Direcției de Investigare a Infracțiunilor
de Criminalitate Organizată și Terorism, servicii, birouri și
compartimente conduse de procurori-șefi.
(3) În circumscripția teritorială a parchetelor de pe
lângă curțile de apel se înființează prin ordin al
procurorului-șef al Direcției de Investigare a Infracțiunilor de
Criminalitate Organizată și Terorism servicii teritoriale
conduse de procurori-șefi.
(4) Prin ordin al procurorului-șef al Direcției de
Investigare a Infracțiunilor de Criminalitate Organizată și
Terorism se pot înființa sau desființa birouri teritoriale în
circumscripția teritorială a parchetelor de pe lângă tribunale.
Birourile sunt conduse de procurori-șefi. În cazul desființării
birourilor teritoriale, personalul acestora va fi preluat în
cadrul serviciilor teritoriale în subordinea cărora
funcționează sau în cadrul celorlalte birouri teritoriale din
subordinea aceluiași serviciu teritorial.

3

(5) Numărul procurorilor încadrați în serviciile și birourile
structurii centrale, precum și în serviciile și birourile
teritoriale este stabilit de procurorul-șef al Direcției de
Investigare a Infracțiunilor de Criminalitate Organizată și
Terorism, în funcție de volumul și complexitatea activității
desfășurate, în limita numărului total de posturi aprobat.
(6) În cadrul Direcției de Investigare a Infracțiunilor de
Criminalitate Organizată și Terorism va funcționa un birou
de informare și relații publice, care va asigura legătura cu
publicul și cu mijloacele de comunicare în masă.
(7) Conducătorul biroului prevăzut la alin. (6) poate fi un
procuror desemnat de procurorul-șef al Direcției de
Investigare a Infracțiunilor de Criminalitate Organizată și
Terorism ori un jurnalist, încadrat ca specialist, numit pe
bază de concurs sau de examen.“
7. Articolul 5 va avea următorul cuprins:
îArt. 5. — (1) Direcția de Investigare a Infracțiunilor de
Criminalitate Organizată și Terorism se încadrează cu
procurori, specialiști în domeniul prelucrării și valorificării
informațiilor, economic, financiar, bancar, vamal, informatic
și în alte domenii, personal auxiliar de specialitate,
personal economic și administrativ, în limita posturilor
prevăzute.
(2) Numărul specialiștilor, personalului auxiliar de
specialitate și al personalului economic și administrativ,
încadrat în serviciile, birourile ori compartimentele înființate
la nivelul structurii centrale ori în serviciile și birourile
teritoriale, este stabilit de procurorul-șef al Direcției de
Investigare a Infracțiunilor de Criminalitate Organizată și
Terorism în funcție de volumul și de complexitatea
activității, în limita numărului total de posturi.“
8. Articolele 6 și 7 se abrogă.
9. Alineatul (1) al articolului 9 va avea următorul
cuprins:
îArt. 9. — (1) Ofițerii și agenții de poliție judiciară
anume desemnați potrivit art. 27 efectuează numai acele
acte de cercetare penală dispuse de procurorii Direcției de
Investigare a Infracțiunilor de Criminalitate Organizată și
Terorism, sub directa coordonare și controlul nemijlocit al
acestora.“
10. Articolul 10 va avea următorul cuprins:
îArt. 10. — (1) În cadrul Direcției de Investigare a
Infracțiunilor de Criminalitate Organizată și Terorism sunt
numiți, prin ordin al procurorului-șef al Direcției de
Investigare a Infracțiunilor de Criminalitate Organizată și
Terorism, cu avizul miniștrilor de resort, specialiști cu înaltă
calificare în domeniul prelucrării și valorificării informațiilor,
economic, financiar, bancar, vamal, informatic, precum și în
alte domenii, pentru clarificarea unor aspecte tehnice sau
de specialitate în activitatea de urmărire penală.
(2) Specialiștii prevăzuți la alin. (1) au calitatea de
funcționar public și își desfășoară activitatea sub directa
conducere, supraveghere și control nemijlocit al procurorilor
din Direcția de Investigare a Infracțiunilor de Criminalitate
Organizată și Terorism. Specialiștii au drepturile și
obligațiile prevăzute de lege pentru funcționarii publici, cu
excepțiile prevăzute în prezenta lege. De asemenea,
specialiștii beneficiază, în mod corespunzător, de drepturile

4

MONITORUL OFICIAL AL ROMÂNIEI, PARTEA I, Nr. 1.046/29.XII.2006

prevăzute la art. 11 și 23 din Ordonanța de urgență a
Guvernului nr. 27/2006 privind salarizarea și alte drepturi
ale judecătorilor, procurorilor și altor categorii de personal
din sistemul justiției.
(3) Constatarea tehnico-științifică efectuată din dispoziția
scrisă a procurorului de către specialiștii prevăzuți la
alin. (1) constituie mijloc de probă, în condițiile legii.
(4) Constatările tehnico-științifice și expertizele pot fi
efectuate și de alți specialiști sau experți din instituții
publice sau private române sau străine, organizate potrivit
legii române sau, după caz, recunoscute potrivit legii
române, precum și de specialiști sau experți individuali
autorizați sau recunoscuți potrivit legii române.“
11. Articolul 12 va avea următorul cuprins:
îArt. 12. — (1) Sunt de competența Direcției de
Investigare a Infracțiunilor de Criminalitate Organizată și
Terorism următoarele infracțiuni din Codul penal, republicat,
cu modificările și completările ulterioare, și din legi
speciale, indiferent de calitatea persoanei, cu excepția celor
date în competența Direcției Naționale Anticorupție, după
cum urmează:
a) infracțiunile prevăzute de art. 7 și 8 din Legea
nr. 39/2003 privind prevenirea și combaterea criminalității
organizate, cu excepția cazurilor în care infracțiunea gravă
este cea prevăzută de art. 215 alin. 1, 2, 3 și 5 din Codul
penal, dacă s-a cauzat o pagubă mai mare decât
echivalentul în lei a 1.000.000 euro sau este una dintre
cele definite la art. 2 lit. b) pct. 15 și 20 din Legea
nr. 39/2003. Dispozițiile art. 9 și 10 din Legea nr. 39/2003
se aplică în mod corespunzător;
b) infracțiunile contra siguranței statului prevăzute în
Codul penal și în legile speciale;
c) infracțiunile prevăzute de Legea nr. 535/2004 privind
prevenirea și combaterea terorismului și cele prevăzute în
Legea nr. 111/1996 privind desfășurarea în siguranță,
reglementarea, autorizarea și controlul activităților nucleare,
republicată;
d) infracțiunile prevăzute la titlul III, îPrevenirea și
combaterea criminalității informatice“, al cărții I din Legea
nr. 161/2003 privind unele măsuri pentru asigurarea
transparenței în exercitarea demnităților publice, a funcțiilor
publice și în mediul de afaceri, prevenirea și sancționarea
corupției, cu modificările și completările ulterioare;
e) infracțiunile din domeniul proprietății intelectuale și
industriale, dacă sunt săvârșite de persoane care aparțin
unor grupuri infracționale organizate sau unor asociații sau
grupări constituite în scopul săvârșirii de infracțiuni;
f) infracțiunile prevăzute de Legea nr. 143/2000 privind
prevenirea și combaterea traficului și consumului ilicit de
droguri, cu modificările și completările ulterioare, și cele din
Legea nr. 300/2002 privind regimul juridic al precursorilor
folosiți la fabricarea ilicită a drogurilor, cu modificările și
completările ulterioare;
g) infracțiunile prevăzute în Legea nr. 678/2001 privind
prevenirea și combaterea traficului de persoane, cu
modificările și completările ulterioare;
h) infracțiunile prevăzute în Legea nr. 365/2002 privind
comerțul electronic, republicată, dacă sunt săvârșite de

persoane care aparțin unor grupuri infracționale organizate
sau unor asociații sau grupări constituite în scopul săvârșirii
de infracțiuni;
i) infracțiunile prevăzute de Legea nr. 297/2004 privind
piața de capital, cu modificările și completările ulterioare;
j) infracțiunile prevăzute de Ordonanța de urgență a
Guvernului nr. 105/2001 privind frontiera de stat a
României, aprobată cu modificări prin Legea nr. 243/2002,
cu modificările și completările ulterioare, și de Ordonanța
de urgență a Guvernului nr. 112/2001 privind sancționarea
unor fapte săvârșite în afara teritoriului țării de cetățeni
români sau de persoane fără cetățenie domiciliate în
România, aprobată cu modificări prin Legea nr. 252/2002,
dacă sunt săvârșite de persoane care aparțin unor grupuri
infracționale organizate sau unor asociații sau grupări
constituite în scopul săvârșirii de infracțiuni;
k) infracțiunile privind traficul de țesuturi, celule și
organe umane, dacă sunt săvârșite de persoane care
aparțin unor grupuri infracționale organizate sau unor
asociații sau grupări constituite în scopul săvârșirii de
infracțiuni;
l) infracțiunile de contrabandă prevăzute în Codul vamal
al României, indiferent de valoarea prejudiciului;
m) celelalte infracțiuni prevăzute în Codul vamal al
României, dacă sunt conexe sau indivizibile cu alte
infracțiuni aflate în competența Direcției de Investigare a
Infracțiunilor de Criminalitate Organizată și Terorism;
n) infracțiunile prevăzute în Legea nr. 656/2002 pentru
prevenirea și sancționarea spălării banilor, precum și pentru
instituirea unor măsuri de prevenire și combatere a
finanțării actelor de terorism, cu modificările și completările
ulterioare, dacă banii, bunurile și valorile care au făcut
obiectul spălării banilor provin din săvârșirea infracțiunilor
date în competența Direcției de Investigare a Infracțiunilor
de Criminalitate Organizată și Terorism.
(2) Procurorii specializați din cadrul Direcției de
Investigare a Infracțiunilor de Criminalitate Organizată și
Terorism efectuează în mod obligatoriu urmărirea penală
pentru infracțiunile prevăzute la alin. (1).
(3) Pentru infracțiunile prevăzute la alin. (1) săvârșite de
minori sau asupra minorilor, urmărirea penală se
efectuează de procurori din cadrul Direcției de Investigare
a Infracțiunilor de Criminalitate Organizată și Terorism,
anume desemnați de către procurorul general al
Parchetului de pe lângă Înalta Curte de Casație și Justiție.“
12. Articolul 15 va avea următorul cuprins:
îArt. 15. — Direcția de Investigare a Infracțiunilor de
Criminalitate Organizată și Terorism este autorizată să
dețină și să folosească mijloace adecvate pentru obținerea,
verificarea, prelucrarea, stocarea și descoperirea
informațiilor privitoare la infracțiunile date în competența sa,
în condițiile legii. Orice date și informații ce excedează
competenței direcției se transmit autorităților abilitate prin
lege.“
13. Articolul 16 va avea următorul cuprins:
îArt. 16. — (1) Când sunt indicii temeinice cu privire la
săvârșirea uneia dintre infracțiunile atribuite prin prezenta
lege în competența Direcției de Investigare a Infracțiunilor

MONITORUL OFICIAL AL ROMÂNIEI, PARTEA I, Nr. 1.046/29.XII.2006
de Criminalitate Organizată și Terorism, în scopul strângerii
de probe sau al identificării făptuitorului, pot fi dispuse în
condițiile Codului de procedură penală ori ale legilor
speciale următoarele măsuri:
a) punerea sub supraveghere a conturilor bancare și a
conturilor asimilate acestora;
b) punerea sub supraveghere, interceptarea sau
înregistrarea comunicațiilor;
c) accesul la sisteme informatice.
(2) Procurorii Direcției de Investigare a Infracțiunilor de
Criminalitate Organizată și Terorism pot dispune să li se
comunice, în original sau în copie, orice date, informații,
înscrisuri, documente bancare, financiare ori contabile și
altele asemenea, oricărei persoane care le deține ori de la
care emană, aceasta fiind obligată să se conformeze, în
condițiile alin. (1).
(3) Nerespectarea obligației prevăzute la alin. (2) atrage
răspunderea juridică, potrivit legii.
(4) Măsurile prevăzute la alin. (1) lit. a) și c) pot fi
dispuse de procurorii Direcției de Investigare a Infracțiunilor
de Criminalitate Organizată și Terorism pe o durată de cel
mult 30 de zile. Pentru motive temeinice aceste măsuri pot
fi prelungite de procuror prin ordonanță motivată, fiecare
prelungire neputând depăși 30 de zile. Durata maximă a
măsurilor dispuse este de 120 de zile.
(5) Măsura prevăzută la alin. (1) lit. b) poate fi dispusă
de judecător, potrivit dispozițiilor art. 911—916 din Codul de
procedură penală, care se aplică în mod corespunzător.“
14. Articolul 17 va avea următorul cuprins:
îArt. 17. — (1) În cazul în care există indicii temeinice
că s-a săvârșit sau că se pregătește săvârșirea unei
infracțiuni dintre cele atribuite prin prezenta lege în
competența Direcției de Investigare a Infracțiunilor de
Criminalitate Organizată și Terorism, care nu poate fi
descoperită sau ai cărei făptuitori nu pot fi identificați prin
alte mijloace, pot fi folosiți investigatori sub acoperire sau
colaboratori și informatori ai poliției judiciare, în condițiile
Codului de procedură penală și ale altor legi speciale.
(2) Investigatorii sub acoperire sunt ofițeri sau agenți de
poliție judiciară special desemnați în acest scop și, cu
autorizarea motivată a procurorilor Direcției de Investigare
a Infracțiunilor de Criminalitate Organizată și Terorism, pot
efectua investigații în cazul infracțiunilor prevăzute în
prezenta lege. Actele încheiate de investigatorii sub
acoperire și colaboratorii acestora constituie mijloace de
probă.
(3) Procurorii Direcției de Investigare a Infracțiunilor de
Criminalitate Organizată și Terorism pot dispune și autoriza
efectuarea de livrări supravegheate, cu sau fără
substituirea totală sau parțială a bunurilor, mărfurilor sau a
substanțelor care fac obiectul livrării.
(4) În cauzele de competența Direcției de Investigare a
Infracțiunilor de Criminalitate Organizată, pentru buna
desfășurare a urmăririi penale, procurorii pot dispune
măsuri specifice de protecție a martorilor, a experților și a
victimelor, potrivit legii.
(5) Persoanele prevăzute la alin. (1) și (2) pot efectua
investigații numai cu autorizarea motivată a procurorului din

5

cadrul Direcției de Investigare a Infracțiunilor de
Criminalitate Organizată care efectuează urmărirea penală.
(6) Autorizarea este dată prin ordonanță motivată,
pentru o perioadă de cel mult 60 de zile, și poate fi
prelungită pentru motive temeinic justificate, fiecare
prelungire neputând depăși 30 de zile; durata totală a
autorizării, în aceeași cauză și cu privire la aceeași
persoană, nu poate depăși un an.
(7) În cererea de autorizare adresată procurorului se vor
menționa datele și indiciile privitoare la faptele și
persoanele față de care există presupunerea că au săvârșit
o infracțiune, precum și perioada pentru care se cere
autorizarea.
(8) Ordonanța procurorului prin care se autorizează
folosirea investigatorului sub acoperire trebuie să cuprindă,
pe lângă mențiunile prevăzute la art. 203 din Codul de
procedură penală, și următoarele date:
a) indiciile temeinice și concrete care justifică măsura și
motivele pentru care măsura este necesară;
b) activitățile pe care le poate desfășura investigatorul
sub acoperire;
c) persoanele față de care există presupunerea că au
săvârșit o infracțiune;
d) identitatea sub care investigatorul sub acoperire
urmează să desfășoare activitățile autorizate;
e) perioada pentru care se dă autorizarea;
f) alte mențiuni prevăzute de lege.
(9) În cazuri urgente și temeinic justificate se poate
solicita autorizarea și a altor activități decât cele pentru
care există autorizare, procurorul urmând să se pronunțe
de îndată.“
15. Articolul 19 va avea următorul cuprins:
îArt. 19. — (1) Verificarea conturilor bancare și a
conturilor asimilate acestora poate fi efectuată numai la
cererea procurorului Direcției de Investigare a Infracțiunilor
de Criminalitate Organizată și Terorism care efectuează
urmărirea penală în cauză.
(2) Secretul bancar și cel profesional, cu excepția
secretului profesional al avocatului, exercitat în condițiile
legii, nu sunt opozabile procurorului, după începerea
urmăririi penale, și nici instanței de judecată. Datele și
informațiile solicitate de procuror sau de instanța de
judecată se comunică la cererea scrisă a procurorului, în
cursul urmăririi penale, sau a instanței, în cursul judecății.“
16. Partea introductivă a alineatului (1) al articolului 201
va avea următorul cuprins:
îArt. 201. — (1) Procurorii din cadrul structurii centrale
sau serviciilor teritoriale ale Direcției de Investigare a
Infracțiunilor de Criminalitate Organizată și Terorism pot
prelua, în vederea efectuării urmăririi penale, cauze de
competența structurilor teritoriale subordonate direcției, din
dispoziția procurorului-șef al Direcției de Investigare a
Infracțiunilor de Criminalitate Organizată și Terorism, când:“.
17. Alineatul (2) al articolului 20 1 va avea următorul
cuprins:
î(2) În cauzele preluate în condițiile alin. (1), procurorii
din cadrul structurii centrale sau serviciilor teritoriale pot
infirma actele și măsurile procurorilor din cadrul structurilor

6

MONITORUL OFICIAL AL ROMÂNIEI, PARTEA I, Nr. 1.046/29.XII.2006

teritoriale subordonate, dacă sunt contrare legii, și pot
îndeplini oricare dintre atribuțiile acestora.“
18. După alineatul (2) al articolului 23 se introduce un
nou alineat, alineatul (3), cu următorul cuprins:
î(3) Numărul maxim de posturi al Direcției de
Investigare a Infracțiunilor de Criminalitate Organizată și
Terorism poate fi modificat prin hotărâre a Guvernului.“
19. După articolul 24 se introduce un nou articol,
articolul 241, cu următorul cuprins:
îArt. 24 1 . — Lunar sau trimestrial, pentru merite
deosebite, procurorii, specialiștii, personalul auxiliar și
conducătorii auto pot fi premiați în limita a 5% din
cheltuielile de salarizare, cu încadrarea în fondurile
aprobate anual prin buget cu această destinație. Premiile
se pot acorda procurorilor și celorlalte categorii de personal
care au realizat sau au participat direct la obținerea unor
rezultate apreciate ca valoroase. Sumele neconsumate pot
fi utilizate în lunile următoare în cadrul aceluiași an
bugetar.“
20. După alineatul (2) al articolului 25 se introduc două
noi alineate, alineatele (3) și (4), cu următorul cuprins:
î(3) Structura și atribuțiile Centrului de Aplicații
Operaționale al Procurorilor se stabilesc prin ordin de
procurorul-șef al Direcției de Investigare a Infracțiunilor de
Criminalitate Organizată și Terorism.
(4) Centrul de Aplicații Operaționale al Procurorilor este
condus de un procuror-șef, asimilat funcției de procuror-șef
serviciu al Direcției de Investigare a Infracțiunilor de
Criminalitate Organizată și Terorism.“
21. Articolul 27 va avea următorul cuprins:
îArt. 27. — (1) Ministerul Administrației și Internelor va
desemna nominal, cu avizul conform al procurorului general
al Parchetului de pe lângă Înalta Curte de Casație și
Justiție, ofițerii și agenții de poliție judiciară care își vor
desfășura activitatea sub coordonarea procurorilor Direcției
de Investigare a Infracțiunilor de Criminalitate Organizată și
Terorism.
(2) Retragerea avizului conform al procurorului general
al Parchetului de pe lângă Înalta Curte de Casație și
Justiție conduce la încetarea activității ofițerului sau a

agentului de poliție judiciară în cadrul structurilor aflate în
coordonarea Direcției de Investigare a Infracțiunilor de
Criminalitate Organizată și Terorism.“
Art. II. — (1) Regulamentul de organizare și funcționare
a Direcției de Investigare a Infracțiunilor de Criminalitate
Organizată și Terorism se va adopta în termen de 90 de zile
de la intrarea în vigoare a prezentei ordonanțe de urgență,
prin ordin al ministrului justiției, la propunerea procurorului-șef
al Direcției de Investigare a Infracțiunilor de Criminalitate
Organizată și Terorism, cu avizul Consiliului Superior al
Magistraturii.
(2) În termenul prevăzut la alin. (1) se va aproba, prin
ordin al procurorului-șef al Direcției de Investigare a
Infracțiunilor de Criminalitate Organizată și Terorism, și
structura Direcției de Investigare a Infracțiunilor de
Criminalitate Organizată și Terorism, cu avizul ministrului
justiției.
(3) Până la adoptarea regulamentului de organizare și
funcționare și a noii structuri prevăzute la alin. (1) și (2),
Direcția de Investigare a Infracțiunilor de Criminalitate
Organizată și Terorism va funcționa potrivit structurii
existente la data intrării în vigoare a prezentei ordonanțe
de urgență.“
Art. III. — (1) Cauzele cu care Direcția de Investigare a
Infracțiunilor de Criminalitate Organizată și Terorism a fost
sesizată până la data intrării în vigoare a prezentei
ordonanțe de urgență, privind infracțiuni care intrau în
competența sa, vor fi soluționate în continuare de procurorii
din cadrul acestei direcții.
(2) Actele și lucrările efectuate până la data intrării în
vigoare a prezentei ordonanțe de urgență rămân valabile.
Art. IV. — Dispozițiile art. 1 alin. (1) și (4) din Legea
nr. 508/2004 se aplică începând cu data de 1 februarie
2007.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul justiției,
Kibedi Katalin-Barbara,
secretar de stat
p. Ministrul administrației și internelor,
Mircea Nicu Toader,
secretar de stat
Ministrul finanțelor publice,
Sebastian Teodor Gheorghe Vlădescu

București, 21 decembrie 2006.
Nr. 131.

MONITORUL OFICIAL AL ROMÂNIEI, PARTEA I, Nr. 1.046/29.XII.2006

7

GUVERNUL ROMÂNIEI

ORDONANȚĂ DE URGENȚĂ
privind înființarea Autorității Naționale pentru Reglementare în Comunicații
și Tehnologia Informației
Având în vedere armonizarea deplină a legislației naționale cu cea comunitară și garantarea ducerii la îndeplinire
a prevederilor tratatelor de constituire a Uniunii Europene și ținând seama de necesitatea reglementării domeniului
tehnologiei informațiilor în strânsă legătură cu domeniul comunicațiilor electronice și al poștei, ca domenii convergente,
luând în considerare faptul că în România nu există în acest moment cadrul instituțional de reglementare a
transmisiilor de date, fapt de natură a conduce la grave disfuncționalități și costuri ridicate nejustificate în domeniul
comunicațiilor, situație extraordinară, a cărei reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — (1) Se înființează Autoritatea Națională pentru
Reglementare în Comunicații și Tehnologia Informației,
denumită în continuare ANRCTI, instituție publică cu
personalitate juridică în subordinea Guvernului, finanțată
integral din venituri proprii, prin reorganizarea Autorității
Naționale de Reglementare în Comunicații, care se
desființează.
(2) ANRCTI are sediul central în municipiul București,
servicii regionale și oficii teritoriale în fiecare municipiu
reședință de județ și în fiecare sector al municipiului
București.
Art. 2. — ANRCTI se organizează și funcționează sub
coordonarea primului-ministru.
Art. 3. — ANRCTI are ca rol fundamental punerea în
aplicare a politicii naționale în domeniul comunicațiilor
electronice, poștei și tehnologiei informației.
Art. 4. — (1) În vederea realizării rolului său, ANRCTI
îndeplinește următoarele funcții:
a) de punere în aplicare a politicii și strategiei sectoriale
în domeniul comunicațiilor electronice, tehnologiei informației
și al serviciilor poștale;
b) de administrare și de gestionare a resurselor, prin
care planifică, alocă, urmărește și evaluează utilizarea
acestora pentru punerea în aplicare a politicilor în domeniu;
c) de alocare a resurselor de numerotație pentru servicii
de comunicații electronice, prin elaborarea Planului național
de numerotație și a planurilor de perspectivă în acest sens;
d) de gestionare a resurselor de numerotație la nivel
național, în vederea utilizării raționale și eficiente a
acestora;
e) de elaborare și adoptare de norme tehnice, de
inițiere de standarde naționale, de propunere spre adoptare
a standardelor internaționale ca standarde naționale și de
adoptare de reglementări tehnice care să declare
obligatorie aplicarea standardelor în domeniul comunicațiilor
electronice, tehnologiei informației și al serviciilor poștale,
precum și pentru utilizarea resurselor de numerotație;
f) de reglementare a activităților în domeniul
comunicațiilor electronice, tehnologiei informației, al
serviciilor poștale și al resurselor de numerotație, prin
adoptarea și implementarea de decizii cu caracter normativ
și individual, precum și de proceduri funcționale,
operaționale și financiare prin care se pun în aplicare
politicile în domeniu, de urmărire și control al respectării
acestora;

g) de reprezentare în organismele și organizațiile
naționale, regionale și internaționale, ca autoritate de stat
pentru domeniul comunicațiilor electronice și al serviciilor
poștale, precum și de comunicare cu acestea;
h) de comunicare cu celelalte structuri ale administrației
publice, cu societatea civilă și cu cetățenii, precum și cu
furnizorii de rețele și de servicii în domeniul comunicațiilor
electronice, tehnologiei informației și al serviciilor poștale;
i) de arbitru și organ de decizie în soluționarea litigiilor
dintre furnizorii de rețele și de servicii în domeniul
comunicațiilor electronice, tehnologiei informației și al
serviciilor poștale, în scopul asigurării liberei concurențe și
al protecției intereselor utilizatorilor pe piețele acestor
servicii.
(2) În îndeplinirea rolului și atribuțiilor sale legale,
ANRCTI va colabora cu Consiliul Concurenței, inclusiv prin
furnizarea reciprocă de informații necesare aplicării atât a
prevederilor legislației concurenței, cât și a prevederilor
legislației din domeniul comunicațiilor electronice și al
serviciilor poștale.
Art. 5. — (1) În îndeplinirea atribuțiilor sale, ANRCTI va
urmări atingerea obiectivelor prevăzute la alin. (2)—(4),
luând în acest sens măsuri rezonabile, cu respectarea
principiului proporționalității.
(2) ANRCTI promovează concurența în sectorul
comunicațiilor electronice și al serviciilor poștale, acționând
în special în următoarele direcții:
a) luarea tuturor măsurilor necesare pentru ca utilizatorii,
inclusiv cei cu handicap sau cu nevoi sociale speciale, să
obțină un maximum de beneficii în condițiile unei piețe
concurențiale, în ceea ce privește diversitatea ofertei,
tarifele și calitatea serviciilor;
b) prevenirea acțiunilor ce au ca obiect sau pot avea ca
efect distorsionarea ori restrângerea concureței în sectorul
comunicațiilor electronice, tehnologiei informației și al
serviciilor poștale;
c) încurajarea investițiilor eficiente în infrastructură și
promovarea inovației;
d) încurajarea utilizării eficiente și asigurarea
administrării eficiente a resurselor de numerotație.
(3) ANRCTI contribuie la dezvoltarea pieței interne a
Comunității Europene, în special prin:
a) înlăturarea barierelor în calea furnizării la nivel
european a rețelelor și serviciilor de comunicații electronice
și tehnologia informației, a infrastructurii asociate și a
serviciilor poștale;

8

MONITORUL OFICIAL AL ROMÂNIEI, PARTEA I, Nr. 1.046/29.XII.2006

b) încurajarea stabilirii și dezvoltării de rețele
transeuropene, a interoperabilității serviciilor paneuropene și
a conectivității între utilizatorii finali;
c) respectarea principiului nediscriminării în ceea ce
privește tratamentul aplicat furnizorilor de rețele și servicii
de comunicații electronice și tehnologia informației sau
furnizorilor de servicii poștale aflați în situații similare;
d) cooperarea într-o manieră transparentă cu autoritățile
naționale de reglementare cu atribuții similare din
străinătate, precum și cu Comisia Europeană, în vederea
dezvoltării unei practici de reglementare coerente și a
aplicării concertate a legislației naționale armonizate cu
normele adoptate la nivelul Uniunii Europene.
(4) ANRCTI promovează interesele utilizatorilor finali din
Uniunea Europeană, în special prin:
a) asigurarea condițiilor de exercitare a dreptului de
acces la serviciul universal, astfel cum acesta este
prevăzut de Legea nr. 304/2003 pentru serviciul universal
și drepturile utilizatorilor cu privire la rețelele și serviciile de
comunicații electronice, cu modificările și completările
ulterioare, și de Ordonanța Guvernului nr. 31/2002 privind
serviciile poștale, aprobată cu modificări și completări prin
Legea nr. 642/2002, cu modificările și completările
ulterioare;
b) asigurarea unui nivel înalt de protecție a utilizatorilor
finali în relațiile acestora cu furnizorii;
c) implicarea în asigurarea unui nivel înalt de protecție
a drepturilor persoanelor, în special a dreptului la viața
privată, cu privire la prelucrarea datelor cu caracter
personal;
d) promovarea furnizării de informații clare, în special în
ceea ce privește transparența tarifelor și a condițiilor de
utilizare a serviciilor de comunicații electronice și tehnologia
informației destinate publicului;
e) promovarea intereselor specifice ale utilizatorilor cu
handicap și ale celor cu nevoi sociale speciale;
f) asigurarea protejării integrității și securității rețelelor
publice de comunicații electronice și tehnologia informației.
(5) În activitatea sa ANRCTI are în vedere respectarea
principiului neutralității tehnologice, prin prisma fenomenului
convergenței tehnologiilor, și contribuie, în limitele
competențelor sale, la asigurarea implementării politicilor
care urmăresc promovarea diversității culturale și lingvistice,
precum și a pluralismului media.
Art. 6. — (1) Pentru atingerea obiectivelor sale, ANRCTI
are următoarele atribuții principale:
1. elaborarea și actualizarea autorizațiilor generale;
2. monitorizarea și controlul respectării obligațiilor
impuse furnizorilor de rețele și de servicii de comunicații
electronice prin autorizațiile generale;
3. promovarea și sprijinirea armonizării la nivel european
a utilizării resurselor de numerotație, în conformitate cu
instrumentele juridice în vigoare în cadrul Uniunii Europene;
4. adoptarea Planului național de numerotație și a
oricăror modificări ale acestuia, sub rezerva restricțiilor
impuse din motive de siguranță națională;
5. gestionarea la nivel național a resurselor de
numerotație;
6. acordarea licențelor de utilizare a resurselor de
numerotație, stabilirea și încasarea tarifelor pentru emiterea
licențelor, în conformitate cu legislația în vigoare și în
concordanță cu costurile administrative aferente emiterii
acestora;
7. emiterea reglementărilor privind modul de utilizare a
resurselor de numerotație;
8. identificarea piețelor relevante în sectorul
comunicațiilor electronice și elaborarea metodologiei pentru

efectuarea analizelor de piață, prin elaborarea și
actualizarea regulamentelor prevăzute la art. 32 din
Ordonanța de urgență a Guvernului nr. 79/2002 privind
cadrul general de reglementare a comunicațiilor, aprobată
cu modificări și completări prin Legea nr. 591/2002, cu
modificările și completările ulterioare;
9. efectuarea analizelor de piață în situațiile în care
acestea sunt obligatorii, potrivit legii;
10. desemnarea furnizorilor de rețele și de servicii de
comunicații electronice cu putere semnificativă pe piață;
11. impunerea în sarcina furnizorilor de rețele sau de
servicii de comunicații electronice cu putere semnificativă
pe piață a obligațiilor prevăzute la art. 9—13 din
Ordonanța Guvernului nr. 34/2002 privind accesul la
rețelele de comunicații electronice și la infrastructura
asociată, precum și interconectarea acestora, aprobată cu
modificări și completări prin Legea nr. 527/2002, cu
modificările și completările ulterioare;
12. gestionarea mecanismelor de finanțare a obligațiilor
legate de asigurarea serviciului universal, prevăzute de
legislația specială;
13. controlul îndeplinirii obligațiilor impuse furnizorilor de
serviciu universal în temeiul prevederilor legislației speciale;
14. atribuțiile care revin autorității de reglementare în
temeiul prevederilor Legii nr. 506/2004 privind prelucrarea
datelor cu caracter personal și protecția vieții private în
sectorul comunicațiilor electronice, cu completările
ulterioare;
15. atribuțiile care revin autorității de reglementare în
temeiul prevederilor Ordonanței Guvernului nr. 31/2002,
aprobată cu modificări și completări prin Legea
nr. 642/2002, cu modificările și completările ulterioare;
16. elaborarea reglementărilor necesare în vederea
asigurării protecției mediului în domeniul comunicațiilor
electronice și al serviciilor poștale;
17. elaborarea și adoptarea de norme tehnice, inițierea
de standarde naționale în acord cu cerințele naționale și cu
standardele internaționale în domeniu, propunerea spre
adoptare a standardelor internaționale ca standarde
naționale și adoptarea de reglementări tehnice care să
declare obligatorie aplicarea standardelor pe întregul
teritoriu național, pe plan zonal sau pe plan local, în
domeniul comunicațiilor electronice, tehnologiei informației și
al serviciilor poștale, precum și pentru utilizarea resurselor
de numerotație;
18. asigurarea reprezentării în instituții și în organizații
internaționale din domeniul comunicațiilor electronice,
tehnologiei informației și al serviciilor poștale, susținând în
cadrul acestora politica și strategia națională în domeniu;
19. colaborarea cu instituții și organizații naționale și
internaționale din domeniul comunicațiilor electronice,
tehnologiei informației și al serviciilor poștale, dezvoltarea și
stimularea relațiilor cu acestea; cooperarea cu autorități de
reglementare în domeniul comunicațiilor electronice și al
serviciilor poștale din străinătate, inclusiv prin încheierea de
acorduri de colaborare și schimb de informații;
20. aplicarea acordurilor internaționale în domeniul
comunicațiilor electronice, tehnologiei informației și al
serviciilor poștale;
21. colaborarea cu ministerul de specialitate în toate
domeniile în care expertiza ANRCTI este necesară sau
utilă;
22. înaintarea către ministerul de specialitate de
propuneri privind cadrul legislativ pentru stimularea
dezvoltării sectoarelor de comunicații electronice, tehnologia
informației și servicii poștale;

MONITORUL OFICIAL AL ROMÂNIEI, PARTEA I, Nr. 1.046/29.XII.2006
23. prognozarea, planificarea și programarea în proiectul
de buget propriu a resurselor financiare necesare în
vederea realizării politicilor în domeniul său de competență;
24. coordonarea derulării programelor de asistență
financiară de la Uniunea Europeană în domeniul
comunicațiilor electronice, tehnologiei informației și al
serviciilor poștale, care vizează capacitatea instituțională a
ANRCTI;
25. elaborarea și publicarea de rapoarte, studii, analize
și altele asemenea în domeniul comunicațiilor electronice,
tehnologiei informației și al serviciilor poștale, în special
pentru evaluarea necesității și oportunității emiterii de noi
reglementări, pentru evaluarea și controlul implementării
politicilor și reglementărilor, precum și al conducerii
programelor și proiectelor, organizarea de seminarii și
mese rotunde, acțiuni promoționale de imagine, informare
și de conștientizare a publicului, putând contracta în aceste
scopuri servicii de consultanță, expertiză, asistență tehnică
și altele asemenea, în conformitate cu reglementările legale
în vigoare;
26. urmărirea și controlul aplicării prevederilor cuprinse
în actele normative în vigoare, în acordurile internaționale
în domeniul comunicațiilor electronice, tehnologiei informației
și al serviciilor poștale, luând măsuri pentru prevenirea,
înlăturarea și sancționarea nerespectării acestor prevederi,
potrivit competenței recunoscute de acestea.
(2) ANRCTI îndeplinește și alte atribuții acordate prin
dispoziții legale speciale.
(3) ANRCTI poate încheia contracte cu persoane
juridice de drept public sau de drept privat, având ca
obiect efectuarea unor activități specifice, necesare
îndeplinirii funcțiilor, obiectivelor și atribuțiilor sale.
Art. 7. — (1) Conducerea ANRCTI este asigurată de un
președinte și 2 vicepreședinți numiți de primul-ministru pe o
perioadă de 5 ani.
(2) Mandatul președintelui și al vicepreședinților
încetează:
a) în cazul încălcării prevederilor Ordonanței de urgență
a Guvernului nr. 79/2002, aprobată cu modificări și
completări prin Legea nr. 591/2002, cu modificările și
completările ulterioare;
b) în caz de condamnare penală prin hotărâre
judecătorească definitivă, pentru care nu a intervenit
reabilitarea;
c) în situația imposibilității de a-și îndeplini mandatul mai
mult de 120 de zile calendaristice consecutive.
(3) Președintele reprezintă ANRCTI în raporturile cu
Parlamentul, Guvernul, ministerele, cu alte autorități publice

și organizații, precum și cu persoanele juridice și fizice din
țară și din străinătate.
(4) Președintele ANRCTI este ordonator de credite.
(5) În exercitarea atribuțiilor sale, președintele emite
decizii.
(6) Deciziile cu caracter normativ se publică în Monitorul
Oficial al României, Partea I.
(7) Deciziile, inclusiv cele adoptate în conformitate cu
prevederile art. 20 alin. (3) din Ordonanța Guvernului
nr. 34/2002, aprobată cu modificări și completări prin
Legea nr. 527/2002, cu modificările și completările
ulterioare, pot fi atacate în contencios administrativ la
Curtea de Apel București, în termen de 30 de zile de la
publicare sau de la comunicare, după caz, fără
parcurgerea procedurii prealabile prevăzute la art. 7 din
Legea contenciosului administrativ nr. 554/2004, cu
modificările și completările ulterioare.
Art. 8. — (1) ANRCTI preia bugetul, patrimoniul,
numărul de posturi și personalul fostei Autorități Naționale
de Reglementare în Comunicații.
(2) Personalul preluat în condițiile prezentei ordonanțe
de urgență își păstrează drepturile salariale de la data
preluării.
(3) Structura organizatorică a ANRCTI se aprobă de
către președinte.
Art. 9. — În termen de 60 de zile de la data intrării în
vigoare a prezentei ordonanțe de urgență, Guvernul va
aproba Regulamentul de organizare și funcționare al
Autorității Naționale pentru Reglementare în Comunicații și
Tehnologia Informației.
Art. 10. — În cuprinsul actelor normative în vigoare,
următoarele denumiri se înlocuiesc în mod corespunzător
prevederilor prezentei ordonanțe de urgență, după cum
urmează:
a) îAutoritatea Națională de Reglementare în
Comunicații“ și îANRC“ cu îAutoritatea Națională pentru
Reglementare în Comunicații și Tehnologia Informației“ și
îANRCTI“;
b) îcomunicații electronice“ cu sintagma îcomunicații
electronice și tehnologia informației“.
Art. 11. — Pe data intrării în vigoare a prezentei
ordonanțe de urgență se abrogă art. 37, 38, 40, 44 și 46
din Ordonanța de urgență a Guvernului nr. 79/2002 privind
cadrul general de reglementare a comunicațiilor, publicată
în Monitorul Oficial al României, Partea I, nr. 457 din
27 iunie 2002, aprobată cu modificări și completări prin
Legea nr. 591/2002, cu modificările și completările
ulterioare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul comunicațiilor și tehnologiei informației,
Zsolt Nagy
Șeful Cancelariei Primului-Ministru,
Ion-Mircea Plângu
Președintele Autorității Naționale de Reglementare
în Comunicații,
Dan Cristian Georgescu

București, 21 decembrie 2006.
Nr. 134.

9

10

MONITORUL OFICIAL AL ROMÂNIEI, PARTEA I, Nr. 1.046/29.XII.2006
GUVERNUL ROMÂNIEI

HOTĂRÂRE
privind drepturile și obligațiile personalului autorităților și instituțiilor publice
pe perioada delegării și detașării în altă localitate, precum și în cazul deplasării,
în cadrul localității, în interesul serviciului
În temeiul art. 108 din Constituția României, republicată, și al art. 6 din Ordonanța Guvernului nr. 80/2001 privind
stabilirea unor normative de cheltuieli pentru autoritățile administrației publice și instituțiile publice, aprobată cu modificări
prin Legea nr. 247/2002, cu modificările și completările ulterioare,
Guvernul României adoptă prezenta hotărâre.
Art. 1. — (1) Drepturile și obligațiile personalului
autorităților și instituțiilor publice, indiferent de finanțarea
acestora, pe perioada delegării și detașării în altă localitate,
precum și în cazul deplasării în cadrul localității, în
interesul serviciului, se stabilesc potrivit anexei care face
parte integrantă din prezenta hotărâre.
(2) Drepturile prevăzute la alin. (1) se acordă
personalului din autoritățile și instituțiile publice, precum și
din unitățile aflate în subordonarea, coordonarea sau sub
autoritatea acestora.
(3) Cheltuielile de transport pentru personalul din
sectorul de apărare națională, ordine publică și siguranță
națională sunt cele stabilite prin acte normative specifice.
Art. 2. — Pentru salariații din cadrul companiilor
naționale, societăților comerciale și regiilor autonome la
care drepturile salariale se acordă prin negociere, drepturile
bănești pe perioada delegării și detașării în altă localitate,
precum și în cazul deplasării în cadrul localității, în
interesul serviciului, se acordă în condițiile prevăzute în
contractele colective sau individuale de muncă.
Art. 3. — (1) În funcție de evoluția prețurilor de consum
la produsele alimentare, în cazul în care rezultă o creștere
mai mare de 10% a acestora, Ministerul Finanțelor Publice
va actualiza cuantumul indemnizațiilor de delegare și
detașare prevăzute de prezenta hotărâre.
(2) În funcție de evoluția prețurilor de consum la servicii,
în cazul în care rezultă o creștere mai mare de 10% a
acestora, Ministerul Finanțelor Publice va actualiza

cuantumul sumei ce reprezintă compensarea cheltuielilor de
cazare ale personalului aflat în delegare, în situația în care
acesta nu beneficiază de cazare în structuri de primire
turistică.
(3) Actualizările prevăzute la alin. (1) și (2) se vor face
prin ordin al ministrului finanțelor publice, care se publică
în Monitorul Oficial al României, Partea I.
Art. 4. — (1) Conducătorii autorităților și instituțiilor
publice vor lua măsuri pentru gospodărirea judicioasă a
fondurilor aprobate pentru finanțarea cheltuielilor prevăzute
de prezenta hotărâre.
(2) Ordonatorii de credite trebuie să se încadreze în
limita sumelor aprobate cu această destinație prin bugetul
anual.
Art. 5. — Nerespectarea prevederilor prezentei hotărâri
atrage, după caz, în condițiile legii, răspunderea
disciplinară, civilă, contravențională sau penală a celor
vinovați.
Art. 6. — Prezenta hotărâre intră în vigoare la
1 ianuarie 2007.
Art. 7. — Pe data intrării în vigoare a prezentei hotărâri
se abrogă Hotărârea Guvernului nr. 543/1995 privind
drepturile bănești ale salariaților instituțiilor publice și regiilor
autonome cu specific deosebit pe perioada delegării și
detașării în altă localitate, precum și în cazul deplasării, în
cadrul localității, în interesul serviciului, republicată în
Monitorul Oficial al României, Partea I, nr. 220 din
13 septembrie 1996, cu modificările ulterioare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul finanțelor publice,
Sebastian Teodor Gheorghe Vlădescu
Ministrul muncii, solidarității sociale și familiei,
Gheorghe Barbu
p. Ministrul administrației și internelor,
Mircea Nicu Toader,
secretar de stat
București, 21 decembrie 2006.
Nr. 1.860.

MONITORUL OFICIAL AL ROMÂNIEI, PARTEA I, Nr. 1.046/29.XII.2006

11
ANEXĂ

DREPTURILE ȘI OBLIGAȚIILE
personalului autorităților și instituțiilor publice pe perioada delegării și detașării în altă localitate,
precum și în cazul deplasării, în cadrul localității, în interesul serviciului
CAPITOLUL I
Drepturile și obligațiile personalului autorităților
și instituțiilor publice pe perioada delegării și detașării
Art. 1. — Delegarea și detașarea personalului
autorităților și instituțiilor publice se dispune în scris de
către conducătorii acestora.
Art. 2. — Este interzisă fixarea de la început a duratei
delegării și detașării pentru o perioadă mai mică decât cea
efectiv necesară pentru executarea sarcinilor respective,
precum și fracționarea delegărilor și detașărilor prin
rechemarea nejustificată a personalului înainte de
îndeplinirea sarcinilor pentru care s-a dispus deplasarea și
detașarea.
Art. 3. — Executarea sarcinilor pe perioada delegării se
consideră muncă prestată în realizarea obligațiilor ce revin
persoanei delegate la locul ei de muncă.
Art. 4. — Persoana aflată în delegare trebuie să-și
desfășoare activitatea în cadrul programului normal de lucru
al unității la care se efectuează delegarea. Pe timpul
delegării nu se pot plăti ore suplimentare.
Art. 5. — Persoana aflată în delegare care, pentru
realizarea sarcinilor rezultate din obiectivele delegării, a
desfășurat activitate peste durata normală de lucru sau
într-una din zilele de repaus săptămânal sau sărbătoare
legală, confirmată de unitatea la care s-a efectuat
delegarea, beneficiază, cu aprobarea conducerii unității, de
timp liber în compensare, potrivit reglementărilor legale.
Art. 6. — Obligațiile de muncă în perioada detașării sunt
cele stabilite pentru locul de muncă la care se execută
detașarea.
Art. 7. — Drepturile salariale aferente muncii prestate la
locul detașării și cheltuielile de detașare se plătesc de
unitatea la care se efectuează detașarea, cu excepția
cazurilor când prin lege se prevede altfel.
Art. 8. — Pe durata delegării și detașării persoana își
păstrează funcția, clasa, gradul profesional și treapta de
salarizare sau, după caz, gradul sau treapta profesională și
salariul avute la locul de muncă. Când detașarea se
dispune într-o funcție pentru care este stabilit un salariu
mai mare, persoana detașată poate opta pentru acest
salariu, în condițiile prevăzute de lege.
CAPITOLUL II
Indemnizația de delegare și de detașare
Art. 9. — Persoana aflată în delegare sau detașare într-o
localitate situată la o distanță mai mare de 5 km de
localitatea în care își are locul permanent de muncă
primește o indemnizație zilnică de delegare sau de
detașare de 13 lei, indiferent de funcția pe care o
îndeplinește și de autoritatea sau instituția publică în care
își desfășoară activitatea.
Art. 10. — Numărul zilelor calendaristice în care
persoana se află în delegare sau detașare se socotește de
la data și ora plecării până la data și ora înapoierii
mijlocului de transport din și în localitatea unde își are
locul permanent de muncă, considerându-se fiecare 24 de
ore câte o zi de delegare sau detașare.
Art. 11. — Pentru delegarea cu o durată de o singură
zi, precum și pentru ultima zi, în cazul delegării de mai

multe zile, indemnizația se acordă numai dacă durata
delegării este de cel puțin 12 ore.
Art. 12. — Persoana care în perioada delegării sau
detașării își pierde temporar capacitatea de muncă
beneficiază, pe timpul incapacității, pe lângă indemnizația
pentru incapacitate temporară de muncă, atât de
indemnizație de delegare sau detașare, cât și de
decontarea cheltuielilor de cazare. Persoana respectivă nu
primește aceste drepturi în cazul internării în spital sau al
părăsirii localității, cu excepția celei detașate, care își
păstrează dreptul de cazare și pe timpul spitalizării.
CAPITOLUL III
Cheltuieli de transport
Art. 13. — Personalul autorităților și instituțiilor publice,
delegat sau detașat de conducerea acestora să
îndeplinească anumite sarcini de serviciu în localități situate
la distanțe mai mari de 5 km de localitatea în care își are
locul permanent de muncă, are dreptul la decontarea
cheltuielilor de transport dus-întors, după cum urmează:
a) cu avionul, pe orice distanță, clasa economică;
b) cu orice fel de tren, după tariful clasei a II-a, pe
distanțe de până la 300 km, și după tariful clasei I, pe
distanțe mai mari de 300 km;
c) cu navele de călători, după tariful clasei I;
d) cu mijloace de transport auto și transport în comun,
după tarifele stabilite pentru aceste mijloace;
e) cu mijloace de transport auto ale unităților, dacă
acestea au asemenea posibilități, cu încadrarea în
consumurile lunare de combustibil, stabilite potrivit legii;
f) cu autoturismul proprietate personală.
Art. 14. — Are dreptul la decontarea cheltuielilor de
transport pe calea ferată după tariful clasei I, pe orice fel
de tren, indiferent de distanță, persoana care îndeplinește
funcția de secretar general, secretar general adjunct,
director general, director și adjunct al acestora, precum și
cea care îndeplinește altă funcție similară din punctul de
vedere al salarizării și al atribuțiilor care îi revin, stabilite
de ordonatorii principali de credite ai autorităților și
instituțiilor publice, atât pentru aparatul propriu, cât și
pentru unitățile aflate în subordinea, coordonarea sau sub
autoritatea acestora.
Art. 15. — Decontarea cheltuielilor pentru utilizarea
vagonului de dormit este permisă numai în cazul călătoriilor
efectuate pe timp de noapte, pe distanțe de peste 300 km
și cu aprobarea prealabilă a conducătorului unității.
Art. 16. — Deplasarea cu autoturismul proprietate
personală se poate face numai cu aprobarea prealabilă a
ordonatorului de credite, atât pentru posesorul
autoturismului, cât și pentru persoanele din cadrul aceleiași
autorități sau instituții publice care se deplasează împreună
cu acesta. În acest caz, posesorul autoturismului va primi
contravaloarea a 7,5 litri carburant la 100 km parcurși pe
distanța cea mai scurtă.
Art. 17. — (1) Persoanei care ocupă o funcție de
demnitate publică, care se deplasează, în interesul
serviciului, în alte localități din țară, i se decontează
cheltuielile de transport, indiferent de distanța și de mijlocul
de transport folosit.

12

MONITORUL OFICIAL AL ROMÂNIEI, PARTEA I, Nr. 1.046/29.XII.2006

(2) De aceleași drepturi și condiții beneficiază și
persoana cu funcție de conducere, asimilată, în condițiile
legii, unei funcții de demnitate publică.
(3) În cazul în care deplasarea se efectuează cu
autoturismul proprietate personală, persoanele prevăzute la
alin. (1) și (2) primesc contravaloarea a 7,5 litri carburant
la 100 km parcurși pe distanța cea mai scurtă.
Art. 18. — În cazul în care condițiile de transport permit
ca persoana aflată în delegare sau detașare să se
înapoieze zilnic în localitatea de domiciliu, după terminarea
programului de lucru, din localitatea unde este trimisă în
delegare sau detașare, ordonatorul de credite poate aproba
decontarea cheltuielilor zilnice de transport sau costul unui
abonament de transport, dacă cheltuielile astfel efectuate
sunt mai mici decât cele pentru plata indemnizației zilnice
de delegare sau de detașare și a cazării și dacă prin
aceasta nu se afectează bunul mers al activității la locul
delegării sau detașării. În această situație nu se acordă
indemnizația zilnică de delegare sau de detașare.
Art. 19. — Costul tichetelor pentru rezervarea locurilor,
costul suplimentelor de viteză, precum și comisioanele
percepute de agențiile de voiaj intră în cheltuielile de
transport care se decontează.
Art. 20. — Se decontează drept cheltuieli de transport
și:
a) cheltuielile pentru transportul efectuat cu mijloacele
de transport în comun la și de la aeroport, gară, autogară
sau port, în cazul în care acestea sunt situate în altă
localitate;
b) cheltuielile de transport efectuate în localitatea unde
se execută delegarea sau detașarea, cu mijloacele de
transport în comun, dus-întors, pe distanța dintre gară,
aerogară, autogară sau port și locul delegării sau detașării
ori locul de cazare;
c) cheltuielile de transport pe distanța dintre locul de
cazare și locul delegării sau detașării;
d) taxele pentru trecerea podurilor;
e) taxele de traversare cu bacul;
f) taxele de aeroport, gară, autogară sau port;
g) alte taxe privind circulația pe drumurile publice,
prevăzute de dispozițiile legale în vigoare.
Art. 21. — Cheltuielile de transport se decontează și în
următoarele cazuri:
a) persoana este chemată, înainte de terminarea
misiunii, din localitatea unde se află în delegare sau
detașare;
b) persoana întrerupe delegarea sau detașarea și se
înapoiază în localitatea locului ei de muncă obișnuit, din
cauza incapacității temporare de muncă, dovedită cu
certificat medical.
Art. 22. — Decontarea cheltuielilor de transport în și din
localitatea de delegare sau de detașare se face numai pe
baza legitimațiilor de călătorie plătite în numerar. În cazul
pierderii legitimațiilor de călătorie, acestea pot fi
reconstituite în condițiile reglementărilor în vigoare.
Art. 23. — Se admit la decontare și taxele suplimentare
percepute de agențiile de voiaj sau de alte unități, cum ar
fi: convorbiri telefonice, telegrame, fax, e-mail, pentru
reținerea locurilor în mijlocul de transport rutier, feroviar,
aerian și naval.
Art. 24. — Cheltuielile de transport se decontează pe
bază de documente justificative, cu excepția cazului în care
deplasarea în și din localitatea de delegare sau de
detașare se face cu autoturismul proprietate personală.
Art. 25. — Nu se admit la decontare:
a) taxele percepute suplimentar pentru bagajele
personale;

b) cheltuielile de transport ale persoanei care are
asigurat, de către unitate, transportul gratuit în interesul
serviciului;
c) cheltuielile de transport pentru înapoiere, în cazul în
care persoana, după terminarea delegării sau detașării, a
rămas să-și efectueze concediul de odihnă sau datorită
altor cauze de ordin personal;
d) cheltuielile de transport, în cazul în care salariatul
întrerupe timpul aferent delegării sau detașării din cauza
unor interese personale.
CAPITOLUL IV
Cheltuieli de cazare
Art. 26. — (1) Persoana trimisă în delegare într-o
localitate situată la o distanță mai mare de 5 km de
localitatea în care își are locul permanent de muncă și în
care nu se poate înapoia la sfârșitul zilei de lucru are
dreptul la decontarea cheltuielilor de cazare efectuate, pe
baza documentelor justificative, după cum urmează:
a) în cazul cazării în structurile de primire turistice, în
limita tarifelor practicate în structurile de 2 stele, pentru o
cameră cu pat individual sau, în cazul în care unitatea nu
dispune de o astfel de cameră, pentru o cameră cu două
paturi;
b) în situații deosebite, rezultate din declarații pe propria
răspundere, în care, ca urmare a imposibilității cazării în
structurile de primire turistice de 2 stele sau de confort mai
redus, persoana trimisă în delegare a fost cazată în
structuri de primire turistice de confort superior, decontarea
cheltuielilor de cazare se face în limita tarifelor practicate
în structurile de primire turistice de 3 stele pentru o
cameră cu pat individual sau, în cazul în care unitatea nu
dispune de o astfel de cameră, pentru o cameră cu două
paturi.
(2) În cazul în care cazarea s-a făcut într-o structură de
primire turistică de confort superior celei de 3 stele, se
decontează numai 50% din tariful de cazare perceput.
Art. 27. — În structurile de primire turistice se includ:
hoteluri, moteluri, vile, bungalouri, cabane, campinguri, sate
de vacanțe, pensiuni, popasuri turistice, spații de campare
organizate în gospodăriile populației destinate prin
construcție cazării.
Art. 28. — În situația în care personalul aflat în
delegare nu se cazează în condițiile prevăzute la art. 26,
cheltuielile de cazare se compensează prin plata, pentru
fiecare noapte, a sumei de 30 lei.
Art. 29. — La stabilirea cheltuielilor de cazare care se
decontează se iau în considerare taxa de parcare
hotelieră, taxa de stațiune și alte taxe prevăzute de
dispozițiile legale în vigoare.
Art. 30. — (1) Persoanei detașate în afara localității în
care își are locul permanent de muncă i se asigură, prin
grija unității la care este detașată, cazarea gratuită în
clădiri ori în spații închiriate de aceasta, în limita tarifelor
legale. În aceste situații, cheltuielile de cazare în structurile
de primire turistice nu se decontează.
(2) Funcționarului public detașat, în interesul autorității,
instituției publice sau unității aflate în subordinea,
coordonarea sau sub autoritatea acestora, în altă localitate
decât cea de domiciliu i se poate deconta chiria plătită pe
baza unui contract de închiriere încheiat în condițiile legii,
până la asigurarea cazării în condițiile alin. (1). Suma
în limita căreia se compensează chiria nu va putea
depăși cheltuiala cu cazarea în condițiile prevederilor
art. 26 alin. (1) lit. a).

MONITORUL OFICIAL AL ROMÂNIEI, PARTEA I, Nr. 1.046/29.XII.2006
Art. 31. — Persoanei care ocupă o funcție de demnitate
publică, precum și persoanei cu funcție de conducere
asimilată, în condițiile legii, unei funcții de demnitate
publică din cadrul autorităților și instituțiilor publice, care se
deplasează în interesul serviciului în alte localități din țară,
i se decontează cheltuielile pentru cazare, pe baza
documentelor justificative, fără a li se aplica prevederile
art. 26.
Art. 32. — În situația în care în costul cazării este
inclus și micul dejun, se decontează și contravaloarea
acestuia.
Art. 33. — Persoana care are locul permanent de
muncă în altă localitate decât aceea în care își are
domiciliul nu beneficiază, pe timpul cât este trimisă în
delegare sau detașare în localitatea de domiciliu, de
indemnizație de delegare sau de detașare și de cheltuieli
de cazare. Acestei persoane i se decontează numai
cheltuielile de transport.
CAPITOLUL V
Alte situații specifice
Art. 34. — Dispozițiile prezentei hotărâri se aplică și
cetățenilor străini care prestează activități, în condițiile legii,
în cadrul autorităților, instituțiilor publice sau unităților aflate
în subordinea, coordonarea sau sub autoritatea acestora,
pe bază de contracte, precum și persoanelor care însoțesc
delegați străini, în măsura în care contractele încheiate și,
respectiv, dispozițiile legale în vigoare nu prevăd un alt
mod de decontare a cheltuielilor efectuate.
Art. 35. — Persoanele trimise sau chemate la diferite
instructaje sau alte activități în legătură cu sarcinile lor de
serviciu beneficiază de drepturile reglementate prin
prezenta hotărâre.
CAPITOLUL VI
Cheltuieli de transport în cadrul localității
Art. 36. — Personalul autorităților, instituțiilor publice,
precum și unităților aflate în subordinea, coordonarea sau
sub autoritatea acestora, încadrat pe funcții pentru care,
prin fișa postului, are stabilite sarcini care necesită
deplasări frecvente cu mijloace de transport în comun,
inclusiv cu metroul, are dreptul la decontarea cheltuielilor
de transport efectuate pentru îndeplinirea sarcinilor de
serviciu în cadrul localității în care își desfășoară
activitatea.
Art. 37. — Decontarea cheltuielilor de transport
menționate la art. 36 se efectuează de regulă lunar, pe
baza unei note justificative aprobate de ordonatorul de
credite sau de o altă persoană desemnată de către acesta,
în care trebuie să se specifice mijloacele de transport
utilizate și cheltuielile efectuate, însoțită de actele
doveditoare, sau, în cazul metroului, de o declarație pe
propria răspundere.
Art. 38. — Decontarea cheltuielilor de transport
efectuate pe bază de abonament se poate face numai cu
aprobarea și pe răspunderea conducătorului unității din
care face parte persoana și a conducătorului
compartimentului financiar-contabil al acesteia și numai în
cazul când din calcul rezultă că acest sistem este mai
economic decât utilizarea biletelor de călătorie individuale.

13

Art. 39. — Decontarea cheltuielilor de transport
efectuate în cadrul localității se face în limita sumelor
aprobate prin bugetul anual pentru fiecare autoritate și
instituție publică.
Art. 40. — Funcțiile cu sarcini ce impun deplasarea
frecventă în interesul serviciului în cadrul localității se
stabilesc de către ordonatorii principali de credite bugetare
atât pentru aparatul propriu, cât și pentru unitățile aflate în
subordinea, coordonarea sau sub autoritatea acestora.
Art. 41. — Decontarea cheltuielilor pentru transportul
efectuat în condițiile prezentului capitol este permisă numai
pentru transportul în interesul serviciului, nu și pentru
deplasările personalului de la domiciliu la locul de muncă
și de la locul de muncă la domiciliu.
CAPITOLUL VII
Dispoziții finale
Art. 42. — Persoana trimisă în delegare sau detașare
are dreptul să primească, în condițiile legii, un avans în
numerar, stabilit în raport cu numărul zilelor de deplasare,
dar nu mai mult decât totalul cheltuielilor de delegare sau
de detașare pentru 30 de zile calendaristice.
Art. 43. — Acordarea avansului și justificarea acestuia
se fac în condițiile prevăzute de reglementările legale
privind operațiunile de încasări și plăți în numerar prin
casierie.
Art. 44. — Cheltuielile de delegare se suportă, de
regulă, de către unitatea din care face parte persoana.
Art. 45. — Pentru persoana trimisă în delegare în
interesul altei unități, potrivit unor prevederi legale sau
înțelegeri între unități, cheltuielile de delegare se suportă
de unitatea respectivă. În asemenea cazuri, unitatea din
care face parte persoana poate avansa acesteia, la
cererea sa, suma necesară pentru acoperirea cheltuielilor
de delegare, iar aceasta are obligația ca, la înapoiere, să
restituie avansul primit unității al cărei salariat este.
Art. 46. — Persoana trimisă în delegare sau detașare
este obligată să obțină pe ordinul de serviciu, de la
unitatea la care se deplasează, viza și ștampila
conducătorului unității sau înlocuitorului acestuia, indicând
data și ora sosirii și a plecării.
Art. 47. — (1) Sunt scutite de această viză persoanele
prevăzute la art. 14 și 17.
(2) Personalul militar scutit de viză din sectorul de
apărare națională, ordine publică și siguranță națională se
stabilește prin acte normative specifice.
Art. 48. — În situația în care delegarea sau detașarea
unei persoane expiră în ziua de vineri sau într-o zi care
precedă o zi de sărbătoare legală, și persoana rămâne în
localitatea respectivă, în interes personal, încă cel mult
48 de ore, conducerea unității poate deconta costul
transportului la înapoiere. Pentru zilele respective, persoana
în cauză nu beneficiază de decontarea cheltuielilor de
cazare și de indemnizația zilnică de delegare sau de
detașare.

14

MONITORUL OFICIAL AL ROMÂNIEI, PARTEA I, Nr. 1.046/29.XII.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
privind aprobarea Normelor de aplicare a scutirilor de taxă pe valoarea adăugată
pentru traficul internațional de bunuri, prevăzute la art. 144 alin. (1) din Legea nr. 571/2003
privind Codul fiscal, cu modificările ulterioare
În temeiul prevederilor art. 11 alin. (5) din Hotărârea Guvernului nr. 208/2005 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările ulterioare,
în temeiul prevederilor art. 144 din Legea nr. 571/2003 privind Codul fiscal, cu modificările ulterioare,
ministrul finanțelor publice emite următorul ordin:
Art. 1. — Se aprobă Normele de aplicare a scutirilor de
taxă pe valoarea adăugată pentru traficul internațional de
bunuri, prevăzute la art. 144 alin. (1) din Legea
nr. 571/2003 privind Codul fiscal, cu modificările ulterioare,

cuprinse în anexa*) care face parte integrantă din prezentul
ordin.
Art. 2.— Prezentul ordin va fi publicat în Monitorul
Oficial al României, Partea I.

Ministrul finanțelor publice,
Sebastian Teodor Gheorghe Vlădescu
București, 22 decembrie 2006.
Nr. 2.218.

ANEXĂ

Norme de aplicare a scutirilor de taxă pe valoarea adăugată
pentru traficul internațional de bunuri, prevăzute la art. 144 alin. (1)
din Legea nr. 571/2003 privind Codul fiscal, cu modificările ulterioare

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 1.046/29.XII.2006

15

16

MONITORUL OFICIAL AL ROMÂNIEI, PARTEA I, Nr. 1.046/29.XII.2006

MONITORUL OFICIAL AL ROMÂNIEI, PARTEA I, Nr. 1.046/29.XII.2006

17

18

MONITORUL OFICIAL AL ROMÂNIEI, PARTEA I, Nr. 1.046/29.XII.2006

MONITORUL OFICIAL AL ROMÂNIEI, PARTEA I, Nr. 1.046/29.XII.2006

19

20

MONITORUL OFICIAL AL ROMÂNIEI, PARTEA I, Nr. 1.046/29.XII.2006

MONITORUL OFICIAL AL ROMÂNIEI, PARTEA I, Nr. 1.046/29.XII.2006

21

22

MONITORUL OFICIAL AL ROMÂNIEI, PARTEA I, Nr. 1.046/29.XII.2006

MONITORUL OFICIAL AL ROMÂNIEI, PARTEA I, Nr. 1.046/29.XII.2006

23

24

MONITORUL OFICIAL AL ROMÂNIEI, PARTEA I, Nr. 1.046/29.XII.2006

MONITORUL OFICIAL AL ROMÂNIEI, PARTEA I, Nr. 1.046/29.XII.2006

25

26

MONITORUL OFICIAL AL ROMÂNIEI, PARTEA I, Nr. 1.046/29.XII.2006

MONITORUL OFICIAL AL ROMÂNIEI, PARTEA I, Nr. 1.046/29.XII.2006

27

28

MONITORUL OFICIAL AL ROMÂNIEI, PARTEA I, Nr. 1.046/29.XII.2006

MONITORUL OFICIAL AL ROMÂNIEI, PARTEA I, Nr. 1.046/29.XII.2006

29

30

MONITORUL OFICIAL AL ROMÂNIEI, PARTEA I, Nr. 1.046/29.XII.2006

MONITORUL OFICIAL AL ROMÂNIEI, PARTEA I, Nr. 1.046/29.XII.2006

31

32

MONITORUL OFICIAL AL ROMÂNIEI, PARTEA I, Nr. 1.046/29.XII.2006

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 1.046/29.XII.2006 conține 32 de pagini.

Prețul: 2,25 lei

&JUYDGY|149588]
ISSN 1453—4495

