Anul 174 (XVIII) — Nr. 45

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 18 ianuarie 2006

SUMAR

Nr.

21.

32.

8.

Pagina
HOTĂRÂRI ALE GUVERNULUI ROMÂNIEI
— Hotărâre pentru modificarea Hotărârii
Guvernului nr. 1.303/1996 privind înființarea
Institutului Național de Cercetare Dezvoltare pentru
Mecanică Fină — CEFIN București ........................
— Hotărâre privind suplimentarea bugetului
Autorității Naționale de Supraveghere a Prelucrării
Datelor cu Caracter Personal din Fondul de
rezervă bugetară la dispoziția Guvernului, prevăzut
în bugetul de stat pentru anul 2006 .......................

Nr.
general al Direcției Generale de Informații a
Apărării din cadrul Ministerului Apărării Naționale....

ALE

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

1–6
7.

6–7

DECIZII ALE PRIMULUI-MINISTRU
— Decizie pentru numirea domnului general-maior
(av.) Croitoru Ilie Constantin în funcția de director

HOTĂRÂRI

Pagina

— Ordin al ministrului agriculturii, pădurilor și
dezvoltării rurale pentru modificarea Ordinului
ministrului agriculturii, pădurilor și dezvoltării rurale
nr. 343/2005 privind aprobarea cotelor de recoltă
pentru speciile de faună de interes cinegetic la
care vânarea este permisă pentru sezonul de
vânătoare 15 mai 2005 — 14 mai 2006, cu
modificările și completările ulterioare, pentru
județul Giurgiu ...........................................................

GUVERNULUI

8

ROMÂNIEI

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 1.303/1996 privind înființarea Institutului Național
de Cercetare Dezvoltare pentru Mecanică Fină — CEFIN București
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 1.303/1996 privind
înființarea Institutului Național de Cercetare Dezvoltare
pentru Mecanică Fină — CEFIN București, publicată în
Monitorul Oficial al României, Partea I, nr. 334 din
11 decembrie 1996, cu modificările și completările
ulterioare, se modifică după cum urmează:
1. Denumirea îInstitutul Național de Cercetare
Dezvoltare pentru Mecanică Fină — CEFIN București“,
înființat prin Hotărârea Guvernului nr. 1.303/1996, se

înlocuiește cu denumirea îInstitutul Național de Cercetare
Dezvoltare pentru Mecanică Fină — I.N.C.D.M.F.
București“.
2. Articolul 2 va avea următorul cuprins:
îArt. 2. — Institutul Național de Cercetare Dezvoltare
pentru Mecanică Fină — I.N.C.D.M.F. București are sediul
în municipiul București, șos. Pantelimon nr. 6—8, sectorul 2.“
3. Articolul 4 se abrogă.

2

MONITORUL OFICIAL AL ROMÂNIEI, PARTEA I, Nr. 45/18.I.2006

4. Articolul 6 va avea următorul cuprins:
îArt. 6. — Institutul Național de Cercetare Dezvoltare
pentru Mecanică Fină — I.N.C.D.M.F. București își
desfășoară activitatea în conformitate cu reglementările în
vigoare, precum și cu regulamentul de organizare și
funcționare prevăzut în anexa care face parte integrantă
din prezenta hotărâre.“
5. Articolul 9 se abrogă.
6. Anexa nr. 1 se abrogă.

7. Anexa nr. 2 se înlocuiește cu anexa care face parte
integrantă din prezenta hotărâre.
Art. II. — Patrimoniul Institutului Național de Cercetare
Dezvoltare pentru Mecanică Fină — I.N.C.D.M.F. București,
stabilit pe baza situațiilor financiare anuale la data de
31 decembrie 2004, este de 835.470,80 lei (RON).
Art. III. — Prezenta hotărâre intră în vigoare la 30 de
zile de la publicarea în Monitorul Oficial al României,
Partea I.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul economiei și comerțului,
Ionel Manțog,
secretar de stat
p. Ministrul educației și cercetării,
Dumitru Miron,
secretar de stat
București, 5 ianuarie 2006.
Nr. 21.

Ministrul finanțelor publice,
Sebastian Teodor Gheorghe Vlădescu
ANEXĂ
(Anexa nr. 2 la Hotărârea Guvernului nr. 1.303/1996)

REGULAMENT
de organizare și funcționare a Institutului Național de Cercetare Dezvoltare
pentru Mecanică Fină — I.N.C.D.M.F. București
CAPITOLUL I
Dispoziții generale
Art. 1. — (1) Institutul Național de Cercetare Dezvoltare
pentru Mecanică Fină — I.N.C.D.M.F. București, denumit în
continuare institut național, este persoană juridică română,
cu sediul în București, șos. Pantelimon nr. 6—8, sectorul 2,
aflată în coordonarea Ministerului Economiei și Comerțului,
denumit în continuare minister coordonator.
(2) Institutul național funcționează pe bază de gestiune
economică și autonomie financiară, calculează amortismente
și conduce evidența contabilă în conformitate cu prevederile
legale și își desfășoară activitatea în conformitate cu
prevederile Ordonanței Guvernului nr. 57/2002 privind
cercetarea științifică și dezvoltarea tehnologică, aprobată cu
modificări și completări prin Legea nr. 324/2003, cu
modificările ulterioare, precum și ale prezentului regulament.
Art. 2. — Institutul național este înființat în scopul
desfășurării activității de cercetare științifică și dezvoltare
tehnologică în domeniul mecanicii fine și mecatronicii,
tehnicilor de măsurare și management al calității, contribuie
în principal la elaborarea strategiei de dezvoltare a
domeniului, potrivit hotărârii de înființare, și la realizarea cu
prioritate a obiectivelor științifice și tehnologice stabilite prin
Planul național de cercetare științifică, dezvoltare
tehnologică și inovare, planurile sectoriale de cercetaredezvoltare și Programul nucleu.
CAPITOLUL II
Obiectul de activitate
Art. 3. — (1) Obiectul de activitate al institutului național
cuprinde, în principal, activități în cadrul domeniului de
mecanică fină, domeniu ce reunește tehnici și procedee de
măsurare, echipamente și aparate de măsurat pentru
mărimi neelectrice, aparatură medicală, aparate de
investigație și analiză, aparate de laborator, scule și
dispozitive de precizie, elemente specifice de

micromecanică și mecatronică, managementul calității,
definit conform codurilor CAEN, astfel:
A. Activități de cercetare-dezvoltare (cod CAEN 7310)
a) în cadrul programelor cuprinse în Planul național de
cercetare științifică, dezvoltare tehnologică și inovare:
— metode, tehnologii și mijloace de măsurare și control
pentru verificarea caracteristicilor de calitate prin procedee
specifice tehnicii de măsurare;
— sisteme informatizate de control și asigurarea calității;
— tehnici și metode destinate creșterii competitivității,
fiabilității și capabilității produselor și proceselor industriale;
— colaborare la elaborarea standardelor naționale și a
normelor specifice domeniului, în vederea alinierii la
reglementările internaționale;
— realizări de materiale noi și tehnologii de bază și
neconvenționale, specifice mecanicii fine, pentru procese
industriale;
— realizarea de cercetări în domeniul ingineriei calității;
— conceperea și realizarea de standuri specifice
domeniului;
b) alte activități de cercetare șființifică și dezvoltare
tehnologică (cod CAEN 73.1014; 7414; 7415; 7420; 7430;
722; 723; 724):
— dezvoltarea tehnicilor experimentale și a măsurătorilor
în laborator;
— elaborarea de tehnologii și proceduri pentru testare
și investigare în cadrul proceselor de producție;
— activități informatice, realizarea de software, prelucrări
de date, activități de bănci de date;
— activități de implementare a managementului calității
în unități de profil;
c) pentru realizarea planurilor sectoriale și a programelor
nucleu (cod CAEN 3310; 3320; 3330; 3340; 3350; 7413;
7414; 7415):
— strategii sectoriale, studii de piață și sondaje, studii
de fezabilitate, studii de diagnoză și prognoză, sinteze
tehnico-științifice;

MONITORUL OFICIAL AL ROMÂNIEI, PARTEA I, Nr. 45/18.I.2006
— la cererea agenților economici, realizarea de
produse, tehnologii și utilaje specifice domeniului de
mecanică fină;
— cercetări de contact, pentru informarea permanentă
privind evoluția domeniului pe plan mondial;
d) în cadrul programelor internaționale de cercetaredezvoltare și inovare (cod CAEN 7310):
— participarea la programele-cadru de cercetaredezvoltare lansate de Uniunea Europeană sau de alte
organisme internaționale;
— cooperarea în cadrul programelor de cercetare
științifică bilaterale sau multinaționale, conform acordurilor
încheiate cu România.
B. Activități conexe activității de cercetare-dezvoltare,
desfășurate în domeniul propriu de activitate, cu aprobarea
ministerului coordonator și cu avizul autorității de stat
pentru cercetare-dezvoltare și, după caz, cu autorizarea
instituțiilor abilitate, constând în (cod CAEN 7413; 8030;
8042; 9111; 9112; 9113; 7522):
a) participarea la elaborarea de strategii în domeniul de
activitate;
b) formare și specializare profesională:
— formarea și specializarea personalului din activitatea
de cercetare-dezvoltare;
— pregătire profesională și specializare de nivel mediu
în profil de mecanică fină;
— pregătire profesională la nivel postuniversitar (cursuri
postuniversitare, studii aprofundate, stagii de doctorat), în
colaborare cu unități de învățământ în domeniul propiu de
activitate;
c) consultanță și asistență de specialitate (cod CAEN
7221; 7222; 7230; 7240; 7260):
— asistență tehnică și consultanță de specialitate pentru
proiectarea și execuția de obiective specifice domeniului;
— expertize tehnice privind gradul de funcționalitate și
siguranța operațională a instalațiilor și echipamentelor de
măsurare și control;
— soluții și programe de calcul, metodologii de
experimentare, proiectare și execuție de produse din
domeniu;
— oferte, documentații pentru participare la licitații;
— certificare de produse și tehnologii, rapoarte de
calitate conform testărilor efectuate;
d) editare și tipărire a publicațiilor de specialitate (cod
CAEN 2211; 2213; 2214; 2222; 2223; 2224; 2225; 2232;
2233):
— Revista română de mecanică fină, optică și
mecatronică;
— colecțiile îTehnica măsurării și ingineria calității“ și
îMarketing și ofertare în mecanică fină“;
— cataloage cu fișe de prezentare a rezultatelor
cercetării în domeniu;
— buletine de informare pentru mecanică fină;
— studii, rapoarte, sinteze, cursuri tematice și alte
publicații în domeniul propriu de activitate;
e) prestări de servicii, service, reparații pentru produse
din profilul de activitate (cod CAEN 7480; 3310; 3520;
3330; 3340; 3350);
f) participarea la realizarea transferului tehnologic și
valorificarea rezultatelor cercetării prin deservirea directă a
fabricației de profil, organizări și participări la expoziții și
manifestări tehnico-științifice interne și internaționale (cod
CAEN 7487; 7415; 7420);
g) execuție de unicate și serii mici, în cadrul activității
de microproducție (cod CAEN 3310; 3320; 3330; 3340;
3350).
(2) Institutul național poate efectua activități de comerț
interior și activități de import-export, potrivit legii, exclusiv
pentru realizarea obiectului său de activitate.

3

(3) În cadrul obiectului său de activitate institutul
național poate colabora și la realizarea unor activități de
cercetare-dezvoltare privind domeniile strategice și de
apărare națională sau poate desfășura și alte activități
conexe, cu aprobarea ministerului coordonator și cu avizul
autorității de stat pentru cercetare-dezvoltare.
CAPITOLUL III
Patrimoniul
Art. 4. — (1) Patrimoniul institutului național, stabilit pe
baza situațiilor financiare anuale la data de 31 decembrie
2004, este de 835.470,80 lei (RON).
(2) Institutul național administrează, cu diligența unui
bun proprietar, bunuri proprietate publică și privată a
statului, precum și bunurile proprii dobândite în condițiile
legii sau realizate din venituri proprii. Bunurile proprietate
publică și privată a statului, administrate de institutul
național, precum și bunurile proprii dobândite în condițiile
legii sau realizate din venituri proprii, după caz, se
înregistrează în patrimoniul acestuia.
(3) Rezultatele cercetărilor obținute în baza derulării unui
contract finanțat din fonduri publice aparțin institutului
național, în calitate de persoană juridică executantă,
precum și ordonatorului principal de credite, în egală
măsură, dacă prin contract nu s-a prevăzut altfel.
Rezultatele cercetărilor concretizate în active corporale și
necorporale, obținute în baza derulării unor contracte
finanțate din fonduri private, precum și rezultatele obținute
din activități desfășurate în asocierea în participațiune sau
în entități cu personalitate juridică, născute în urma altor
forme de asociere, aparțin institutului național în calitate de
persoană juridică executantă.
(4) Administrarea, înregistrarea în evidența contabilă a
institutului național, precum și înstrăinarea, închirierea sau
concesionarea și casarea rezultatelor cercetărilor obținute în
baza derulării unui contract finanțat din fonduri publice se
fac potrivit prevederilor Ordonanței Guvernului nr. 57/2002,
aprobată cu modificări și completări prin Legea
nr. 324/2003, cu modificările ulterioare, ale Legii
contabilității nr. 82/1991, republicată, și ale reglementărilor
contabile aplicabile.
(5) În exercitarea drepturilor sale, institutul național
posedă și folosește bunurile aflate în patrimoniul său și,
după caz, dispune de acestea, în condițiile legii, în scopul
realizării obiectului său de activitate.
(6) Institutul național poate realiza prestări de servicii
sau activități de microproducție și comerț, în mod direct și
prin asociere în participațiune, în scopul stimulării
valorificării rezultatelor cercetării, cu aprobarea ministerului
coordonator.
(7) Patrimoniul institutului național poate fi modificat
conform prevederilor legale în vigoare.
CAPITOLUL IV
Structura organizatorică și funcțională
Art. 5. — (1) Institutul național poate avea în structură
subunități, cu sau fără personalitate juridică, care conduc
și organizează contabilitatea potrivit legii, departamente,
secții, laboratoare și alte structuri organizatorice necesare
realizării obiectului său de activitate.
(2) Structura organizatorică a institutului național se
aprobă prin ordin al conducătorului ministerului coordonator.
(3) În funcție de specificul activității, prin decizie a
directorului general, cu aprobarea consiliului de
administrație, se pot organiza colective specializate sau
colective interdisciplinare proprii ori în colaborare cu alte
unități din țară sau din străinătate.

4

MONITORUL OFICIAL AL ROMÂNIEI, PARTEA I, Nr. 45/18.I.2006
CAPITOLUL V
Organele de conducere

Art. 6. — Conducerea institutului național este asigurată
de:
a) consiliul de administrație;
b) comitetul de direcție;
c) directorul general.
Art. 7. — Orientarea și coordonarea activității tehnicoștiințifice din institutul național sunt asigurate de consiliul
științific.
Art. 8. — (1) Relațiile dintre subunitățile aflate în
structura institutului național, precum și relațiile acestora cu
terții sunt stabilite de directorul general, care poate acorda
împuterniciri de reprezentare în numele institutului național,
cu avizul consiliului de administrație.
(2) Conducătorii subunităților din structura institutului
național răspund în fața consiliului de administrație și a
directorului general de îndeplinirea tuturor atribuțiilor,
responsabilităților și competențelor încredințate de aceștia.
SECȚIUNEA 1
Consiliul de administrație

Art. 9. — (1) Consiliul de administrație este format din
7 membri, cetățeni români, numiți prin ordin al
conducătorului ministerului coordonator, cu avizul autorității
de stat pentru cercetare-dezvoltare, la propunerea
institutului național și cu aprobarea conducerii autorității de
la care aceștia provin, pentru un mandat de 4 ani care
poate fi reînnoit.
(2) Din consiliul de administrație fac parte în mod
obligatoriu:
a) directorul general al institutului național, care este
președintele consiliului de administrație;
b) președintele consiliului științific al institutului național;
c) un reprezentant al autorității de stat pentru cercetaredezvoltare;
d) un reprezentant al Ministerului Finanțelor Publice;
e) un reprezentant al Ministerului Muncii, Solidarității
Sociale și Familiei;
f) un reprezentant al ministerului coordonator;
g) un specialist în domeniu.
(3) Revocarea membrilor consiliului de administrație se
face de același organ care a făcut numirea, în caz de
abateri sau de nerespectare a îndatoririlor ce le revin.
Art. 10. — (1) Membrii consiliului de administrație își
păstrează calitatea de angajați la instituția sau unitatea de
la care provin, precum și toate drepturile și obligațiile care
derivă din această calitate.
(2) Pentru activitatea desfășurată, membrii consiliului de
administrație beneficiază de o indemnizație lunară stabilită
de consiliul de administrație, dar nu mai mult de 20% din
salariul de bază al directorului general al institutului
național.
(3) Persoanele numite ca membri ai consiliului de
administrație nu pot face parte din mai mult de două
consilii de administrație ale institutelor naționale și nu pot
participa în aceeași calitate la alte unități cu care institutul
național are relații contractuale sau interese concurente.
(4) Sunt incompatibili calității de membru al consiliului
de administrație cei care, personal, soțul/soția ori rudele
până la gradul al doilea inclusiv, sunt în același timp
patroni sau asociați la alte unități cu același profil sau cu
care institutul național se află în relații comerciale directe.
Art. 11. — (1) Consiliul de administrație are, în
principal, următoarele atribuții:
a) aprobă, la propunerea consiliului științific, strategia și
programele concrete de dezvoltare ale institutului național,
de introducere a unor tehnologii de vârf și de modernizare

a celor existente, în concordanță cu strategia generală a
domeniului propriu de activitate;
b) propune modificarea structurii organizatorice și
funcționale a institutului național, înființarea, desființarea și
comasarea de subunități din structura acestuia;
c) analizează și avizează proiectul bugetului de venituri
și cheltuieli, care se depune la ministerul coordonator în
vederea aprobării conform reglementărilor legale;
d) analizează și avizează situațiile financiare anuale, pe
care le supune spre aprobare ministerului coordonator, și
aprobă raportul de gestiune asupra activității desfășurate
de institutul național în anul precedent;
e) analizează realizarea criteriilor de performanță și
raportarea trimestrială privind activitatea realizată de
institutul național și aprobă măsuri pentru desfășurarea
acesteia în condiții de echilibru ale bugetului de venituri și
cheltuieli;
f) analizează, aprobă sau, după caz, propune spre
aprobare, potrivit prevederilor legale, investițiile care
urmează a fi realizate de institutul național;
g) propune spre aprobare majorarea sau diminuarea
patrimoniului, precum și concesionarea sau închirierea unor
bunuri din patrimoniul institutului național, în condițiile legii;
h) aprobă valorificarea bunurilor proprii dobândite, cu
respectarea prevederilor legale;
i) aprobă volumul creditelor bancare prevăzute la art. 32
și stabilește modul de rambursare a acestora;
j) aprobă utilizarea disponibilităților în valută;
k) aprobă mandatul pentru negocierea contractului
colectiv de muncă;
l) aprobă criteriile și comisiile de concurs pentru
ocuparea posturilor vacante din cadrul institutului național.
(2) Consiliul de administrație exercită orice alte atribuții
stabilite, potrivit prevederilor legale.
Art. 12. — Consiliul de administrație își desfășoară
activitatea pe baza regulamentului propriu de organizare și
funcționare, avizat de ministerul coordonator. Acesta
hotărăște în problemele privind activitatea institutului
național, cu excepția celor care, potrivit legii, sunt date în
competența altor organe.
Art. 13. — (1) Consiliul de administrație se întrunește
de regulă o dată pe lună sau ori de câte ori interesele
institutului național o cer, la convocarea președintelui sau
la solicitarea unei treimi din numărul membrilor consiliului
de administrație.
(2) Dezbaterile consiliului de administrație sunt conduse
de președintele consiliului, iar în lipsa acestuia, de către
vicepreședintele ales de membrii consiliului.
Art. 14. — (1) Consiliul de administrație își desfășoară
activitatea în prezența a cel puțin 5 membri. Dacă nu este
îndeplinită această condiție, ședința consiliului de
administrație poate fi reprogramată într-un interval de cel
mult 15 zile, având aceeași ordine de zi.
(2) Hotărârile consiliului de administrație se iau cu
majoritatea voturilor membrilor prezenți, dar nu mai puțin
de 4 membri.
Art. 15. — La ședințele consiliului de administrație
participă, în calitate de invitat permanent, un reprezentant
al sindicatului reprezentativ din institutul național sau un
reprezentant al salariaților, în cazul în care aceștia nu sunt
constituiți în sindicat.
Art. 16. — Pentru luarea unor decizii vizând probleme
complexe, consiliul de administrație poate atrage în
activitatea de analiză consilieri și consultanți din diferite
sectoare de activitate. Activitatea acestora va fi remunerată
conform prevederilor legale.
Art. 17. — (1) Membrii consiliului de administrație sunt
răspunzători, în condițiile legii, pentru îndeplinirea atribuțiilor
ce le revin și răspund solidar pentru gestionarea
patrimoniului institutului național.

MONITORUL OFICIAL AL ROMÂNIEI, PARTEA I, Nr. 45/18.I.2006
(2) Membrii consiliului de administrație care s-au abținut
ori s-au împotrivit luării unei decizii ce s-a dovedit
păgubitoare pentru institutul național nu răspund dacă au
consemnat expres punctul lor de vedere în registrul de
ședințe al consiliului de administrație și dacă au anunțat în
scris despre aceasta ministerul coordonator.
(3) Membrii consiliului de administrație care nu respectă
prevederile art. 10 alin. (3) și (4) răspund, potrivit legii,
pentru daunele cauzate institutului național ca urmare a
acestui fapt.
Art. 18. — În primul trimestru al fiecărui an consiliul de
administrație prezintă ministerului coordonator un raport
asupra activității desfășurate în anul precedent și asupra
programului de activitate pentru anul în curs.
Art. 19. — Secretariatul consiliului de administrație este
asigurat de institutul național. Atribuțiile secretariatului sunt
prevăzute în regulamentul de organizare și funcționare al
consiliului de administrație.
SECȚIUNEA a 2-a
Comitetul de direcție

Art. 20. — (1) Conducerea operativă a institutului
național este asigurată de un comitet de direcție compus
din directorul general și din conducătorii principalelor
compartimente din structura organizatorică a institutului
național.
(2) La ședințele comitetului de direcție participă, în
calitate de invitat permanent, un reprezentant al sindicatului
reprezentativ din institutul național sau un reprezentant al
salariaților, în cazul în care aceștia nu sunt constituiți în
sindicat.
Art. 21. — (1) Comitetul de direcție exercită atribuții și
are răspunderi în limita competențelor propuse de directorul
general și aprobate de consiliul de administrație.
(2) Comitetul de direcție stabilește acțiunile concrete
necesare pentru realizarea obiectivelor rezultate din:
a) strategia programelor de dezvoltare ale institutului
național;
b) programul anual de cercetare-dezvoltare;
c) bugetul de venituri și cheltuieli;
d) programul de investiții;
e) sistemul de asigurare a calității;
f) alte obligații.
Art. 22. — Comitetul de direcție se întrunește decadal
și ori de câte ori interesele institutului național o impun, la
convocarea directorului general sau, după caz, a
înlocuitorului acestuia.
Art. 23. — (1) La nivelul subunităților din institutul
național se organizează și funcționează comitetul de
conducere, care își desfășoară activitatea în conformitate
cu propriul regulament de organizare și funcționare aprobat
de consiliul de administrație al institutului național și este
prezidat de directorul subunității respective.
(2) Comitetul de conducere exercită atribuții și are
răspunderi în limita competențelor stabilite de directorul
general al institutului național și aprobate de consiliul de
administrație.
SECȚIUNEA a 3-a
Directorul general

Art. 24. — (1) Activitatea curentă a institutului național
este condusă de directorul general, numit pentru o
perioadă de 4 ani, pe baza rezultatelor concursului de
selecție, organizat conform metodologiei elaborate de
autoritatea de stat pentru cercetare-dezvoltare. La expirarea
acestui termen, în funcție de performanțele realizate,
numirea directorului general poate fi prelungită pentru o
perioadă de cel mult 4 ani.

5

(2) Numirea și eliberarea din funcție a directorului
general se fac prin ordin al conducătorului ministerului
coordonator, cu avizul autorității de stat pentru cercetaredezvoltare.
Art. 25. — Directorul general are, în principal,
următoarele atribuții și responsabilități:
a) reprezintă, personal sau prin delegat, interesele
institutului național în relațiile cu celelalte organe, organizații
și operatori economici, precum și cu persoane fizice și/sau
juridice din țară și din străinătate;
b) stabilește atribuțiile, competențele și relațiile la nivelul
subunităților și departamentelor institutului național, precum
și relațiile acestora cu terții, cu avizul consiliului de
administrație;
c) propune consiliului de administrație modificarea
structurii organizatorice și funcționale a institutului național;
d) numește directorii și conducătorii compartimentelor
din structura organizatorică a institutului național, în urma
concursului organizat pe baza criteriilor propuse de
comitetul de direcție, și îi revocă, după caz, cu avizul
consiliului de administrație;
e) angajează și concediază personalul institutului
național, conform prevederilor legale și ale contractului
colectiv de muncă;
f) asigură negocierea contractului colectiv de muncă la
nivelul institutului național și a salariilor personalului
acestuia, prin comitetul de direcție; aprobă salariile
rezultate din negocierea directă;
g) răspunde de administrarea întregului patrimoniu, cu
respectarea prevederilor legale;
h) adoptă măsuri și urmărește realizarea operațiunilor
de comerț interior și de import-export, prin compartimentele
proprii specializate;
i) analizează lunar stadiul valorificării rezultatelor
cercetării, inclusiv activitatea compartimentului de marketing;
j) este ordonator de credite pentru sumele alocate
institutului național de la bugetul de stat;
k) poate delega, în condițiile legii, o parte din atribuțiile
sale celorlalte persoane din conducerea institutului național;
l) exercită orice alte atribuții ce îi sunt delegate de
consiliul de administrație.
SECȚIUNEA a 4-a
Consiliul științific

Art. 26. — (1) Consiliul științific este format din
minimum 5 membri, reprezentând principalele compartimente
din cadrul institutului național care desfășoară activități de
cercetare-dezvoltare.
(2) Consiliul științific este alcătuit din cercetători cu
realizări deosebite în domeniu, salariați ai institutului
național, aleși pe 4 ani prin vot secret de către cadrele cu
studii superioare din institutul național.
(3) Din consiliul științific fac parte, de drept, directorul
general și directorul științific al institutului național.
(4) Consiliul științific este condus de un președinte și de
un vicepreședinte, aleși prin vot secret de către membrii
consiliului științific.
(5) Consiliul științific se organizează și funcționează în
conformitate cu regulamentul propriu, aprobat de consiliul
de administrație.
Art. 27. — Atribuțiile principale ale consiliului științific
sunt următoarele:
a) participă la elaborarea strategiei de dezvoltare a
activității de cercetare-dezvoltare a domeniului și la
elaborarea planurilor proprii de cercetare-dezvoltare;
b) analizează, avizează și urmărește realizarea lucrărilor
de cercetare științifică;

6

MONITORUL OFICIAL AL ROMÂNIEI, PARTEA I, Nr. 45/18.I.2006

c) propune spre aprobare consiliului de administrație
programul anual de cercetare-dezvoltare și inovare al
institutului național;
d) avizează hotărârile consiliului de administrație care
impllică politica de cercetare a institutului național și a
ramurii;
e) propune măsuri pentru perfecționarea profesională și
pentru încadrarea personalului de cercetare în grade
profesionale;
f) organizează și coordonează desfășurarea
manifestărilor cu caracter științific;
g) avizează acțiunile de cooperare, interne și
internaționale, cu scop științific;
h) avizează acordarea de burse de studii și stagii de
perfecționare în țară și în străinătate.
CAPITOLUL VI
Bugetul de venituri și cheltuieli și execuția acestuia.
Relații financiare
Art. 28. — (1) Institutul național întocmește anual
bugetul de venituri și cheltuieli și situații financiare anuale,
potrivit reglementărilor legale în vigoare.
(2) Situațiile financiare anuale se aprobă de ministerul
coordonator, în condițiile legii.
Art. 29. — (1) Veniturile și cheltuielile institutului național
se stabilesc prin buget pentru fiecare exercițiu financiar.
(2) Bugetul de venituri și cheltuieli se întocmește pe
baza indicatorilor de performanță stabiliți de ministerul
coordonator și se aprobă prin ordin al conducătorului
ministerului coordonator, cu avizul Ministerului Finanțelor
Publice și al Ministerului Muncii, Solidarității Sociale și
Familiei.
Art. 30. — Institutul național determină anual volumul de
venituri de realizat și de cheltuieli totale de efectuat,
corelat cu contractele încheiate pentru activitatea
programată.
Art. 31. — (1) Salariile individuale ale personalului se
stabilesc prin negociere, conform reglementărilor legale și
prevederilor contractului colectiv de muncă, în limita
fondului total destinat plății salariilor, prevăzut în bugetul de
venituri și cheltuieli stabilit potrivit legii.
(2) Salariul de bază al directorului general se stabilește
prin ordin al conducătorului ministerului coordonator, potrivit
reglementărilor legale în vigoare.
Art. 32. — (1) Pentru acoperirea cheltuielilor curente, în
situația în care în cursul unui an resursele financiare ale
institutului național nu sunt suficiente, acesta poate

contracta credite bancare în valoare de cel mult 20% din
veniturile brute realizate în anul precedent.
(2) Contractarea de credite peste plafonul stabilit se
efectuează cu aprobarea ministerului coordonator, pe baza
avizului prealabil al Ministerului Finanțelor Publice.
Art. 33. — (1) Institutul național hotărăște cu privire la
investițiile ce urmează a fi realizate, potrivit obiectului său
de activitate, finanțarea efectuându-se din surse proprii și
din credite bancare, precum și din surse bugetare, prin
ministerul coordonator, potrivit legii.
(2) Ministerul coordonator poate cuprinde în bugetul său
de venituri și cheltuieli fondurile necesare realizării unor
investiții, dotări, achiziționări de aparatură, echipamente și
instalații pentru institutul național, în limita fondurilor
disponibile.
(3) Execuția investițiilor prevăzute la alin. (1) și (2) se
adjudecă potrivit legii.
Art. 34. — (1) Operațiunile de încasări și plăți ale
institutului național se efectuează prin conturi deschise la
bănci cu sediul în România și prin unități de trezorerie.
(2) Institutul național poate efectua operațiuni de
încasări și plăți în lei și în valută, prin casieria proprie, cu
respectarea nivelului plafonului de casă și a normativelor
de disciplină financiar-valutare stabilite prin actele normative
în vigoare.
(3) Institutul național poate efectua operațiuni de comerț
exterior, aferente obiectului său de activitate, potrivit legii.
Operațiunile de încasări și plăți cu străinătatea se vor
efectua prin conturi bancare deschise la unitățile bancare
specializate cu sediul în România.
Art. 35. — Institutul național își va organiza controlul
financiar preventiv propriu și auditul financiar potrivit legii.
CAPITOLUL VII
Dispoziții finale
Art. 36. — Litigiile institutului național cu persoane fizice
sau juridice, nesoluționate pe cale amiabilă, sunt supuse
spre rezolvare instanțelor judecătorești române de drept
comun.
Art. 37. — Modificările și completările regulamentului se
pot face la propunerea consiliului de administrație, cu
respectarea prevederilor legale în vigoare.
Art. 38. — Statutul de institut național se reînnoiește
periodic prin reacreditare, care are loc într-un interval de
maximum 5 ani, sau la modificarea obiectului de activitate
al institutului național.

GUVERNUL ROMÂNIEI

HOTĂRÂRE
privind suplimentarea bugetului Autorității Naționale de Supraveghere a Prelucrării Datelor
cu Caracter Personal din Fondul de rezervă bugetară la dispoziția Guvernului,
prevăzut în bugetul de stat pentru anul 2006
În temeiul art. 108 din Constituția României, republicată, al art. 19 alin. (3) din Legea nr. 102/2005 privind
înființarea, organizarea și funcționarea Autorității Naționale de Supraveghere a Prelucrării Datelor cu Caracter Personal, cu
modificările ulterioare, al art. 30 alin. (2) din Legea nr. 500/2002 privind finanțele publice, cu modificările ulterioare, și al
art. 11 lit. a) din Legea bugetului de stat pe anul 2006 nr. 379/2005,
Guvernul României adoptă prezenta hotărâre.
Art. 1. — Se aprobă suplimentarea bugetului Autorității
Naționale de Supraveghere a Prelucrării Datelor cu
Caracter Personal, la capitolul îAutorități publice și acțiuni
externe“, subcapitolul îCheltuieli curente“, titlul 20 îBunuri și

servicii“, cu suma de 726.000 lei (RON), din Fondul de
rezervă bugetară la dispoziția Guvernului, prevăzut în
bugetul de stat pentru anul 2006, pentru închirierea unui
spațiu necesar și corespunzător bunei desfășurări a

MONITORUL OFICIAL AL ROMÂNIEI, PARTEA I, Nr. 45/18.I.2006
activității Autorității Naționale de Supraveghere a Prelucrării
Datelor cu Caracter Personal.
Art. 2. — Se autorizează Ministerul Finanțelor Publice,
la propunerea ordonatorului principal de credite, să
introducă modificările corespunzătoare în structura bugetului
de stat și în volumul și structura bugetului Autorității
Naționale de Supraveghere a Prelucrării Datelor cu
Caracter Personal pe anul 2006.

Art. 3. — Se autorizează ordonatorul principal de
credite să detalieze suma aprobată prin prezenta hotărâre
în structura bugetului său și în anexele la acesta.
Art. 4. — Autoritatea Națională de Supraveghere a
Prelucrării Datelor cu Caracter Personal răspunde de modul
de utilizare, în conformitate cu prevederile legale, a sumei
alocate potrivit prevederilor prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul delegat pentru coordonarea
Secretariatului General al Guvernului,
Mihai Alexandru Voicu
Ministrul finanțelor publice,
Sebastian Teodor Gheorghe Vlădescu
București, 12 ianuarie 2006.
Nr. 32.

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru numirea domnului general-maior (av.)
Croitoru Ilie Constantin în funcția de director general
al Direcției Generale de Informații a Apărării
din cadrul Ministerului Apărării Naționale
Având în vedere propunerea formulată de ministrul apărării naționale
prin Adresa nr. C.9.225 din 28 decembrie 2005,
ținând seama de avizul Consiliului Suprem de Apărare a Țării, acordat
prin Hotărârea nr. 157/2005, în conformitate cu art. 78 alin. 2 din Legea
nr. 80/1995 privind Statutul cadrelor militare, cu modificările și completările
ulterioare,
în temeiul art. 15 lit. e) și al art. 19 din Legea nr. 90/2001 privind
organizarea și funcționarea Guvernului României și a ministerelor, cu
modificările și completările ulterioare, precum și al art. 17 alin. (2) din
Ordonanța de urgență a Guvernului nr. 14/2001 privind organizarea și
funcționarea Ministerului Apărării Naționale, aprobată cu modificări prin Legea
nr. 389/2001,
primul-ministru emite următoarea decizie:
Articol unic. — Pe data de 18 ianuarie 2006, domnul general-maior
(av.) Croitoru Ilie Constantin se numește în funcția de director general al
Direcției Generale de Informații a Apărării din cadrul Ministerului Apărării
Naționale — 20% indemnizație cifru (general — 5,40 CS/CN).
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 16 ianuarie 2006.
Nr. 8.

7

8

MONITORUL OFICIAL AL ROMÂNIEI, PARTEA I, Nr. 45/18.I.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru modificarea Ordinului ministrului agriculturii, pădurilor și dezvoltării rurale nr. 343/2005
privind aprobarea cotelor de recoltă pentru speciile de faună de interes cinegetic
la care vânarea este permisă pentru sezonul de vânătoare 15 mai 2005 — 14 mai 2006,
cu modificările și completările ulterioare, pentru județul Giurgiu
În baza prevederilor art. 8 alin. (1) lit. e) din Legea fondului cinegetic și a protecției vânatului nr. 103/1996,
republicată, cu modificările și completările ulterioare,
având în vedere Referatul de aprobare nr. 33.189/VL din 5 ianuarie 2006,
în temeiul prevederilor art. 4 alin. (1) pct. II.2 și ale art. 9 alin. (6) din Hotărârea Guvernului nr. 155/2005 privind
organizarea și funcționarea Ministerului Agriculturii, Pădurilor și Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite prezentul ordin.
Art. I. — Anexele nr. 1, 2 și 4 la Ordinul ministrului
agriculturii, pădurilor și dezvoltării rurale nr. 343/2005
privind aprobarea cotelor de recoltă pentru speciile de
faună de interes cinegetic la care vânarea este permisă
pentru sezonul de vânătoare 15 mai 2005 — 14 mai 2006,
publicat în Monitorul Oficial al României, Partea I, nr. 403
din 12 mai 2005, cu modificările și completările ulterioare,
pentru județul Giurgiu, se completează cu anexele nr. 1, 2
și 4, prin care se aprobă cote de recoltă pentru fondurile

de vânătoare gestionate de Asociația Vânătorilor și
Pescarilor Sportivi îBradul“ București și de Asociația
Vânătorilor și Pescarilor Sportivi îAlcedo“ București.
Art. II. — Prezentul ordin se publică în Monitorul Oficial
al României, Partea I, iar anexele nr. 1, 2 și 4 se
comunică gestionarilor fondurilor de vânătoare și
inspectoratelor teritoriale de regim silvic și de vânătoare de
către organismul de specialitate din cadrul Ministerului
Agriculturii, Pădurilor și Dezvoltării Rurale.

p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat
București, 12 ianuarie 2006.
Nr. 7.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 45/18.I.2006 conține 8 pagini.

Prețul: 0,60 lei noi/6.000 lei vechi

&JUYDGY|071490]
ISSN 1453—4495

