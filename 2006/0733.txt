PARTEA

Anul 174 (XVIII) — Nr. 733

I

Luni, 28 august 2006

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

4.521. — Ordin al ministrului educației și cercetării
privind aprobarea Normelor de aplicare a Hotărârii
Guvernului nr. 527/2005 privind participarea și
contribuția financiară a României la programele de
cercetare ale Fundației Europene pentru Știință
(ESF) ..........................................................................

2–39

ACTE ALE COMISIEI DE SUPRAVEGHERE
A ASIGURĂRILOR
113.127. — Ordin pentru punerea în aplicare a Normelor
privind Fondul de protecție a victimelor străzii .....

39–46

113.328. — Decizie privind sancționarea și retragerea
autorizației de funcționare a Societății Comerciale
îBrokerage House Broker de Asigurare“ — S.R.L.

46–48

2

MONITORUL OFICIAL AL ROMÂNIEI, PARTEA I, Nr. 733/28.VIII.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL EDUCAȚIEI ȘI CERCETĂRII

ORDIN
privind aprobarea Normelor de aplicare a Hotărârii Guvernului nr. 527/2005
privind participarea și contribuția financiară a României la programele de cercetare
ale Fundației Europene pentru Știință (ESF)
În temeiul prevederilor art. 4 din Hotărârea Guvernului nr. 527/2005 privind participarea și contribuția financiară a
României la programele de cercetare ale Fundației Europene pentru Știință (ESF) și ale Hotărârii Guvernului nr. 735/1996
privind aprobarea Regulamentului de acordare a granturilor de cercetare științifică,
având în vedere prevederile Ordonanței Guvernului nr. 57/2002 privind cercetarea științifică și dezvoltarea
tehnologică, aprobată cu modificări și completări prin Legea nr. 324/2003, cu modificările ulterioare,
văzând propunerile Consiliului Național al Cercetării Științifice din Învățământul Superior — C.N.C.S.I.S. și referatul
de aprobare,
în temeiul Hotărârii Guvernului nr. 1.449/2005 privind organizarea și funcționarea Autorității Naționale pentru
Cercetare Științifică,
în temeiul Hotărârii Guvernului nr. 223/2005 privind organizarea și funcționarea Ministerului Educației și Cercetării,
cu modificările ulterioare,
ministrul educației și cercetării emite prezentul ordin.
Art. 1. — Se aprobă Normele de aplicare a Hotărârii
Guvernului nr. 527/2005 privind participarea și
contribuția financiară a României la programele de
cercetare ale Fundației Europene pentru Știință (ESF),
prevăzute în anexa care face parte integrantă din
prezentul ordin.
Art. 2. — (1) Coordonarea științifică a participării
comunității științifice românești la inițiativele, programele și
proiectele ESF, precum și procedura de evaluare a
cererilor de finanțare se derulează de către Consiliul
Național al Cercetării Științifice din Învățământul Superior
(C.N.C.S.I.S.), cu sprijinul Unității Executive pentru
Finanțarea Învățământului Superior și a Cercetării Științifice
Universitare (U.E.F.I.S.C.S.U.).
(2) Procedurile de contractare, finanțare, monitorizare și
audit se derulează de către Ministerul Educației și
Cercetării — Autoritatea Națională pentru Cercetare
Științifică (M.Ed.C.—A.N.C.S.).

(3) În vederea derulării procedurilor prevăzute la
alin. (2), anual, pe bază de contract de grant încheiat de
A.N.C.S. cu persoana juridică aplicantă, se finanțează
participarea echipelor de cercetare din România în proiecte
ESF, cu încadrarea în prevederile bugetare aprobate.
(4) Sumele necesare aplicării prevederilor prezentului
ordin se asigură de către M.Ed.C.-A.N.C.S., începând cu
anul 2006, din capitolul 53.01 îCercetare fundamentală și
cercetare-dezvoltare“, titlul 20 îBunuri și servicii“, articolul 20.10
îCercetare-dezvoltare — Granturi pentru cercetare“.
(5) Plata către ESF a sumelor cu titlu de cotă anuală
fixă/proiect se asigură de către M.Ed.C.—A.N.C.S. pe baza
facturii emise de ESF.
Art. 3. — (1) M.Ed.C., A.N.C.S., C.N.C.S.I.S.—
U.E.F.I.S.C.S.U. asigură îndeplinirea prevederilor prezentului
ordin.
(2) Prezentul ordin se publică în Monitorul Oficial al
României, Partea I.

Ministrul educației și cercetării,
Mihail Hărdău
București, 29 iunie 2006.
Nr. 4.521.
ANEXĂ

NORME
de aplicare a Hotărârii Guvernului nr. 527/2005 privind participarea și contribuția financiară a României
la programele de cercetare ale Fundației Europene pentru Știință (ESF)
CAPITOLUL I
Dispoziții generale
Art. 1. — (1) Începând cu anul 2005 membrii comunității
academice din România pot obține finanțare din partea
Ministerului Educației și Cercetării prin Autoritatea Națională
pentru Cercetare Științifică pentru partea din proiect care

revine părții române, în condițiile Hotărârii Guvernului
nr. 527/2005 privind participarea și contribuția financiară a
României la programele de cercetare ale Fundației
Europene pentru Știință (ESF) și ale prezentelor norme de
aplicare.
(2) Coordonarea științifică a participării comunității
științifice românești la inițiativele, programele și proiectele ESF,

MONITORUL OFICIAL AL ROMÂNIEI, PARTEA I, Nr. 733/28.VIII.2006
precum și procedura de evaluare a cererilor de finanțare
se derulează de către Consiliul Național al Cercetării
Științifice din Învățământul Superior (C.N.C.S.I.S.), cu
sprijinul Unității Executive pentru Finanțarea Învățământului
Superior și a Cercetării Științifice Universitare
(U.E.F.I.S.C.S.U.).
(3) Procedurile de contractare, finanțare, monitorizare și
audit se derulează de către Ministerul Educației și
Cercetării — Autoritatea Națională pentru Cercetare
Științifică (M.Ed.C.—A.N.C.S.).
(4) Cheltuielile necesare finanțării inițiativelor, proiectelor
și programelor ESF, precum și activitățile de suport pentru
realizarea acestora se finanțează din suma maximă
de 200.000 euro/an de către M.Ed.C.—A.N.C.S., din
capitolul 53.01 îCercetare fundamentală și cercetaredezvoltare“, titlul 20 îBunuri și servicii“, articolul 20.10
îCercetare-dezvoltare — Granturi pentru cercetare“.
CAPITOLUL II
Proceduri
Art. 2. — Derularea acțiunilor pentru accesul la fondurile
destinate proiectelor ESF este următoarea:
1. Decizia de participare la proiectele selectate de ESF
se ia de către C.N.C.S.I.S., cu informarea A.N.C.S.
2. Echipele de cercetare din România din cadrul
persoanelor juridice române pot înainta C.N.C.S.I.S. o
cerere de finanțare, în urma procedurilor de evaluare și
selectare la nivel ESF.
3. În urma evaluării cererilor de finanțare, inițiale și în
continuare, C.N.C.S.I.S. supune spre aprobare M.Ed.C.—
A.N.C.S. lista cu propunerile de finanțare.
4. M.Ed.C.—A.N.C.S. se angajează să achite:
a) către ESF cota fixă anuală/proiect aprobat și finanțat;
b) în România, către persoanele juridice din care fac
parte membrii unei echipe de cercetare în proiecte ESF,
cotele variabile/proiect aprobat și finanțat, pe bază de
contract de grant.
Art. 3. — Procedura de evaluare și finanțare se
desfășoară astfel:
a) persoana juridică din care fac parte membrii unei
echipe de cercetare sau persoana juridică coordonatoare a
unui consorțiu completează o cerere de finanțare
(formularul de aplicație — anexa nr. 1.1 sau 1.2 la
prezentele norme); pentru proiectele aprobate, a căror
derulare se face pe mai mulți ani bugetari,
continuarea/sistarea finanțării se aprobă de autoritatea
contractantă pe baza propunerilor C.N.C.S.I.S. făcute în
baza evaluării anuale a cererilor de finanțare în continuare;
b) C.N.C.S.I.S., prin comisiile de specialitate, evaluează
cererile de finanțare și propune nivelul finanțării, cu
încadrarea în prevederile art. 3 alin. (3) din Hotărârea
Guvernului nr. 527/2005;
c) lista proiectelor propuse spre finanțare se aprobă prin
decizie a președintelui A.N.C.S., se face publică și se
comunică către ESF;
d) M.Ed.C.—A.N.C.S. (autoritatea contractantă) încheie
și derulează contractul de grant cu persoana juridică

3

aplicantă, în conformitate cu legislația română în vigoare
cu privire la granturi;
e) M.Ed.C.—A.N.C.S. efectuează către ESF plățile
reprezentând cota fixă din programele științifice (Scientific
Programmes), pe baza facturii emise de către ESF,
încadrându-se în suma maximă stabilită conform Hotărârii
Guvernului nr. 527/2005.
Art. 4. — (1) Sunt eligibile pentru finanțare cheltuielile
efectuate în perioada de executare a contractului de grant
conform Hotărârii Guvernului nr. 735/1996 privind aprobarea
Regulamentului de acordare a granturilor pentru cercetare
științifică. Devizele antecalcul de cheltuieli vor cuprinde
cheltuielile care urmează a fi executate în perioada dintre
data începerii executării contractului de grant și data finală
a proiectului.
(2) Decontarea cheltuielilor aferente derulării grantului se
face pe baza următoarelor documente:
1. Procesul-verbal de evaluare și avizare internă,
semnat de Comisia de evaluare și avizare constituită în
conformitate cu prevederile art. 12 din Hotărârea
Guvernului nr. 735/1996;
2. Devizul postcalcul (formular prevăzut în anexa nr. 2)
certificat pe propria răspundere de către reprezentanții
legali ai contractorului;
3. o sinteză a lucrărilor efectuate în perioada pentru
care se solicită decontarea cheltuielilor;
4. în cazul finanțării consecutive pe mai mulți ani
financiari prestatorul se obligă să prezinte M.Ed.C.—
A.N.C.S. un raport final asupra proiectului.
Art. 5. — În cazul contractelor care se derulează pe
mai mulți ani financiari decizia de continuare a finanțării se
ia în baza procedurii de evaluare descrise la art. 3.
Art. 6. — (1) Destinația sumei rămase disponibilă după
contractarea granturilor din anul financiar respectiv se
stabilește de către președintele A.N.C.S., la propunerea
C.N.C.S.I.S.
(2) În vederea încheierii angajamentelor formale cu
ESF, M.Ed.C.-A.N.C.S., la propunerea C.N.C.S.I.S., decide
care este cuantumul sumelor aferente fiecărui tip de
program și activităților ce urmează a fi derulate.
Art. 7. — Următoarele anexe fac parte integrantă din
prezentele norme de aplicare:
a) anexa nr. 1.1 — formularul de aplicație pentru
aplicațiile inițiale:
(i) anexa nr. 1.1.a)*) — formular de aplicație pentru
programe științifice;
(ii) anexa nr. 1.1.b)*) — formular de aplicație pentru
programe Eurocores;
b) anexa nr. 1.2*) — Fișa de autoevaluare anuală
necesară aplicațiilor care se derulează pe parcursul mai
multor ani;
c) anexa nr. 2*) — formularul de deviz antecalcul și
postcalcul;
d) anexa nr. 3*) — calendarul derulării activităților;
e) anexa nr. 4*) — formularistica de contractare;
f) anexa nr. 5*) — fișa privind evaluarea proiectului de
către comisia de specialitate.

*) Anexele nr. 1.1.a), 1.1.b), 1.2 și 2—5 sunt reproduse în facsimil.

4

MONITORUL OFICIAL AL ROMÂNIEI, PARTEA I, Nr. 733/28.VIII.2006
ANEXA Nr. 1.1a)
la norme

MONITORUL OFICIAL AL ROMÂNIEI, PARTEA I, Nr. 733/28.VIII.2006

5

6

MONITORUL OFICIAL AL ROMÂNIEI, PARTEA I, Nr. 733/28.VIII.2006

MONITORUL OFICIAL AL ROMÂNIEI, PARTEA I, Nr. 733/28.VIII.2006

7
ANEXA Nr. 2

8

MONITORUL OFICIAL AL ROMÂNIEI, PARTEA I, Nr. 733/28.VIII.2006

MONITORUL OFICIAL AL ROMÂNIEI, PARTEA I, Nr. 733/28.VIII.2006

9
ANEXA Nr. 1.1b)
la norme

10

MONITORUL OFICIAL AL ROMÂNIEI, PARTEA I, Nr. 733/28.VIII.2006

MONITORUL OFICIAL AL ROMÂNIEI, PARTEA I, Nr. 733/28.VIII.2006

11

12

MONITORUL OFICIAL AL ROMÂNIEI, PARTEA I, Nr. 733/28.VIII.2006

MONITORUL OFICIAL AL ROMÂNIEI, PARTEA I, Nr. 733/28.VIII.2006

13
ANEXA Nr. 2

14

MONITORUL OFICIAL AL ROMÂNIEI, PARTEA I, Nr. 733/28.VIII.2006

MONITORUL OFICIAL AL ROMÂNIEI, PARTEA I, Nr. 733/28.VIII.2006

15
ANEXA Nr. 1.2
la norme

16

MONITORUL OFICIAL AL ROMÂNIEI, PARTEA I, Nr. 733/28.VIII.2006

MONITORUL OFICIAL AL ROMÂNIEI, PARTEA I, Nr. 733/28.VIII.2006

17

18

MONITORUL OFICIAL AL ROMÂNIEI, PARTEA I, Nr. 733/28.VIII.2006

ANEXA Nr. 1

MONITORUL OFICIAL AL ROMÂNIEI, PARTEA I, Nr. 733/28.VIII.2006

19
ANEXA Nr. 2

20

MONITORUL OFICIAL AL ROMÂNIEI, PARTEA I, Nr. 733/28.VIII.2006

MONITORUL OFICIAL AL ROMÂNIEI, PARTEA I, Nr. 733/28.VIII.2006

21
ANEXA Nr. 2
la norme

ANEXA Nr. 3
la norme

22

MONITORUL OFICIAL AL ROMÂNIEI, PARTEA I, Nr. 733/28.VIII.2006

ANEXA Nr. 4
la norme

FORMULARISTICA DE CONTRACTARE

MONITORUL OFICIAL AL ROMÂNIEI, PARTEA I, Nr. 733/28.VIII.2006

23

24

MONITORUL OFICIAL AL ROMÂNIEI, PARTEA I, Nr. 733/28.VIII.2006

MONITORUL OFICIAL AL ROMÂNIEI, PARTEA I, Nr. 733/28.VIII.2006

25

26

MONITORUL OFICIAL AL ROMÂNIEI, PARTEA I, Nr. 733/28.VIII.2006

MONITORUL OFICIAL AL ROMÂNIEI, PARTEA I, Nr. 733/28.VIII.2006

27

28

MONITORUL OFICIAL AL ROMÂNIEI, PARTEA I, Nr. 733/28.VIII.2006

MONITORUL OFICIAL AL ROMÂNIEI, PARTEA I, Nr. 733/28.VIII.2006

29

30

MONITORUL OFICIAL AL ROMÂNIEI, PARTEA I, Nr. 733/28.VIII.2006

MONITORUL OFICIAL AL ROMÂNIEI, PARTEA I, Nr. 733/28.VIII.2006

31

32

MONITORUL OFICIAL AL ROMÂNIEI, PARTEA I, Nr. 733/28.VIII.2006
ANEXA II
la Contractul nr. ................./................

MONITORUL OFICIAL AL ROMÂNIEI, PARTEA I, Nr. 733/28.VIII.2006

33
ANEXA III

la Contractul nr. ................./................

34

MONITORUL OFICIAL AL ROMÂNIEI, PARTEA I, Nr. 733/28.VIII.2006
ANEXA III
la Contractul nr. ................./................

MONITORUL OFICIAL AL ROMÂNIEI, PARTEA I, Nr. 733/28.VIII.2006

35
ANEXA IV

36

MONITORUL OFICIAL AL ROMÂNIEI, PARTEA I, Nr. 733/28.VIII.2006

MONITORUL OFICIAL AL ROMÂNIEI, PARTEA I, Nr. 733/28.VIII.2006

37

ANEXA Nr. 5
la norme

38

MONITORUL OFICIAL AL ROMÂNIEI, PARTEA I, Nr. 733/28.VIII.2006

MONITORUL OFICIAL AL ROMÂNIEI, PARTEA I, Nr. 733/28.VIII.2006

39

ACTE ALE COMISIEI DE SUPRAVEGHERE A ASIGURĂRILOR
COMISIA DE SUPRAVEGHERE A ASIGURĂRILOR

ORDIN
pentru punerea în aplicare a Normelor privind Fondul de protecție a victimelor străzii
Ținând seama de dispozițiile art. 251 din Legea nr. 32/2000 privind activitatea de asigurare și supravegherea
asigurărilor, cu modificările și completările ulterioare,
în temeiul prevederilor art. 4 alin. (26) și (27) și ale art. 47 pct. 2 lit. k) din Legea nr. 32/2000 privind activitatea
de asigurare și supravegherea asigurărilor, cu modificările și completările ulterioare,
potrivit Hotărârii Consiliului Comisiei de Supraveghere a Asigurărilor din data de 8 august 2006, prin care s-au
adoptat Normele privind Fondul de protecție a victimelor străzii,
președintele Comisiei de Supraveghere a Asigurărilor emite următorul ordin:
Art. 1. — Se pun în aplicare Normele privind Fondul de
protecție a victimelor străzii, prevăzute în anexa care face
parte integrantă din prezentul ordin.
Art. 2. — La data intrării în vigoare a prezentului ordin
se abrogă:
a) Ordinul președintelui Comisiei de Supraveghere a
Asigurărilor nr. 3.108/2005 pentru punerea în aplicare a
Normelor privind constituirea, administrarea și utilizarea
Fondului de protecție a victimelor străzii, publicat în
Monitorul Oficial al României, Partea I, nr. 537 din 24 iunie
2005;
b) titlul III îFondul de compensare“ din anexa la Ordinul
președintelui Comisiei de Supraveghere a Asigurărilor

nr. 3.116/2005 pentru punerea în aplicare a Normelor
privind aplicarea legii în domeniul asigurărilor obligatorii de
răspundere civilă pentru prejudicii produse prin accidente
de autovehicule și autorizarea asigurătorilor pentru
practicarea asigurării obligatorii de răspundere civilă pentru
prejudicii produse prin accidente de autovehicule, publicat
în Monitorul Oficial al României, Partea I, nr. 615 din
15 iulie 2005, cu modificările și completările ulterioare.
Art. 3. — Secretarul general și Direcția generală
asigurări obligatorii din cadrul Comisiei de Supraveghere a
Asigurărilor vor asigura ducerea la îndeplinire a prevederilor
prezentului ordin.

Președintele Comisiei de Supraveghere a Asigurărilor,
Angela Toncescu
București, 16 august 2006.
Nr. 113.127.

40

MONITORUL OFICIAL AL ROMÂNIEI, PARTEA I, Nr. 733/28.VIII.2006
ANEXĂ

NORME
privind Fondul de protecție a victimelor străzii
CAPITOLUL I
Dispoziții generale
Art. 1. — (1) Fondul de protecție a victimelor străzii,
denumit în continuare Fond, este constituit de asigurătorii
care au dreptul, în conformitate cu prevederile legale în
vigoare, să practice pe teritoriul României asigurarea
obligatorie de răspundere civilă pentru prejudicii produse
prin accidente de autovehicule, prevăzută în clasa 10 de la
lit. B din anexa nr. 1 la Legea nr. 32/2000 privind
activitatea de asigurare și supravegherea asigurărilor, cu
modificările și completările ulterioare, cu excepția
răspunderii civile a transportatorului, asigurare denumită în
continuare asigurare R.C.A., indiferent de forma de
organizare și de statul în care s-au constituit.
(2) Fondul s-a constituit în baza prevederilor art. 251 din
Legea nr. 32/2000 privind activitatea de asigurare și
supravegherea asigurărilor, cu modificările și completările
ulterioare, precum și în conformitate cu dispozițiile legale
referitoare la asociații și fundații. Fondul își desfășoară
activitatea în baza propriului statut și a prezentelor norme.
Art. 2. — Potrivit art. 25 1 alin. (10) din Legea
nr. 32/2000, cu modificările și completările ulterioare,
Fondul are următoarele atribuții:
— de organism de plată a despăgubirilor, în înțelesul
art. 1 alin. (4) din Directiva 84/5/CEE;
— de centru de informare, în înțelesul art. 5 din
Directiva 2000/26/CE;
— de organism de compensare, în înțelesul art. 6 din
Directiva 2000/26/CE.
CAPITOLUL II
Atribuțiile Fondului în calitate de organism de plată
a despăgubirilor
Art. 3. — (1) Fondul acordă despăgubiri persoanelor
păgubite prin accidente de autovehicule, dacă autovehiculul,
respectiv tramvaiul, care a provocat accidentul a rămas
neidentificat sau nu era asigurat pentru răspundere civilă
pentru prejudicii produse prin accidente de autovehicule.
(2) Dacă autorul accidentului rămâne neidentificat,
Fondul acordă despăgubiri numai pentru vătămări corporale
sau decese. În cazul în care, în urma accidentului cu autor
neidentificat, s-a pricinuit integrității corporale sau sănătății
unei persoane o vătămare care necesită pentru vindecare
îngrijiri medicale mai mult de 60 de zile, Fondul acordă
despăgubiri și pentru daunele materiale produse în
accidentul respectiv. În aceste cazuri va rămâne în sarcina
persoanei păgubite, pentru daune materiale, o franșiză de
500 euro ori echivalentul în lei la cursul de schimb al
pieței valutare, comunicat de Banca Națională a României
la data producerii accidentului. Accidentul de autovehicul cu
autor neidentificat este accidentul în care autovehiculul
agresor a intrat în coliziune directă cu persoana
accidentată sau cu bunul pe care l-a avariat, după care a
părăsit locul accidentului.
(3) Dacă pentru autovehiculul, respectiv tramvaiul, care
a provocat accidentul nu a fost îndeplinită obligația de a
încheia asigurarea R.C.A., Fondul acordă persoanelor
prejudiciate despăgubiri atât pentru daune materiale, cât și
pentru vătămări corporale sau decese. În aceste cazuri va
rămâne în sarcina persoanei păgubite, pentru daune
materiale, o franșiză de 100 euro ori echivalentul în lei la

cursul de schimb al pieței valutare, comunicat de Banca
Națională a României la data producerii accidentului.
(4) Fondul nu va putea opune persoanelor păgubite
beneficiul de discuțiune în raport cu persoanele vinovate de
producerea accidentului. Totuși, Fondul va notifica
persoanele obligate la despăgubire despre faptul că a fost
avizat pentru soluționarea cazului de daună și, în măsura
în care acestea au despăgubit efectiv persoanele păgubite
pentru prejudiciile suferite înainte de finalizarea procedurii
de soluționare a dosarului, Fondul își va înceta intervenția.
Art. 4. — (1) Fondul acordă despăgubiri, în condițiile
art. 3, pentru prejudiciile cauzate prin accidente de
autovehicule produse:
a) pe teritoriul României, de autori neidentificați ori de
autovehiculele înmatriculate sau supuse înmatriculării în
România neasigurate, pentru care există obligația încheierii
asigurării R.C.A., precum și de tramvaie;
b) pe teritoriul României, de autovehiculele neasigurate
din statele Spațiului Economic European, Confederația
Elvețiană și Republica Croația, până la semnarea de către
Biroul asigurătorilor de autovehicule din România a
Acordului multilateral de garanție;
c) pe teritoriul României, de autovehiculele neasigurate
din alte state decât cele care fac parte din Spațiul
Economic European, Confederația Elvețiană și Republica
Croația;
d) pe teritoriul oricărui stat din Spațiul Economic
European, Confederația Elvețiană și Republica Croația, de
un autovehicul neasigurat, cumpărat dintr-un stat dintre cele
enumerate și care urmează să fie înmatriculat în România,
dacă accidentul s-a produs în termen de 30 de zile de la
data încheierii contractului de vânzare-cumpărare și dacă
persoana prejudiciată este rezidentă într-un alt stat decât
cel pe teritoriul căruia s-a produs accidentul. Dacă
persoana prejudiciată este rezidentă în statul în care s-a
produs accidentul, Fondul acordă despăgubiri în cazul în
care despăgubirile nu sunt plătite de Biroul Carte Verde din
România;
e) pe teritoriul oricărui stat din Spațiul Economic
European, Confederația Elvețiană și Republica Croația, de
autovehiculele înmatriculate sau supuse înmatriculării în
România neasigurate, pentru care există obligația încheierii
asigurării R.C.A.;
f) pe teritoriul oricărui stat al cărui Birou național a
aderat la Sistemul Carte Verde, altul decât statele din
Spațiul Economic European, Confederația Elvețiană și
Republica Croația, de autovehiculele înmatriculate sau
supuse înmatriculării în România neasigurate și dacă
persoana prejudiciată este rezidentă în România sau într-un
stat din Spațiul Economic European, Confederația Elvețiană
și Republica Croația.
(2) Autovehiculele la care se face referire la alin. (1)
lit. d) sunt asimilate, pe parcursul termenului de 30 de zile,
autovehiculelor supuse înmatriculării în România.
Art. 5. — (1) Au dreptul să beneficieze de despăgubiri
din Fond persoanele fizice și juridice române, precum și
rezidenții din România sau din statele Spațiului Economic
European, Confederația Elvețiană și Republica Croația,
pentru cazurile de daună produse în condițiile prevăzute la
art. 4 alin. (1) lit. a), c), d) și f).
(2) Pentru cazurile de daună produse în condițiile
prevăzute la art. 4 alin. (1) lit. b) și e), au dreptul să

MONITORUL OFICIAL AL ROMÂNIEI, PARTEA I, Nr. 733/28.VIII.2006
beneficieze de despăgubiri din Fond numai persoanele
fizice și juridice române, precum și rezidenții din România.
(3) Persoanele fizice și juridice române, precum și
rezidenții din alte state decât cele precizate la alin. (1) pot
beneficia de despăgubiri din Fond numai în condiții de
reciprocitate.
(4) Nicio entitate care a compensat în orice fel
persoanele păgubite sau a oferit acestora servicii în
legătură cu prejudiciile suferite, în baza unor contracte
încheiate, nu are dreptul să solicite de la Fond recuperarea
cheltuielilor efectuate.
(5) Nu pot beneficia de despăgubiri din Fond
persoanele care au urcat de bunăvoie în autovehiculul
vinovat de producerea accidentului, dacă se dovedește că
acestea știau că autovehiculul respectiv nu era asigurat.
Art. 6. — (1) Cuantumul prejudiciului suferit de
persoanele păgubite prin accidente de autovehicule
produse pe teritoriul României se stabilește în strictă
conformitate cu prevederile normelor privind aplicarea legii
în domeniul asigurărilor obligatorii de răspundere civilă
pentru prejudicii produse prin accidente de autovehicule, în
vigoare în România la data producerii accidentului.
(2) Pentru cazurile de daună care sunt soluționate prin
intermediul organismelor de compensare din statele de
reședință ale persoanelor păgubite conform prevederilor
Directivei 2000/26/CE sau prin intermediul birourilor Carte
Verde din statele pe teritoriul cărora s-a produs accidentul,
cuantumul prejudiciului va fi cel stabilit de aceste
organisme, în condițiile respectării clauzelor acordului pe
care l-au încheiat cu Fondul.
(3) Fondul nu poate plăti despăgubiri, pentru prejudiciile
cauzate în unul și același accident de autovehicul, care să
depășească limitele maxime de despăgubire prevăzute de
legislația în vigoare la data producerii accidentului în
România sau a celorlalte state, pe teritoriul cărora s-a
produs accidentul, din care va fi dedusă, după caz,
franșiza prevăzută la art. 3 alin. (2) sau (3).
Art. 7. — (1) Persoanele fizice, juridice și rezidenții din
România, precum și persoanele la care se referă art. 5
alin. (3), care consideră că au dreptul să beneficieze de
despăgubiri din Fond, vor depune o cerere de despăgubire
direct la sediul Fondului sau la oricare sucursală ori
agenție a oricărui asigurător care are dreptul să practice
asigurarea R.C.A. pe teritoriul României. Cererea de
despăgubire va fi însoțită în mod obligatoriu de
documentele care se întocmesc în cazul accidentelor de
autovehicule, în funcție de prevederile legislației statului pe
teritoriul căruia s-a produs accidentul, din care să rezulte,
după caz, că autorul accidentului a rămas neidentificat sau
că autovehiculul vinovat de producerea acestuia nu era
asigurat la data evenimentului. Persoana păgubită va
depune, din proprie inițiativă sau la solicitarea Fondului,
orice alte documente necesare pentru soluționarea cererii.
(2) Persoanele fizice și juridice, precum și rezidenții din
statele Spațiului Economic European, Confederația
Elvețiană și Republica Croația, care au dreptul să
primească despăgubiri din Fond, își vor putea realiza
pretențiile prin intermediul organismului de compensare din
statul lor de reședință sau, după caz, al Biroului Carte
Verde din statul în care s-a produs accidentul. În aceste
situații, depunerea documentelor care însoțesc avizarea de
daună este în sarcina organismului de compensare sau a
Biroului Carte Verde care face avizarea, în conformitate cu
prevederile acordurilor încheiate de Fond cu aceste entități.
Art. 8. — Gestionarea din punct de vedere tehnic a
cazurilor de daună, pentru care urmează să se plătească
despăgubiri din Fond, se va face de asigurătorii care au

41

dreptul să practice asigurarea R.C.A. pe teritoriul României
și/sau de experți, pe bază de contract de prestări de
servicii.
Art. 9. — Persoana vinovată de producerea accidentului,
precum și persoana sau persoanele responsabile pentru
repararea prejudiciului vor fi notificate de Fond, la adresa
din documentele de avizare, pentru a participa la
constatarea și evaluarea daunei, precum și cu privire la
cuantumul despăgubirii ce urmează să fie achitată și la
termenul de plată.
Art. 10. — (1) În termen de maximum 90 de zile de la
avizarea daunei, dar fără a uza în mod nejustificat de
beneficiul acestui termen, Fondul este obligat să
despăgubească persoanele prejudiciate sau, în cazul în
care constată că nu sunt îndeplinite condițiile pentru a
beneficia de despăgubiri din Fond ori dauna nu a putut fi
evaluată în întregime, să transmită acestora un răspuns
motivat. În cazul în care până la împlinirea termenului
prejudiciul a putut fi evaluat doar în parte, Fondul este
obligat să achite persoanelor păgubite acea parte din
prejudiciu.
(2) În cazul nerespectării obligațiilor prevăzute la
alin. (1), Fondul este obligat la plata de penalități către
persoanele prejudiciate, în cuantum de 1%, raportat la
despăgubirea cuvenită și neachitată, pentru fiecare zi de
întârziere.
(3) Prevederile alin. (1) și (2) nu se aplică pentru
daunele care sunt soluționate prin intermediul unui
organism de compensare sau al unui birou Carte Verde. În
aceste situații soluționarea cererilor de rambursare se va
face în condițiile și la termenele prevăzute în acordurile
încheiate de Fond cu aceste entități.
(4) Procedura de soluționare a cazurilor de daună va fi
stabilită prin Regulamentul de ordine interioară al Fondului.
Art. 11. — (1) În caz de litigiu, drepturile persoanelor
păgubite prin accidente de autovehicule supuse
înmatriculării, precum și de tramvaie, în care autorul a
rămas neidentificat sau autovehiculul, respectiv tramvaiul,
nu este asigurat de răspundere civilă pentru prejudicii
produse prin accidente de autovehicule, se exercită
împotriva Fondului.
(2) Persoanele prejudiciate care au înaintat acțiune în
justiție împotriva persoanei sau persoanelor responsabile
pentru repararea prejudiciului vor fi despăgubite de Fond în
baza hotărârii judecătorești. Fondul are legitimare
procesuală pasivă, în calitate de garant al obligației de
despăgubire, în limitele și în condițiile prevăzute de
reglementările legale în vigoare.
Art. 12. — În cazul în care Fondul este avizat pentru
soluționarea unui caz de daună ca urmare a faptului că
asigurătorul R.C.A. nu recunoaște valabilitatea contractului
de asigurare, Fondul va proceda la instrumentarea și
lichidarea pretențiilor de despăgubire respective. Dacă,
ulterior, instanța de judecată va stabili că asigurătorul
R.C.A. trebuie să plătească despăgubirea, acesta este
obligat să ramburseze Fondului despăgubirea achitată
persoanei păgubite, cheltuielile legate de instrumentarea și
lichidarea pretențiilor de despăgubire, precum și dobânda
legală aferentă sumelor cheltuite de Fond, potrivit legii.
Art. 13. — După plata despăgubirilor, Fondul se
subrogă în drepturile persoanelor prejudiciate. Persoana
sau persoanele responsabile pentru repararea prejudiciului
au obligația să ramburseze Fondului despăgubirea achitată
persoanei păgubite, cheltuielile legate de instrumentarea și
lichidarea pretențiilor de despăgubire, precum și dobânda
legală aferentă sumelor cheltuite de Fond, potrivit legii.

42

MONITORUL OFICIAL AL ROMÂNIEI, PARTEA I, Nr. 733/28.VIII.2006

CAPITOLUL III
Atribuțiile Fondului în calitate de centru de informare
Art. 14. — În vederea îndeplinirii atribuțiilor de centru
de informare, Fondul are acces nelimitat pentru consultarea
bazei de date CEDAM, administrată de Comisia de
Supraveghere a Asigurărilor.
Art. 15. — (1) În calitate de centru de informare,
Fondul are următoarele atribuții:
a) să furnizeze, la solicitarea persoanelor păgubite sau
a centrelor de informare din celelalte state semnatare ale
îAcordului cu privire la schimbul de informații între centrele
de informare, conform art. 5 din Directiva 2000/26/CE“,
date privind:
— numele și adresa societății de asigurare a
autovehiculului vinovat de producerea accidentului;
— numele și adresa reprezentantului de despăgubiri al
societății de asigurare a autovehiculului vinovat de
producerea accidentului în statul de reședință al persoanei
păgubite;
— numărul poliței de asigurare;
— numele și adresa organismului autorizat să
primească și să soluționeze cererile de despăgubire în
statul de reședință al persoanei păgubite, pentru vehiculele
vinovate de producerea accidentului sau persoanele
proprietare ale vehiculelor respective, în cazul în care
beneficiază de derogare de la obligativitatea încheierii
asigurării R.C.A.;
b) să furnizeze, la solicitarea persoanelor păgubite care
prezintă un interes legitim, numele și adresa proprietarului,
ale conducătorului obișnuit sau ale utilizatorului
autovehiculului vinovat de producerea accidentului. Aceste
date se pot solicita de persoana păgubită în mod direct
sau prin intermediul centrului de informare din statul său
de reședință. Dovada existenței interesului legitim este în
sarcina celui care face solicitarea. Furnizarea acestor date
se face în conformitate cu prevederile legislației privind
prelucrarea datelor cu caracter personal și libera circulație
a acestor date.
(2) Persoanele interesate sau centrele de informare din
celelalte state semnatare ale acordului menționat la
alin. (1) lit. a) pot solicita datele prevăzute la alin. (1) și
Fondul este obligat să le furnizeze în termen de 7 ani de
la data producerii accidentului.
Art. 16. — Fondul va furniza datele prevăzute la art. 15
în oricare dintre următoarele situații:
a) accidentul de autovehicul s-a produs pe teritoriul
României și partea sau părțile păgubite sunt persoane
fizice, juridice ori rezidenți din România sau din statele
Spațiului Economic European, Confederația Elvețiană ori
Republica Croația;
b) accidentul de autovehicul s-a produs pe teritoriul unui
stat al cărui Birou național a aderat la Sistemul Carte
Verde, altul decât România, de un autovehicul înmatriculat
în România și persoanele păgubite sunt persoane fizice
sau juridice române ori rezidenți din România sau din
statele Spațiului Economic European, Confederația
Elvețiană ori Republica Croația;
c) accidentul de autovehicul s-a produs pe teritoriul unui
stat al cărui Birou național a aderat la Sistemul Carte
Verde, altul decât România, de un autovehicul dintr-un stat
din Spațiul Economic European, Confederația Elvețiană sau
Republica Croația și persoanele păgubite sunt persoane
fizice sau juridice române ori rezidenți din România.
Art. 17. — (1) Solicitarea pentru furnizarea datelor
prevăzute la art. 15 alin. (1) lit. a) se formulează în limba
română, engleză, franceză sau germană și se transmite

Fondului prin telefon, fax ori e-mail. În solicitare se vor
indica numărul de înmatriculare al vehiculului vinovat de
producerea accidentului, precum și orice alte informații care
să permită identificarea statului în care acesta are locul
obișnuit de staționare, data și locul producerii accidentului,
statul de rezidență al persoanei/persoanelor prejudiciate.
(2) Solicitarea pentru furnizarea datelor prevăzute la
art. 15 alin. (1) lit. b) se formulează în limba română,
engleză, franceză sau germană și se transmite Fondului
prin poștă. În solicitare se vor indica numărul de
înmatriculare al vehiculului vinovat de producerea
accidentului, precum și orice alte informații care să permită
identificarea statului în care acesta are locul obișnuit de
staționare, data și locul producerii accidentului, statul de
rezidență al persoanei/persoanelor prejudiciate, precum și
dovada interesului legitim al acestora pentru obținerea
informațiilor solicitate. Dacă nu se face dovada interesului
legitim, Fondul va informa solicitantul că se află în
imposibilitate de a furniza informațiile solicitate.
Art. 18. — (1) Fondul nu este responsabil pentru
furnizarea informațiilor incomplete sau eronate obținute de
la alte entități.
(2) Dacă informațiile solicitate sunt direct accesibile de
către Fond, acestea vor fi furnizate de îndată. Dacă
informațiile nu sunt direct accesibile, Fondul va informa
solicitantul, în termen de 14 zile de la depunerea solicitării,
despre acest fapt și va începe o investigație ale cărei
rezultate vor fi comunicate de îndată ce vor fi obținute.
(3) Informațiile vor fi transmise prin fax, e-mail sau
telefon, respectiv prin poștă, în limba română, engleză,
franceză sau germană.
Art. 19. — (1) Fondul va întocmi și va actualiza
permanent, pentru fiecare stat din Spațiul Economic
European, Confederația Elvețiană sau Republica Croația,
lista reprezentanților de despăgubiri ai asigurătorilor care
au dreptul să practice asigurarea R.C.A. pe teritoriul
României.
(2) Listele vor fi publicate pe pagina de internet a
Fondului pentru a putea fi consultate și tipărite de
persoanele interesate.
(3) Fiecare asigurător este obligat să comunice
Fondului, în termen de maximum 5 zile de la data numirii
reprezentantului de despăgubiri pe teritoriul unui stat dintre
cele precizate la alin. (1), numele și adresa acestuia.
CAPITOLUL IV
Atribuțiile Fondului în calitate de organism
de compensare
Art. 20. — Fondul intervine, în calitate de organism de
compensare, pentru soluționarea unui caz de daună în
următoarele situații:
a) dacă vehiculul vinovat de producerea accidentului era
asigurat R.C.A., dar societatea de asigurare sau
reprezentantul de despăgubiri al acesteia nu a despăgubit
persoanele păgubite sau nu a transmis acestora un
răspuns motivat în termen de 3 luni de la avizarea daunei
ori dacă societatea de asigurare nu și-a desemnat un
reprezentant de despăgubiri;
b) dacă vehiculul vinovat de producerea accidentului nu
poate fi identificat sau dacă societatea de asigurare nu
poate fi identificată într-un termen de două luni de la data
producerii accidentului.

MONITORUL OFICIAL AL ROMÂNIEI, PARTEA I, Nr. 733/28.VIII.2006
SECȚIUNEA 1
Intervenția Fondului în calitate de organism de compensare
în cazul în care vehiculul vinovat de producerea accidentului
era asigurat R.C.A.

Art. 21. — (1) În situația prevăzută la art. 20 lit. a), au
dreptul să depună cerere de despăgubire la Fond
persoanele fizice, juridice și rezidenții din România care au
suferit prejudicii prin accidente de autovehicule produse pe
teritoriul unui stat al cărui Birou național a aderat la
Sistemul Carte Verde, altul decât România, de un vehicul
care deține o asigurare R.C.A. eliberată de un asigurător
(inclusiv sucursală, agenție sau punct de lucru al unui
asigurător), care funcționează legal pe teritoriul unui stat
din Spațiul Economic European, Confederația Elvețiană sau
Republica Croația.
(2) Cererile de despăgubire nu se pot depune înainte
de împlinirea termenului de 90 de zile de la avizarea
daunei la asigurător sau la reprezentantul de despăgubiri
al acestuia ori, după caz, înainte ca Centrul de informare
să comunice persoanelor păgubite că asigurătorul în cauză
nu a numit un reprezentant de despăgubiri pe teritoriul
României.
(3) Persoanele păgubite care au pornit o acțiune în
instanță împotriva asigurătorului nu pot solicita plata
depăgubirilor de la Fond.
Art. 22. — După primirea cererii de despăgubire, Fondul
informează imediat:
— asigurătorul vehiculului vinovat de producerea
accidentului sau reprezentantul de despăgubiri al acestuia
pe teritoriul României, dacă a fost numit;
— organismul de compensare al statului pe al cărui
teritoriu își are sediul asigurătorul care a eliberat asigurarea
R.C.A.;
— persoana care a provocat accidentul, dacă este
cunoscută;
— Biroul Carte Verde din statul pe al cărui teritoriu s-a
produs accidentul, dacă accidentul a fost provocat de un
vehicul care are locul obișnuit de staționare într-un alt stat
decât cel în care s-a produs accidentul, că a primit o
cerere de despăgubire și că urmează să îi dea curs în
termen de două luni de la data primirii.
Art. 23. — Fondul își încetează intervenția dacă
asigurătorul ori reprezentantul său de despăgubiri a
despăgubit persoanele păgubite sau a dat un răspuns
motivat acestora în termenul de două luni menționat la
art. 22.
Art. 24. — (1) După expirarea termenului de două luni,
Fondul, în calitate de organism de compensare, va
proceda la soluționarea cererii de despăgubire, indiferent
dacă ulterior asigurătorul sau reprezentantul său de
despăgubiri va formula un răspuns persoanelor prejudiciate.
(2) Fondul nu va putea opune persoanelor prejudiciate
beneficiul de discuțiune în raport cu persoanele vinovate
de producerea accidentului.
Art. 25. — (1) Fondul are independență pentru
soluționarea cererii de despăgubire, însă va ține seama de
informațiile și solicitările organismului de compensare al
statului pe al cărui teritoriu funcționează asigurătorul care
a eliberat asigurarea R.C.A.
(2) Soluționarea cererii de despăgubire, în privința
stabilirii răspunderii și a cuantumului prejudiciului, se va
face în conformitate cu legea aplicabilă în statul pe al
cărui teritoriu s-a produs accidentul. Dacă consideră
necesar, Fondul va solicita sprijin în vederea soluționării
cererii de despăgubire organismului de compensare sau,

43

după caz, Biroului Carte Verde din statul pe al cărui
teritoriu s-a produs accidentul.
Art. 26. — După plata despăgubirilor, Fondul are dreptul
de a solicita rambursarea sumei de despăgubire plătite,
precum și a sumelor plătite pentru serviciile externe legate
de soluționarea cererii de despăgubire și a unei taxe de
gestiune, de la organismul de compensare al statului pe al
cărui teritoriu funcționează asigurătorul care a eliberat
asigurarea R.C.A. vehiculului vinovat de producerea
accidentului.
Art. 27. — (1) Fondul, în calitate de organism de
compensare, este obligat să ramburseze organismelor de
compensare din statele Spațiului Economic European,
Confederația Elvețiană sau Republica Croația toate
cheltuielile prevăzute la art. 26, pentru cazurile de daună
soluționate de acestea la cererea rezidenților lor care au
suferit prejudicii pe teritoriul unui stat al cărui Birou național
a aderat la Sistemul Carte Verde, altul decât statul lor de
reședință, dacă vehiculul vinovat de producerea accidentului
era asigurat R.C.A. de un asigurător care funcționa legal
în România.
(2) După rambursare, Fondul se subrogă în drepturile
persoanei prejudiciate împotriva persoanei/persoanelor
responsabile pentru repararea prejudiciului și/sau ale
societății de asigurare, în limita sumelor plătite.
SECȚIUNEA a 2-a
Intervenția Fondului în calitate de organism de compensare,
în cazul în care vehiculul vinovat de producerea accidentului
sau societatea de asigurare nu poate fi identificat/identificată

Art. 28. — În situația prevăzută la art. 20 lit. b), au
dreptul să depună cerere de despăgubire la Fond
persoanele fizice, juridice și rezidenții din România, care au
suferit prejudicii prin accidente de autovehicule:
a) produse pe teritoriul unui stat al cărui Birou național
a aderat la Sistemul Carte Verde, altul decât România, de
un vehicul care are locul obișnuit de staționare pe teritoriul
unui stat din Spațiul Economic European, Confederația
Elvețiană sau Republica Croația, dacă societatea de
asigurare a vehiculului respectiv nu poate fi identificată întrun termen de două luni de la data producerii accidentului;
b) produse pe teritoriul unui stat din Spațiul Economic
European, Confederația Elvețiană sau Republica Croația de
un vehicul neidentificat ori de un vehicul neasigurat dintr-un
alt stat decât cele enumerate anterior.
Art. 29. — După primirea cererii de despăgubire, Fondul
informează imediat:
— Fondul de garantare al statului pe al cărui teritoriu
vehiculul vinovat de producerea accidentului are locul
obișnuit de staționare, în situația prevăzută la art. 28 lit. a);
— Fondul de garantare al statului pe al cărui teritoriu
s-a produs accidentul în situațiile prevăzute la art. 28
lit. b).
Art. 30. — (1) Fondul va soluționa cererea de
despăgubire, în conformitate cu legea aplicabilă în statul
pe al cărui teritoriu s-a produs accidentul, ținând seama de
informațiile și solicitările Fondului de garantare care
urmează să îi ramburseze cheltuielile efectuate.
(2) În vederea soluționării cererii de despăgubire, Fondul
va solicita informații, mai ales în privința legii aplicabile,
Fondului de garantare al statului pe al cărui teritoriu s-a
produs accidentul.
Art. 31. — După plata despăgubirilor, Fondul are dreptul
de a solicita rambursarea sumei plătite cu acest titlu,
precum și a sumelor plătite pentru serviciile externe legate

44

MONITORUL OFICIAL AL ROMÂNIEI, PARTEA I, Nr. 733/28.VIII.2006

de soluționarea cererii de despăgubire și a unei taxe de
gestiune de la Fondul de garantare al statului pe al cărui
teritoriu vehiculul vinovat de producerea accidentului are
locul obișnuit de staționare, în situația prevăzută la art. 28
lit. a), sau de la Fondul de garantare al statului pe al cărui
teritoriu s-a produs accidentul, în situațiile prevăzute la
art. 28 lit. b).
CAPITOLUL V
Realizarea veniturilor Fondului
Art. 32. — (1) Veniturile Fondului se realizează din:
a) contribuția membrilor asociați;
b) recuperarea sumelor plătite cu titlu de despăgubiri și
a cheltuielilor legate de plata despăgubirilor de la toate
entitățile care erau obligate la plată și în numele cărora
Fondul a efectuat aceste cheltuieli;
c) dobânzile rezultate din fructificarea disponibilităților
financiare;
d) sponsorizări, donații, legate și orice alte surse de
venituri permise de legislația în vigoare privind asociațiile.
(2) Rezultatul fiecărui exercițiu financiar se reportează
pentru exercițiul financiar următor.
(3) Fondul transmite trimestrial Comisiei de
Supraveghere a Asigurărilor, până la sfârșitul lunii
următoare trimestrului expirat, raportarea privind contribuția
la Fond și plățile de despăgubiri efectuate, conform anexei
nr. 1 la prezentele norme, precum și contul de execuție al
bugetului de venituri și cheltuieli al Fondului pentru
trimestrul respectiv.
Art. 33. — (1) Dacă disponibilitățile financiare ale
Fondului nu sunt suficiente la un moment dat pentru
efectuarea tuturor plăților privind despăgubirile, acestea se
vor plăti pe măsura realizării veniturilor.
(2) Plățile de despăgubiri se fac numai din
disponibilitățile financiare ale Fondului. Nu pot fi executate
pentru astfel de obligații bunuri mobile sau imobile
aparținând Fondului.
SECȚIUNEA 1
Contribuția membrilor asociați

Art. 34. — (1) Membrii asociați au obligația să
contribuie cu o parte din încasările realizate din vânzarea
asigurării R.C.A. la constituirea unei structuri financiare a
Fondului, în vederea acoperirii cheltuielilor acestuia și
constituirii rezervelor pentru obligațiile viitoare.
(2) Nivelul contribuției și termenele de plată ale acesteia
se stabilesc anual prin ordin al președintelui Comisiei de
Supraveghere a Asigurărilor, la propunerea Adunării
generale a Fondului. În cazuri justificate, nivelul contribuției
poate fi modificat pe parcursul anului.
(3) Contribuția nu poate depăși 5% din primele brute
încasate din vânzarea asigurării R.C.A.
Art. 35. — (1) Contribuția se calculează și se achită
raportată la toate primele brute încasate pentru asigurarea
R.C.A., chiar dacă la data scadenței obligației de plată
asigurătorul nu mai este membru al Fondului.
(2) Sumele virate cu titlu de contribuție nu se restituie
membrilor asociați după ce aceștia au pierdut calitatea de
membru al Fondului, indiferent din ce motive.
Art. 36. — (1) Până la împlinirea fiecărui termen de
plată stabilit, membrii asociați au obligația să raporteze
Fondului primele brute încasate pentru asigurarea R.C.A.,
aferente perioadei pentru care urmează să se vireze
contribuția, precum și contribuția datorată, conform anexei
nr. 2 la prezentele norme. Informațiile cuprinse în raportare

se preiau din evidențele contabile și operative, pe care
asigurătorii R.C.A. au obligația să le conducă potrivit
prevederilor art. 20 alin. (3) din Legea nr. 32/2000, cu
modificările și completările ulterioare.
(2) Fondul are obligația să comunice cu cel puțin 20 de
zile înainte de împlinirea termenului de plată conturile în
care urmează să se facă viramentul pentru contribuție.
(3) Pentru plata cu întârziere a contribuției se datorează
majorări de întârziere calculate potrivit reglementărilor
legale în vigoare, aplicabile în materia colectării creanțelor
bugetare. Majorările de întârziere se calculează de către
Fond și se comunică membrilor în cauză. Cu ocazia plății,
majorările de întârziere se evidențiază distinct pe
documentele de plată.
Art. 37. — Actele prin care se constată și se
individualizează obligațiile de plată ale unui membru către
Fond privind contribuția datorată, precum și majorările de
întârziere emise de membrul respectiv sau de Fond
constituie titlu de creanță potrivit art. 251 alin. (13) din
Legea nr. 32/2000, cu modificările și completările ulterioare,
și devine de drept titlu executoriu la data scadenței.
Art. 38. — Obligația urmăririi încasării contribuției la
Fond, respectarea prevederilor legale privind stabilirea
cuantumului contribuției, precum și calculul și încasarea
majorărilor de întârziere datorate sunt în sarcina Fondului.
Art. 39. — În contabilitatea asigurătorilor R.C.A.
constituirea obligației de plată a contribuției către Fond se
reflectă în debitul contului 643 îCheltuieli cu alte impozite,
taxe și vărsăminte asimilate“, analitic distinct, prin creditul
contului 443 îFonduri speciale privind activitatea de
asigurare“, analitic distinct.
SECȚIUNEA a 2-a
Recuperarea sumelor plătite cu titlu de despăgubiri și a
cheltuielilor legate de plata despăgubirilor

Art. 40. — (1) Fondul are legitimare procesuală activă
în orice proces împotriva persoanelor aflate într-o relație
juridică cu el, pentru obligațiile de plată achitate sau care
urmează cu certitudine să fie achitate de Fond.
(2) După plata despăgubirilor, Fondul are un drept de
creanță pentru sumele plătite cu titlu de despăgubire și,
după caz, pentru cheltuielile legate de instrumentarea și
lichidarea pretențiilor de despăgubire și pentru dobânda
legală aferentă sumelor cheltuite de Fond potrivit legii sau
pentru sumele plătite pentru serviciile externe legate de
soluționarea cererii de despăgubire și pentru taxa de
gestiune, asupra:
a) persoanei sau persoanelor responsabile pentru
repararea prejudiciului, conform prevederilor art. 13;
b) persoanei sau persoanelor responsabile pentru
repararea prejudiciului și/sau asupra societății de asigurare,
conform prevederilor art. 27;
c) asigurătorului R.C.A., conform prevederilor art. 12;
d) organismului de compensare menționat la art. 26;
e) fondului de garantare menționat la art. 31.
Art. 41. — Realizarea dreptului de creanță pentru
situațiile prevăzute la art. 40 alin. (2) lit. a)—c) se va face
pe cale amiabilă sau prin orice modalitate permisă de lege,
iar pentru situațiile prevăzute la art. 40 alin. (2) lit. d) și e)
se va face conform clauzelor îAcordului dintre organismele
de compensare și fondurile de garantare“, semnat de
Fond.
Art. 42. — Fondul poate hotărî să renunțe în tot ori în
parte la realizarea creanței, în situația prevăzută la art. 40
alin. (2) lit. a), în baza Regulamentului de funcționare al
Fondului.

45

MONITORUL OFICIAL AL ROMÂNIEI, PARTEA I, Nr. 733/28.VIII.2006
SECȚIUNEA a 3-a
Fructificarea disponibilităților financiare ale Fondului

Art. 43. — Disponibilitățile financiare ale Fondului pot fi
fructificate prin plasarea în titluri de stat (bonuri de tezaur,
certificate de trezorerie, obligațiuni și alte instrumente
financiare din această categorie) și depozite bancare.
Art. 44. — Fructificarea disponibilităților financiare ale
Fondului se realizează în condiții de prudențialitate,
avându-se în vedere următoarele:
a) în titluri de stat pot fi plasate toate disponibilitățile
financiare ale Fondului;
b) în conturi bancare pot fi plasate toate disponibilitățile
financiare ale Fondului, cu condiția ca într-o singură bancă
să nu fie plasate mai mult de 25% din totalul acestora.
CAPITOLUL VI
Dispoziții finale și tranzitorii
Art. 45. — (1) Anual, Fondul va prezenta Consiliului
Comisiei de Supraveghere a Asigurărilor un raport de
activitate însoțit de situații financiare întocmite în
conformitate cu prevederile legale în vigoare, auditate de
cenzorul desemnat al Fondului.
(2) În termen de 6 luni de la încheierea exercițiului
financiar, Fondul va publica Raportul anual în forma
aprobată de Consiliul Comisiei de Supraveghere a
Asigurărilor.
Art. 46. — (1) În termen de 30 de zile de la intrarea în
vigoare a prezentelor norme, Fondul va întreprinde
următoarele demersuri:
a) va depune o solicitare la Secretariatul general al
Comitetului European de Asigurări pentru a deveni

semnatar al îAcordului cu privire la schimbul de informații
între centrele de informare, conform art. 5 din Directiva
2000/26/CE“;
b) va depune o solicitare la Secretariatul general al
Comitetului European de Asigurări pentru a deveni
semnatar al îAcordului dintre organismele de compensare
și fondurile de garantare“;
c) va lua toate măsurile necesare pentru a îndeplini
condițiile, în conformitate cu prevederile legale în vigoare,
care să îi permită prelucrarea datelor cu caracter personal.
(2) Prevederile prezentelor norme referitoare la atribuțiile
Fondului în calitate de centru de informare și de organism
de compensare intră în vigoare de la data semnării
acordurilor menționate la alin. (1) lit. a) și b).
Art. 47. — Data preluării activității și funcționării
Fondului, în baza prezentelor norme, se va stabili prin
ordin al președintelui Comisiei de Supraveghere a
Asigurărilor.
Art. 48. — Cazurile de daună care vor fi avizate la
Fond după data intrării în vigoare a prezentelor norme,
precum și cele care se află în curs de soluționare vor fi
soluționate în conformitate cu prevederile legale în
domeniu, în vigoare la data producerii accidentului de
autovehicul.
Art. 49. — Nerespectarea prevederilor prezentelor norme
de către societățile de asigurare, autorizate pentru
practicarea asigurării R.C.A., precum și de către Consiliul
director al Fondului se sancționează în condițiile și potrivit
prevederilor art. 8 alin. (2) și ale art. 39 din Legea
nr. 32/2000, cu modificările și completările ulterioare.
ANEXA Nr. 1
la norme

RAPORTARE

privind contribuția la Fondul de protecție a victimelor străzii și plățile de despăgubiri efectuate
Încasări în perioada de raportare....
Semnificația coloanelor din tabelul de mai jos este următoarea:
A — Asigurătorii autorizați să practice asigurarea obligatorie R.C.A.
T — Total prime brute încasate din asigurarea obligatorie R.C.A.
— lei —
Nr.
crt.

Contribuția la Fondul de protecție
a victimelor străzii
A

Majorările de întârziere

T
Datorată

Virată

Diferențe (+/—)

Datorate

Virate

Diferențe
— total —

Diferențe (+/—)

1.
2.
T O T A L:

Soldul disponibil al Fondului de protecție a victimelor străzii la data de .... este de .... lei.
Plăți/rezerve de daune constituite în perioada de raportare....
I. În cazul accidentelor de autovehicule provocate de autori neidentificați
Nr.
crt.

Numele și prenumele persoanelor păgubite

T O T A L:

Despăgubirile plătite
— lei —

Rezerva de daune
— lei —

Regresele
— lei —

46

MONITORUL OFICIAL AL ROMÂNIEI, PARTEA I, Nr. 733/28.VIII.2006
II. În cazul accidentelor de autovehicule provocate de autovehicule, inclusiv tramvaie, neasigurate R.C.A.
Semnificația coloanei R din tabelul de mai jos este următoarea:
R — Regresele cumulate de la începutul exercițiului financiar

Nr.
crt.

Persoanele
prejudiciate

1.

Daune materiale

Vătămări corporale

Daune materiale

Vătămări corporale

Numărul
de daune
nelichidate2)

Rezerva
de daune2)
— lei —

R

Persoane fizice

2.

Despăgubirile plătite1)
— lei —

Numărul de daune avizate1)

Persoane juridice
T O T A L:

N O T Ă:
1)

Pentru coloanele îNumărul de daune avizate“ și îDespăgubirile plătite“ informațiile se completează cumulat de
la începutul exercițiului financiar.
2) Coloanele îNumărul de daune nelichidate“ și îRezerva de daune“ se completează cu informațiile cuprinse în
evidențele tehnice la data de raportare privind rezerva pentru daunele nelichidate, avizate în exercițiul financiar curent,
cumulate cu cele avizate în exercițiile financiare anterioare.
ANEXA Nr. 2
la norme
RAPORTARE

privind virarea contribuției la Fondul de protecție a victimelor străzii
Societatea ..............................................................
Perioada de raportare ...........................................
— lei —
Total prime brute
încasate

Contribuția la Fondul de protecție
a victimelor străzii
Datorată

Virată

Diferențe
(+/—)

Majorările de întârziere
Datorate

Virate

Diferențe
(+/—)

Documentul
de plată

COMISIA DE SUPRAVEGHERE A ASIGURĂRILOR

DECIZIE
privind sancționarea și retragerea autorizației de funcționare a Societății Comerciale
îBrokerage House Broker de Asigurare“ — S.R.L.
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18,
sectorul 1, cod de înregistrare fiscală 14045240/1.07.2001, reprezentată legal prin președinte, în temeiul art. 4 alin. (19)
și al art. 39 alin. (5) din Legea nr. 32/2000 privind activitatea de asigurare și supravegherea asigurărilor, cu modificările
și completările ulterioare,
în baza Hotărârii Consiliului Comisiei de Supraveghere a Asigurărilor adoptate în ședința din data de 12 iulie
2006, conform art. 4 alin. (22)—(241) din Legea nr. 32/2000, cu modificările și completările ulterioare, în cadrul căreia a
fost analizată documentația aferentă Notei nr. 130.237 din 6 iulie 2006 privind controlul efectuat la Societatea Comercială
îBrokerage House Broker de Asigurare“ — S.R.L.,
în conformitate cu atribuțiile prevăzute la art. 8 alin. (2) lit. i) din Legea nr. 32/2000, cu modificările și completările
ulterioare, și în baza Deciziei președintelui Comisiei de Supraveghere a Asigurărilor nr. 113.211 din 18 ianuarie 2006,
organele de specialitate ale Comisiei de Supraveghere a Asigurărilor au efectuat un control la Societatea Comercială
îBrokerage House Broker de Asigurare“ — S.R.L., cu sediul în municipiul Brașov, str. Octavian Goga nr. 17, bl. 204 A,
sc. C, et. 3, ap. 7, județul Brașov, înregistrată la oficiul registrului comerțului cu nr. J08/61/24.01.2000, cod unic de
înregistrare nr. 12604779, reprezentată legal de doamna Foof Rădulescu Daniela, în calitate de administrator.

MONITORUL OFICIAL AL ROMÂNIEI, PARTEA I, Nr. 733/28.VIII.2006

47

Controlul efectuat de organele de specialitate ale Comisiei de Supraveghere a Asigurărilor a avut ca obiect
verificarea activității brokerului de asigurare, conform Tematicii de control aprobate în ședința Consiliului Comisiei de
Supraveghere a Asigurărilor din data de 31 martie 2005; verificarea a avut la bază documentele și situațiile prezentate și
întocmite sub responsabilitatea conducerii brokerului de asigurare în perioada 1 ianuarie 2005 — 30 noiembrie 2005.
Rezultatele acțiunii de analiză și control au fost concretizate în procesul-verbal semnat fără obiecțiuni de
Societatea Comercială îBrokerage House Broker de Asigurare“ — S.R.L., încheiat în două exemplare, din care un
exemplar a fost înregistrat la societatea de brokeraj sub nr. 12 din 9 mai 2006, iar cel de al doilea exemplar la Comisia
de Supraveghere a Asigurărilor — Reprezentanța Cluj sub nr. 19.613 din 9 mai 2006.
În urma analizării constatărilor cuprinse în actul de control, au fost reținute următoarele:
1. Societatea a prezentat contractul de asigurare de răspundere civilă profesională încheiat la Societatea
Comercială îCARPATICA ASIG“ — S.A. (fosta — Societatea Comercială îASA Asigurări ATLASSIB“ — S.A.) cu numărul
00012, perioada de valabilitate cuprinsă între 19 decembrie 2004 — 18 decembrie 2005, poliță întocmită cu o limită de
200.000 euro pe întreaga perioadă de asigurare și eveniment asigurat, nerespectând astfel prevederile art. 2 lit. c) din
Normele privind autorizarea brokerilor de asigurare și/sau de reasigurare puse în aplicare prin Ordinul președintelui
Comisiei de Supraveghere a Asigurărilor nr. 3.110/2004, în ceea ce privește limita de acoperire a poliței de răspundere
civilă profesională.
La data de 18 martie 2005 s-a emis o altă poliță de răspundere civilă profesională cu seria 0012376 de către
Societatea Comercială îCARPATICA ASIG“ — S.A., cu perioada de valabilitate între 18 martie 2005 — 17 martie 2006,
poliță întocmită cu limita de răspundere pe an până la 750.000 euro și limita minimă de acoperire pe eveniment la
450.000 euro, prima de asigurare în valoare totală de 1.050 euro, cu plata pe 12 rate scadente, ultima rată achitată în
data de 22 septembrie 2005, în valoare de 304,05 RON.
Ca urmare a neachitării ratelor de primă de asigurare scadente începând cu data de 18 octombrie 2005 și până
la data controlului, brokerul de asigurare nu a mai deținut poliță de răspundere civilă profesională, în conformitate cu
prevederile legale în vigoare, încălcând astfel prevederile art. 2 lit. c) din normele puse în aplicare prin Ordinul
președintelui Comisiei de Supraveghere a Asigurărilor nr. 3.110/2004, coroborate cu prevederile art. 35 alin. (5) lit. c) din
Legea nr. 32/2000, cu modificările și completările ulterioare.
Fapta constituie contravenție potrivit art. 39 alin. (2) lit. m2) și r) din Legea nr. 32/2000, cu modificările și
completările ulterioare.
2. Brokerul de asigurare a încheiat contracte de consultanță acordată asigurătorului, contracte-cadru în care
acesta se obligă la efectuarea de studii de piață, sondaje în domeniul de activitate, asistență pentru îndeplinirea sau
administrarea contractelor, prospectarea pieței pentru asigurători, identificarea potențialilor clienți, promovarea imaginii
pentru asigurători, care nu se încadrează în obiectul de activitate al brokerilor de asigurare, după cum urmează:
• Contractul de consultanță nr. 232 din 31 decembrie 2004, încheiat între Societatea Comercială îBrokerage
House Broker de Asigurare“ — S.R.L., în calitate de broker, și Societatea Comercială îCARPATICA“ — S.A. —
Sucursala Sibiu;
• Contractul de asistență nr. 25.444 din 31 decembrie 2004, încheiat între Societatea Comercială îBrokerage
House Broker de Asigurare“ — S.R.L., în calitate de broker, și Societatea Comercială îASIROM“ — S.A. — Sucursala
Brașov.
Cele două contracte nu se încadrează în obiectul de activitate al brokerilor de asigurare, astfel cum este definit
de Legea nr. 32/2000, modificată și completată prin Legea nr. 403/2004, în vigoare la data încheierii contractelor.
Potrivit dispozițiilor art. 2 lit. C pct. 57 lit. a) din Legea nr. 32/2000, astfel cum a fost modificată și completată
prin Legea nr. 403/2004, brokerul de asigurare este îpersoana juridică română ori străină, autorizată în condițiile prezentei
legi, care negociază pentru clienții săi, persoane fizice sau juridice, asigurați ori potențiali asigurați, încheierea contractelor
de asigurare sau de reasigurare și acordă asistență înainte și pe durata derulării contractelor ori în legătură cu
regularizarea daunelor, după caz“.
Contractele sus-menționate, încheiate cu societăți de asigurare, excedează obiectului de activitate al brokerului de
asigurare, astfel cum sunt definite în prevederile legale sus-menționate, așa cum erau în vigoare la data încheierii
contractelor, în ceea ce privește efectuarea de studii de piață, sondaje în domeniul de activitate, asistența pentru
îndeplinirea sau administrarea contractelor, prospectarea pieței pentru asigurători, identificarea potențialilor clienți,
promovarea imaginii pentru asigurători.
Faptele sus-menționate încalcă prevederile art. 35 alin. (5) lit. d) din Legea nr. 32/2000, cu modificările și
completările ulterioare, precum și ale art. 2 lit. d) din normele puse în aplicare prin Ordinul președintelui Comisiei de
Supraveghere a Asigurărilor nr. 3.110/2004, în vigoare la data săvârșirii faptei.
Potrivit art. 39 alin. (2) lit. m2) din Legea nr. 32/2000, cu modificările și completările ulterioare, aceste fapte
constituie contravenție.
Dovada săvârșirii de către Societatea Comercială îBrokerage House Broker de Asigurare“ — S.R.L. a faptelor
nelegale descrise mai sus rezultă din documentele contabile ale brokerului de asigurare, precum și din Procesul-verbal
înregistrat la Comisia de Supraveghere a Asigurărilor — Reprezentanța Cluj sub nr. 19.613 din 9 mai 2006.

48

MONITORUL OFICIAL AL ROMÂNIEI, PARTEA I, Nr. 733/28.VIII.2006

Față de aceste motive, pentru faptele nelegale reținute în sarcina Societății Comerciale îBrokerage House Broker
de Asigurare“ — S.R.L., fapte descrise în prezenta decizie, în scopul apărării drepturilor asiguraților și al promovării
stabilității activității de asigurare în România, în temeiul art. 39 alin. (3) lit. c) și e) din Legea nr. 32/2000, cu modificările
și completările ulterioare, în ședința din data de 6 iulie 2006, Consiliul Comisiei de Supraveghere a Asigurărilor a hotărât
sancționarea contravențională a Societății Comerciale îBrokerage House Broker de Asigurare“ — S.R.L. cu amendă în
cuantum de 250 RON, reprezentând 1% din capitalul social, precum și retragerea autorizației de funcționare, drept care
emite următoarea decizie:
Art. 1. — (1) Se sancționează cu amendă în cuantum
de 250 RON, reprezentând 1% din capitalul social al
Societății Comerciale îBrokerage House Broker de
Asigurare“ — S.R.L., cu sediul în municipiul Brașov,
str. Octavian Goga nr. 17, bl. 204 A, sc. C, et. 3, ap. 7,
județul Brașov, înregistrată la oficiul registrului comerțului
cu nr. J08/61/24.01.2000, cod unic de înregistrare
nr. 12604779, reprezentată legal de doamna Foof
Rădulescu Daniela, în calitate de administrator, conform
prevederilor art. 39 alin. (3) lit. c) din Legea nr. 32/2000,
cu modificările și completările ulterioare.
(2) Amenda se face venit la bugetul de stat în cotă de
50%, iar diferența se face venit la bugetul Comisiei de
Supraveghere a Asigurărilor și se achită în termen de
15 zile de la primirea deciziei, conform prevederilor art. 39
alin. (10) și (11) din Legea nr. 32/2000, cu modificările și
completările ulterioare, coroborate cu dispozițiile art. 28
alin. (2) din Ordonanța Guvernului nr. 2/2001 privind
regimul juridic al contravențiilor, aprobată cu modificări prin
Legea nr. 180/2002.
(3) Dovada de plată a amenzii va fi prezentată Comisiei
de Supraveghere a Asigurărilor imediat după achitare.
Art. 2. — Se retrage autorizația de funcționare a
Societății Comerciale îBrokerage House Broker de
Asigurare“ — S.R.L., conform prevederilor art. 35 alin. (7)
lit. a) coroborat cu art. 39 alin. (3) lit. e) din Legea
nr. 32/2000, cu modificările și completările ulterioare.

Art. 3. — Brokerul de asigurare are obligația să își
notifice clienții în termen de 3 zile de la data primirii
prezentei decizii, în vederea efectuării plății ratelor scadente
la contractele în curs de derulare direct la asigurători,
rămânând direct răspunzător pentru îndeplinirea obligațiilor
asumate prin contractele în vigoare, la data emiterii
prezentei decizii.
Art. 4. — Nerespectarea și/sau neîndeplinirea în mod
corespunzător a dispozițiilor prezentei decizii atrag/atrage
răspunderea civilă sau penală a persoanelor vinovate
pentru prejudiciile cauzate intereselor legitime și drepturilor
asiguraților, potrivit legii.
Art. 5. — (1) Împotriva prezentei decizii Societatea
Comercială îBrokerage House Broker de Asigurare“ —
S.R.L. poate face plângere la Curtea de Apel București, în
termen de 30 de zile de la comunicarea acesteia, conform
art. 40 din Legea nr. 32/2000, cu modificările și
completările ulterioare.
(2) În conformitate cu art. 40 alin. (2) din Legea
nr. 32/2000, cu modificările și completările ulterioare,
plângerea adresată Curții de Apel București nu suspendă,
pe timpul soluționării acesteia, executarea deciziei emise de
către Comisia de Supraveghere a Asigurărilor.
Art. 6. — Prezenta decizie se publică în Monitorul
Oficial al României, Partea I, conform prevederilor art. 9
alin. (2) din Legea nr. 32/2000, cu modificările și
completările ulterioare.

p. Președintele Comisiei de Supraveghere a Asigurărilor,
Tudor Baltă
București, 14 august 2006.
Nr. 113.328.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 733/28.VIII.2006 conține 48 de pagini.

Prețul: 3,40 lei

&JUYDGY|119093]
ISSN 1453—4495

