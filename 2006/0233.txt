PARTEA

Anul 174 (XVIII) — Nr. 233

I

Miercuri, 15 martie 2006

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

256.

— Ordin al ministrului transporturilor, construcțiilor
și turismului privind standardele internaționale
pentru siguranța navelor, prevenirea poluării și
asigurarea condițiilor de muncă și viață la bordul
navelor maritime care arborează pavilion străin
(controlul statului portului).........................................

1–14

ACTE ALE ÎNALTEI CURȚI DE CASAȚIE
ȘI JUSTIȚIE
Decizia nr. XXIII din 12 decembrie 2005...........................

14–16

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
privind standardele internaționale pentru siguranța navelor, prevenirea poluării și asigurarea
condițiilor de muncă și viață la bordul navelor maritime care arborează pavilion străin
(controlul statului portului)
Având în vedere prevederile art. 69 și 70 din Acordul european instituind o asociere între România, pe de o
parte, și Comunitățile Europene și statele membre ale acestora, pe de altă parte, semnat la Bruxelles la 1 februarie
1993, ratificat prin Legea nr. 20/1993,
în temeiul prevederilor art. 4 alin. (1) și (2) din Ordonanța Guvernului nr. 42/1997 privind transportul naval,
republicată, și ale art. 5 alin. (4) din Hotărârea Guvernului nr. 412/2004 privind organizarea și funcționarea Ministerului
Transporturilor, Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Scop
Art. 1. — Scopul prezentului ordin este acela de a
reduce drastic numărul de nave substandard care
navighează în apele aflate sub jurisdicția României, prin:
a) creșterea gradului de conformare cu legislația
națională și internațională relevantă privind siguranța

maritimă, a protecției mediului înconjurător și a condițiilor
de muncă și viață la bordul navelor, indiferent de pavilionul
acestora;
b) stabilirea unui criteriu comun pentru controlul navelor
de către statul portului, armonizarea procedurilor de
inspecție și reținere, luând în considerare angajamentul
propriu făcut de autoritatea maritimă din România și al

2

MONITORUL OFICIAL AL ROMÂNIEI, PARTEA I, Nr. 233/15.III.2006

statelor Uniunii Europene membre ale Memorandumului de
înțelegere de la Paris pentru controlul statului portului.
Definiții
Art. 2. — Termenii folosiți în prezentul ordin și în
anexele la acesta au următorul înțeles:
a) autoritate competentă — Autoritatea Navală Română,
autoritate de stat în domeniul siguranței navigației, din
subordinea Ministerului Transporturilor, Construcțiilor și
Turismului, căreia i se deleagă competențele pentru
activitatea de control al statului portului, denumită în
continuare ANR;
b) convenții:
(i) Convenția internațională din 1966 asupra liniilor
de încărcare (LL 66), la care România a aderat
prin Decretul Consiliului de Stat nr. 80/1971;
(ii) Convenția internațională pentru ocrotirea vieții
omenești pe mare 1974 (SOLAS 74), la care
România a aderat prin Decretul Consiliului de
Stat nr. 80/1979;
(iii) Convenția internațională din 1973 pentru
prevenirea poluării de către nave, modificată prin
Protocolul din 1978 (MARPOL 73/78), la care
România a aderat prin Legea nr. 6/1993;
(iv) Convenția internațională privind standardele de
pregătire a navigatorilor, brevetare/atestare și
efectuare a serviciului de cart 1978 (STCW 78), la
care România a aderat prin Legea nr. 107/1992;
(v) Convenția referitoare la Regulamentul internațional
din 1972 pentru prevenirea abordajelor pe mare
(COLREG 72), la care România a aderat prin
Decretul Consiliului de Stat nr. 239/1974;
(vi) Convenția internațională asupra măsurării tonajului
navelor, încheiată la Londra în 1969 (ITC 69), la
care România a aderat prin Decretul Consiliului
de Stat nr. 23/1976;
(vii) Convenția nr. 147/1976 privind standardele
minime la bordul navelor comerciale și Protocolul
din 1996 la această Convenție (ILO nr. 147),
ratificată de România prin Ordonanța Guvernului
nr. 56/1999, aprobată prin Legea nr. 19/2001;
(viii) Convenția internațională din 1992 privind
răspunderea civilă pentru pagubele produse prin
poluare cu hidrocarburi (CLC 92), la care
România a aderat prin Ordonanța Guvernului
nr. 15/2000, aprobată prin Legea nr. 158/2000,
împreună cu protocoalele și amendamentele la
aceste convenții, precum și codurile cu statut
obligatoriu atribuit acestora, în versiunea lor la zi;
c) factor de risc — termen generic ce desemnează
elementele prioritare în alegerea navelor pentru inspecția
PSC;
d) inspector PSC — persoană din cadrul ANR autorizată
de aceasta să efectueze inspecții în cadrul controlului
statului portului — PSC;
e) inspecție — vizita la bordul unei nave pentru
verificarea atât a valabilității certificatelor relevante, a
documentelor, a stării navei, a echipamentelor sale și a
echipajului acesteia, cât și a condițiilor de muncă și viață
la bord ale echipajului;
f) inspecție mai detaliată — inspecție în timpul căreia
nava, echipamentele și echipajul acesteia, în totalitate sau
în parte, după caz, în circumstanțele prevăzute la art. 6
alin. (3), fac obiectul unei inspecții mai amănunțite care
include construcția, echipamentele, echipajul, condițiile de
muncă și viață la bord ale acestuia, precum și
conformitatea cu procedurile operaționale de la bord;
g) inspecția extinsă sau intensificată — o inspecție așa
cum se specifică la art. 7;
h) instalații din largul mării — instalații fixe ori mobile
care operează pe sau deasupra platoului continental
românesc;

i) MOU — Memorandumul de înțelegere de la Paris
pentru controlul statului portului, semnat la 26 ianuarie
1982;
j) navă — orice navă maritimă căreia i se aplică una
sau mai multe convenții și care arborează pavilionul unui
stat străin;
k) reținere — interzicerea plecării din port a unei nave,
datorită deficiențelor constatate, care, individual sau
cumulate, determină ca nava să nu mai fie considerată în
bună stare de navigabilitate;
l) stoparea operațiunilor — interzicerea operării unei
nave datorită deficiențelor constatate, care, individual sau
cumulate, ar face ca operarea să fie riscantă.
Domeniu de aplicare
Art. 3. — (1) Prezentul ordin se aplică oricărei nave și
echipajului său, care:
a) sosesc într-un port românesc sau la instalațiile
românești din largul mării; sau
b) ancorează în rada unui astfel de port sau a unei
astfel de instalații.
(2) Prevederile alin. (1) nu trebuie să afecteze drepturile
de intervenție ale României care decurg din prevederile
convențiilor internaționale relevante.
(3) În cazul navelor cu un tonaj brut mai mic de 500,
ANR trebuie să țină cont numai de acele cerințe aplicabile
ale unei convenții relevante și, în măsura în care acea
convenție nu se aplică, trebuie să ia toate măsurile
necesare pentru a se asigura că aceste nave nu constituie
un pericol real pentru siguranță, sănătate sau mediu.
Pentru aplicarea acestui alineat, ANR trebuie să se
ghideze după anexa nr. 1 la MOU.
(4) Când efectuează o inspecție unei nave ce arborează
pavilionul unui stat care nu este parte la o convenție, ANR
trebuie să se asigure că tratamentul aplicat unei astfel de
nave și echipajului său nu este mai favorabil decât cel
aplicat unei nave ce arborează pavilionul unui stat care
este parte la acea convenție.
(5) Sunt exceptate de la prevederile prezentului ordin
navele de pescuit, navele militare, navele auxiliare, navele
din lemn de construcție artizanală, navele guvernamentale
folosite în scopuri necomerciale, precum și navele de
agrement care nu sunt angajate în scop comercial.
Corpul de inspecție
Art. 4. — ANR trebuie să mențină un număr suficient
de inspectori calificați și autorizați pentru inspecția navelor,
care trebuie să ia toate măsurile ce se impun pentru a
îndeplini atribuțiile în conformitate cu prevederile prezentului
ordin.
Obligații privind inspecțiile
Art. 5. — (1) Numărul total de inspecții la nave,
efectuate de ANR în cursul unui an, așa cum este
prevăzut la alin. (2) și la art. 7, trebuie să corespundă unui
minimum de 25% din numărul mediu anual de nave
individuale ce arborează pavilion străin, care intră în
porturile românești, calculat pe baza ultimilor 3 ani
calendaristici pentru care există statistici disponibile.
(2) a) În conformitate cu prevederile art. 8, ANR trebuie
să se asigure că o inspecție este efectuată în
conformitate cu prevederile art. 6 la orice navă cu un
factor de risc mai mare de 50 în baza de date a
sistemului informațional, care nu face obiectul unei inspecții
extinse, cu condiția să fi trecut o perioadă mai mare de o
lună de la ultima inspecție într-un port aflat sub incidența
MOU.
b) La selectarea altor nave pentru inspecție, ANR
trebuie să stabilească ordinea priorităților, astfel:
(i) primele nave selectate pentru inspecție trebuie să
fie cele care se încadrează în criteriile prevăzute
în anexa nr. 1, partea I, indiferent de factorul lor
de risc;

MONITORUL OFICIAL AL ROMÂNIEI, PARTEA I, Nr. 233/15.III.2006
(ii) navele care se încadrează în criteriile prevăzute
în anexa nr. 1, partea a II-a, trebuie selectate în
ordine descrescătoare, în funcție de ordinea
priorităților rezultată din valoarea factorului lor de
risc calculată de sistemul informațional.
(3) ANR trebuie să evite inspectarea navelor deja
inspectate într-o perioadă anterioară de 6 luni în oricare
stat membru al Uniunii Europene, cu condiția ca:
a) nava să nu fie încadrată în criteriile prevăzute în
anexa nr. 1;
b) nava să nu fi avut vreo deficiență în raportul ultimei
inspecții;
c) să nu existe motive întemeiate pentru a efectua o
inspecție;
d) nava să nu se încadreze în prevederile alin. (2) lit. a).
(4) Prevederile alin. (3) nu trebuie să fie aplicate nici
unui dispozitiv specific de control operațional din dotare
prevăzut anume în convenții.
(5) ANR trebuie să coopereze cu Comisia Europeană,
în vederea dezvoltării practicilor și priorităților care să
conducă la identificarea efectivă a navelor care ar putea
să aibă deficiențe.
Procedura de inspecție
Art. 6. — (1) ANR trebuie să se asigure că inspectorul
PSC verifică cel puțin:
a) valabilitatea certificatelor și documentelor prevăzute în
anexa nr. 2, aplicabile navei respective;
b) starea generală a navei, inclusiv sala mașinilor, a
spațiilor de cazare și a condițiilor de igienă de la bord.
(2) Inspectorul PSC poate verifica toate certificatele și
documentele relevante, altele decât cele prevăzute în
anexa nr. 2, și care trebuie să existe la bord în
conformitate cu prevederile convențiilor.
(3) După inspecția la care se face referire în alin. (1) și
(2), atunci când inspectorul PSC are motive întemeiate să
creadă că starea navei, a echipamentului sau a echipajului
acesteia nu corespunde în mod substanțial cerințelor unei
convenții aplicabile, trebuie să efectueze o inspecție mai
detaliată, care să includă verificarea ulterioară a
conformității cu cerințele operaționale de la bord. Motive
întemeiate există atunci când inspectorul PSC descoperă
probe care, în baza judecății sale profesionale, impun o
inspecție mai detaliată a navei, a echipamentului sau a
echipajului acesteia. Exemple de motive întemeiate sunt
date în anexa nr. 3.
(4) Trebuie avute în vedere, de asemenea, procedurile
relevante și liniile directoare pentru controlul navelor, așa
cum sunt enumerate în anexa nr. 4.
Inspecția extinsă obligatorie a anumitor nave
Art. 7. — (1) O navă aflată în una dintre categoriile
prevăzute în anexa nr. 5, secțiunea A, va fi supusă unei
inspecții extinse după o perioadă de 12 luni de la ultima
inspecție extinsă la care a fost supusă în unul dintre
porturile unui stat membru al MOU.
(2) Dacă o astfel de navă este selectată pentru
inspecție în conformitate cu prevederile art. 5 alin. (2)
lit. b), atunci trebuie efectuată o inspecție extinsă. Totuși, o
inspecție în conformitate cu prevederile art. 6 poate fi
efectuată și între două inspecții extinse.
(3) a) În conformitate cu prevederile alin. (1), operatorul
sau comandantul navei trebuie să comunice ANR toate
informațiile cuprinse în secțiunea B din anexa nr. 5, pentru
fiecare port românesc vizitat după o perioadă de 12 luni
de la ultima inspecție extinsă. Aceste informații trebuie
puse la dispoziție cu cel puțin 3 zile înainte de timpul
estimat de sosire a navei în port sau înainte de plecarea
navei din ultimul port, dacă voiajul între cele două porturi
durează mai puțin de 3 zile.
b) Orice navă care nu se conformează prevederilor
lit. a) trebuie să facă obiectul unei inspecții extinse în
portul de destinație.

3

(4) Sub incidența art. 8, ANR trebuie să se asigure că
o navă este supusă unei inspecții extinse obligatorii dacă
îi sunt aplicabile prevederile alin. (3) și are un factor de
risc 7 sau mai mare, la prima vizită în port după o
perioadă de 12 luni de la ultima inspecție detaliată.
(5) Inspecțiile extinse trebuie efectuate în conformitate
cu procedurile prevăzute în secțiunea C din anexa nr. 5.
Procedura aplicabilă în cazul în care anumite nave
nu pot fi inspectate
Art. 8. — (1) În cazul în care, din motive operaționale,
ANR nu poate efectua inspecția unei nave care are un
factor de risc mai mare de 50, așa cum prevede art. 5
alin. (2) lit. a), sau o inspecție extinsă obligatorie, așa cum
prevede art. 7 alin. (4), trebuie să informeze fără nici o
întârziere sistemul informațional Sirenac că o astfel de
inspecție nu a fost efectuată.
(2) Astfel de cazuri, împreună cu motivul pentru care
navele respective nu au fost inspectate, trebuie raportate
de ANR Comisiei Europene la intervale de 6 luni.
(3) Procentul de nave care nu au fost inspectate nu
trebuie să depășească într-un an calendaristic 5% din
numărul anual individual de nave eligibile pentru inspecțiile
la care face referire alin. (1), sosite în porturile românești,
procent calculat pe baza ultimilor 3 ani calendaristici pentru
care sunt disponibile statistici.
(4) În următorul port de escală, navele la care se face
referire la alin. (1) trebuie să facă obiectul unei inspecții,
așa cum prevede art. 5 alin. (2) lit. a), sau al unei
inspecții extinse obligatorii, așa cum prevede art. 7
alin. (4), în următorul port de destinație al unui stat
membru al Uniunii Europene, după caz.
Măsuri privind refuzul accesului în porturile românești
pentru anumite nave
Art. 9. — (1) ANR trebuie să se asigure că unei nave
aflate în una dintre categoriile prevăzute în secțiunea A din
anexa nr. 11 i se refuză accesul în porturile românești, cu
excepția situațiilor descrise la art. 14 alin. (6), dacă nava,
fie:
a) arborează pavilionul unui stat care apare pe îlista
neagră“ publicată în raportul anual al MOU; și
b) a fost reținută mai mult de două ori în cursul
ultimelor 24 de luni într-un port al unui stat membru al
MOU; sau
c) arborează pavilionul unui stat considerat cu îrisc
foarte mare“ sau îrisc mare“ pe îlista neagră“ publicată în
raportul anual al MOU; și
d) a fost reținută mai mult decât o dată în ultimele
36 de luni într-un port al unui stat membru al MOU.
(2) Refuzul accesului devine aplicabil imediat după ce
nava a fost autorizată să plece din portul în care a făcut
obiectul unei a doua sau a treia rețineri, după caz.
(3) În conformitate cu prevederile alin. (1), ANR trebuie
să se conformeze procedurilor prevăzute în secțiunea B
din anexa nr. 11.
Raport de inspecție pentru comandant
Art. 10. — La finalizarea inspecției, a inspecției detaliate
sau a inspecției extinse, inspectorul PSC trebuie să
întocmească un raport de inspecție în conformitate cu
prevederile anexei nr. 9. Un exemplar al raportului de
inspecție va fi pus la dispoziție comandantului navei.
Remediere și reținere
Art. 11. — (1) ANR trebuie să se asigure că toate
deficiențele confirmate sau descoperite pe timpul inspecției,
la care se face referire în art. 5 alin. (2) și în art. 7, sunt
sau vor fi remediate în conformitate cu prevederile
convențiilor.
(2) În cazul deficiențelor care în mod evident pun în
pericol siguranța, sănătatea sau mediul, ANR trebuie să se
asigure că nava este reținută ori operațiunile în cursul
cărora au fost descoperite deficiențele au fost stopate.
Nota de reținere a navei ori măsura de stopare a

4

MONITORUL OFICIAL AL ROMÂNIEI, PARTEA I, Nr. 233/15.III.2006

operațiunilor nu va fi retrasă până la înlăturarea pericolului
sau până când ANR hotărăște că nava poate pleca ori că
operațiunile pot fi continuate fără risc pentru siguranța,
sănătatea pasagerilor sau a echipajului ori risc pentru alte
nave sau o amenințare pentru mediul înconjurător.
(3) În exercitarea judecății sale profesionale pentru a
stabili dacă o navă trebuie reținută sau nu, inspectorul
PSC trebuie să aplice criteriile prevăzute în anexa nr. 6.
În această situație, dacă nava nu este echipată cu un
sistem de înregistrare a datelor voiajului în stare de
funcționare, așa cum prevede anexa nr. 12, nava trebuie
reținută. Dacă această deficiență nu poate fi remediată în
portul de reținere, ANR poate permite navei să plece către
cel mai apropiat port convenabil, unde deficiența trebuie
remediată, sau să solicite ca remedierea deficienței să fie
efectuată într-o perioadă de maximum 30 de zile. În acest
scop trebuie aplicate procedurile menționate la art. 14.
(4) În circumstanțe excepționale, când starea generală a
unei nave este în mod evident substandard, ANR poate
reține nava sau poate suspenda inspecția până când
părțile responsabile vor fi luat toate măsurile necesare în
vederea conformării cu cerințele relevante ale convențiilor.
(5) În situația în care inspecțiile la care se face referire
la art. 5 alin. (2) și la art. 7 au ca rezultat o reținere, ANR
trebuie să informeze imediat, în scris, atașând raportul de
inspecție, autoritatea statului al cărui pavilion nava este
îndreptățită să îl arboreze, denumită în continuare
administrația statului de pavilion, sau, când acest lucru nu
este posibil, consulatul ori, în absența acestuia, cea mai
apropiată reprezentanță diplomatică a statului respectiv
despre toate circumstanțele care au condus la reținerea
navei. În plus, când acest lucru este relevant, trebuie
informați și inspectorii nominalizați sau organizațiile
recunoscute, responsabile pentru eliberarea certificatelor de
clasă sau a certificatelor eliberate în numele statului de
pavilion în conformitate cu convențiile internaționale.
(6) Prevederile prezentului ordin nu trebuie să aducă
atingere cerințelor suplimentare ale convențiilor privind
procedurile de notificare și raportare referitoare la PSC.
(7) Când se exercită controlul statului portului, în
conformitate cu prevederile prezentului ordin, trebuie
depuse toate eforturile posibile pentru a se evita reținerea
sau întârzierea nejustificată a navei. Atunci când nava este
reținută sau întârziată în mod nejustificat, operatorul ori
proprietarul navei trebuie să fie îndreptățit la despăgubire
pentru orice pierdere sau prejudiciu suferit. În orice situație
de presupusă reținere nejustificată, proba reținerii sau
întârzierii nejustificate cade în sarcina operatorului ori a
proprietarului navei.
Proceduri aplicabile în absența certificatelor ISM
Art. 12. — (1) Dacă în timpul inspecției se constată
lipsa copiei documentului de conformitate (DOC) sau a
certificatului de management al siguranței (SMC), eliberat
în conformitate cu prevederile Codului internațional de
management pentru exploatarea în siguranță a navelor și
pentru prevenirea poluării (Codul ISM), de la bordul navei
la care prevederile Codului ISM sunt aplicabile, ANR
trebuie să ia măsura reținerii navei.
(2) Totuși, în absența documentelor la care face referire
alin. (1), în condițiile în care în timpul inspecției nu au fost
descoperite și alte deficiențe care să justifice reținerea
navei, ANR poate ridica măsura reținerii pentru a evita
congestionarea portului. Ori de câte ori ia o astfel de
decizie, ANR trebuie să informeze imediat autoritățile
competente ale statelor membre ale Uniunii Europene
despre aceasta.
(3) ANR trebuie să se asigure că navelor autorizate să
plece din port în condițiile prevăzute la alin. (2) li se refuză
accesul în toate porturile comunității, până când operatorul
sau proprietarul navei demonstrează ANR că nava are
certificate valabile, eliberate în conformitate cu Codul ISM,
exceptând situațiile prevăzute la art. 14 alin. (6). Când
deficiențele prevăzute la art. 11 alin. (2) nu pot fi

remediate în portul de reținere, trebuie aplicate, de
asemenea, și prevederile art. 14.
Dreptul la contestație
Art. 13. — (1) Proprietarul, operatorul sau
reprezentantul navei în România are dreptul la contestație
împotriva deciziei ANR de a reține ori de a refuza accesul
navei în porturi. Contestația nu suspendă măsura de
reținere sau de refuz a accesului în porturi.
(2) Dreptul la contestație se supune prevederilor legii
contenciosului administrativ.
(3) ANR trebuie să informeze comandantul navei despre
dreptul la contestație prevăzut la alin. (1).
Proceduri ulterioare inspecției și reținerii
Art. 14. — (1) Atunci când deficiențele prevăzute la
art. 11 alin. (2) nu pot fi remediate în portul de inspecție,
ANR poate permite navei în cauză să plece spre cel mai
apropiat șantier naval de reparații disponibil, pe care
comandantul și autoritățile implicate îl aleg, dacă se face
dovada conformării cu condițiile stabilite de autoritatea
statului pavilionului și agreate de ANR. Astfel de condiții
trebuie să garanteze că nava poate pleca fără a prezenta
risc pentru siguranța și sănătatea pasagerilor, a echipajului
sau risc pentru alte nave și fără să constituie o amenințare
a mediului marin.
(2) În cazul prevăzut la alin. (1), ANR trebuie să
notifice autoritatea competentă a statului portului unde se
află șantierul de reparații, părțile prevăzute la art. 11 alin. (5)
și, după caz, oricare alte autorități interesate despre toate
condițiile stabilite pentru plecarea în voiaj.
(3) Notificarea părților la care se face referire în
alin. (2) trebuie făcută în conformitate cu prevederile anexei
nr. 2 la MOU. În cazul în care ANR primește o astfel de
notificare, trebuie să informeze autoritatea care a transmis
notificarea despre măsurile luate.
(4) ANR trebuie să ia măsuri pentru a se asigura că
navelor la care se face referire la alin. (1) și care:
a) pleacă pe mare fără să se conformeze cerințelor
stabilite; sau
b) refuză să se conformeze cerințelor aplicabile ale
convențiilor, fără a intra pentru reparații în șantierul naval
stabilit,
li se va interzice accesul în porturile românești, până când
proprietarul sau operatorul acesteia va face dovada către
ANR că acestea corespund tuturor cerințelor aplicabile ale
convențiilor.
(5) În cazurile prevăzute la alin. (4) lit. a), ANR trebuie
să informeze imediat autoritățile competente ale statelor
membre ale Uniunii Europene. În cazurile prevăzute la
alin. (4) lit. b), când șantierul naval pentru reparații se află
pe teritoriul României, ANR trebuie să alerteze imediat
autoritățile competente ale statelor membre ale Uniunii
Europene. Înaintea interzicerii accesului unei nave în
porturile românești, ANR poate solicita consultări prealabile
administrației statului de pavilion al navei.
(6) Fără a aduce atingere prevederilor alin. (4), ANR
poate permite accesul într-un anumit port, în caz de forță
majoră sau de deteriorare considerabilă a condițiilor de
siguranță a navei, pentru a reduce ori a minimiza riscul de
poluare sau pentru a remedia deficiențele, cu condiția ca
proprietarul, operatorul ori comandantul navei să facă
dovada că a luat măsurile necesare intrării navei în
siguranță în acel port conform cerințelor ANR.
Profilul profesional al inspectorilor
Art. 15. — (1) Inspecțiile trebuie efectuate numai de
inspectori care îndeplinesc criteriile de calificare prevăzute
în anexa nr. 7.
(2) Atunci când expertiza profesională necesară nu
poate fi asigurată de ANR, inspectorul PSC poate fi asistat
de o altă persoană având calificarea și experiența
necesare.
(3) Inspectorii PSC care efectuează inspecția PSC și
persoanele care îi asistă nu trebuie să aibă interese

MONITORUL OFICIAL AL ROMÂNIEI, PARTEA I, Nr. 233/15.III.2006
comerciale în portul de inspecție ori la nava inspectată, să
nu fie angajați sau să desfășoare activități în numele unor
organizații neguvernamentale care emit certificate statutare
ori de clasă sau care efectuează inspecțiile necesare
eliberării actelor certificate pentru nave.
(4) Fiecare inspector PSC trebuie să posede un
document personal, sub forma unui card de identitate emis
de ANR în conformitate cu prevederile prezentului ordin,
care să probeze că inspectorul PSC este autorizat să
efectueze inspecții PSC în numele Guvernului României.
Modelul și conținutul cardului de identitate sunt prevăzute
în anexa nr. 13.
Rapoarte de la piloți și autorități portuare
Art. 16. — (1) Piloții români angajați în manevra de
acostare ori de plecare a navelor sau cei angajați în
pilotarea navelor către un port românesc vor informa
imediat ANR, ori de câte ori constată în timpul desfășurării
activității, că există deficiențe care ar putea prejudicia
siguranța navigației, a navei sau care ar putea constitui
un pericol major pentru mediul marin.
(2) Atunci când autoritățile portuare, în timpul exercitării
normale a atribuțiilor de serviciu, constată că o navă aflată
într-un port românesc are deficiențe care pot prejudicia
siguranța navei sau care pot constitui o amenințare pentru
mediul marin, trebuie să informeze imediat ANR.
Cooperarea
Art. 17. — (1) ANR trebuie să coopereze cu autoritățile
portuare și cu alte autorități, precum și cu agenții
economici pentru a putea obține toate informațiile relevante
cu privire la navele care intră în porturile românești.
(2) ANR trebuie să facă schimb de informații și să
coopereze cu autoritățile competente ale tuturor statelor
membre ale Uniunii Europene și să mențină legături
operaționale cu Comisia Europeană și cu Sistemul
informațional Sirenac de la St. Malo, Franța. În scopul
desfășurării inspecțiilor prevăzute la art. 5 alin. (2) și la
art. 7, inspectorii PSC trebuie să consulte bazele de date
publice și private care conțin informații despre inspecția
navelor, accesibile prin Sistemul informațional Equasis.
(3) Informațiile la care se face referire la alin. (2) sunt
cele prevăzute în anexa nr. 4 la MOU, care asigură
conformitatea cu prevederile art. 18 din prezentul ordin.
Publicarea informațiilor
Art. 18. — (1) ANR trebuie să ia măsurile necesare
pentru a se asigura că informațiile prevăzute în partea I
din anexa nr. 8 privind navele care au fost reținute în
porturile românești sau cărora li s-a interzis accesul într-un
port românesc în decursul lunii anterioare sunt făcute
publice cel puțin o dată pe lună.
(2) Informațiile prevăzute în părțile I și a II-a din anexa
nr. 8 și informațiile privind schimbarea, suspendarea și
retragerea clasei navei, prevăzute la art. 15 alin. (3) din
Directiva 94/57/EC, trebuie să fie disponibile în Sistemul
informațional Sirenac.
(3) ANR și Comisia Europeană trebuie să coopereze în
vederea stabilirii condițiilor tehnice necesare prevăzute la
alin. (2).
(4) Prevederile acestui articol nu aduc atingere
prevederilor legale în vigoare privind răspunderea juridică.

Rambursarea costurilor
Art. 19. — (1) Dacă inspecțiile prevăzute la art. 6 și 7
confirmă sau descoperă deficiențe în legătură cu cerințele
unei convenții care impun reținerea unei nave, atunci toate
costurile în legătură cu inspecțiile trebuie să fie suportate
de proprietar, operator sau de reprezentantul acestuia în
România.
(2) Contravaloarea cheltuielilor legate de inspecțiile
efectuate de ANR în conformitate cu prevederile art. 14
alin. (4) se suportă de proprietarul sau operatorul navei.
(3) În cazul reținerii unei nave pentru deficiențe sau
pentru lipsa certificatelor valabile, așa cum este prevăzut la
art. 11 și în anexa nr. 6, costurile în legătură cu reținerea
navei în port se suportă de proprietarul sau operatorul
navei.
(4) Reținerea nu va fi ridicată decât după plata integrală
sau după ce a fost depusă o garanție suficientă pentru
rambursarea costurilor.
Informații pentru monitorizarea implementării
Art. 20. — ANR trebuie să pună la dispoziție Comisiei
Europene informațiile prevăzute în anexa nr. 10, la
intervalele stabilite în aceasta.
Art. 21. — Contravențiile la prevederile prezentului ordin
se stabilesc prin hotărâre a Guvernului.
Art. 22. — ANR va duce la îndeplinire prevederile
prezentului ordin.
Art. 23. — Anexele nr. 1—13 fac parte integrantă din
prezentul ordin.
Art. 24. — Prezentul ordin transpune prevederile
Directivei Consiliului Uniunii Europene nr. 95/21/EC din
19 iunie 1995 pentru controlul statului portului, publicată în
JO nr. L157 1 din 7 iulie 1995, astfel cum a fost
amendată prin Directiva Consiliului Europei nr. 98/25/EC
din 27 aprilie 1998, publicată în JO nr. L133 19 din 7 mai
1998, Directiva Comisiei Europene nr. 98/42/EC din
19 iunie 1998, publicată în JO nr. L184 40 din 27 iunie
1998, Directiva Comisiei Europene nr. 1999/97/EC din
13 decembrie 1999, publicată în JO nr. L331 67 din
23 decembrie 1999, Directiva Parlamentului European și a
Consiliului European nr. 2001/106/EC din 19 decembrie
2001, publicată în JO nr. L19 17 din 22 ianuarie 2002, și
Directiva Parlamentului European și a Consiliului European
nr. 2002/84/EC din 5 noiembrie 2002, publicată în JO
nr. L324 53 din 29 noiembrie 2002, precum și ale
Directivei Consiliului Uniunii Europene nr. 96/40/EC din
25 iunie 1996, publicată în JO nr. L196 din 7 august 1996,
p. 008-009.
Art. 25. — Prezentul ordin se publică în Monitorul
Oficial al României, Partea I.
Art. 26. — La data intrării în vigoare a prezentului ordin
se abrogă Ordinul ministrului lucrărilor publice,
transporturilor și locuinței nr. 654/2003 pentru aprobarea
Regulamentului de aplicare a prevederilor Ordonanței
Guvernului nr. 38/2000 privind implementarea standardelor
internaționale pentru siguranța navelor, prevenirea poluării
și asigurarea condițiilor de muncă și viață la bordul navelor
maritime sub pavilion străin care utilizează porturile sau
instalațiile românești din largul mării, care operează pe sau
deasupra platoului continental românesc (controlul statului
portului), publicat în Monitorul Oficial al României, Partea I,
nr. 369 din 30 mai 2003.

Ministrul transporturilor, construcțiilor și turismului,
Gheorghe Dobre
București, 21 februarie 2006.
Nr. 256.

5

6

MONITORUL OFICIAL AL ROMÂNIEI, PARTEA I, Nr. 233/15.III.2006
ANEXA Nr. 1
NAVE CARE TREBUIE INSPECTATE CU PRIORITATE

[menționate la art. 5 alin. (2) din ordin]
I. Factori prioritari
Următoarele nave trebuie inspectate cu prioritate,
indiferent de valoarea factorului de risc:
1. navele pentru care s-au primit rapoarte de la piloți
sau de la autoritățile portuare care reclamă existența unor
deficiențe care pot prejudicia navigația lor în siguranță, în
conformitate cu Directiva 93/75/EEC și cu art. 16 din ordin;
2. navele care nu s-au conformat obligațiilor prevăzute
de Directiva 93/75/EEC;
3. navele care au făcut obiectul unui raport de notificare
primit de la autoritățile altor state membre ale Uniunii
Europene;
4. navele care fac obiectul unui raport sau al unei
plângeri a comandantului, a unui membru din echipaj sau a
oricărei alte persoane ori organizații care are un interes
legitim în operarea în siguranță a navei, asigurarea
condițiilor de muncă și viață la bord sau pentru prevenirea
poluării, cu excepția cazului în care ANR consideră raportul
ori plângerea ca fiind nefondată. Identitatea persoanei care
a întocmit raportul sau plângerea nu trebuie să fie
dezvăluită comandantului ori proprietarului navei;
5. navele care au fost:
a) implicate într-o coliziune, au atins fundul mării sau au
eșuat în drumul lor către port;
b) acuzate de o presupusă încălcare a prevederilor
privind deversările de substanțe dăunătoare sau efluenți;
c) manevrate într-o manieră dezordonată, nesigură,
acolo unde sunt rute adoptate de IMO sau nu au fost
urmate practicile ori procedurile navigației în siguranță; sau
d) operate într-o asemenea manieră în care ar fi putut
pune în pericol persoanele, proprietatea sau mediul;
6. navele cărora în cursul ultimelor 6 luni le-a fost
suspendată sau retrasă clasa din motive de siguranță.
II. Factor de risc general
Următoarele nave trebuie considerate ca o prioritate
pentru inspecție:
1. navele care vizitează pentru prima dată un port
românesc ori după o absență de 12 luni sau mai mult. În
aplicarea acestor criterii ANR trebuie să ia în considerare
acele inspecții care au fost efectuate de statele membre
ale MOU. În acest scop, în absența unor date relevante,
ANR trebuie să se bazeze pe informațiile din baza de date
a Sistemului informațional Sirenac și va inspecta acele
nave care nu au fost înregistrate în aceasta;

2. navele care nu au fost inspectate în ultimele 6 luni
de nici un stat membru al Uniunii Europene;
3. navele ale căror certificate statutare pentru construcție
și echipament, emise în conformitate cu prevederile
convențiilor relevante și certificatele de clasă, nu au fost
emise de organizațiile recunoscute conform prevederilor
Directivei Consiliului 94/57/EC;
4. navele care arborează pavilionul unui stat care apare
pe îlista neagră“ publicată în raportul anual al MOU;
5. navele cărora li s-a permis să părăsească portul în
anumite condiții, cum ar fi:
a) deficiențele să fie remediate înainte de plecare;
b) deficiențele să fie remediate în următorul port de
escală;
c) deficiențele să fie remediate în 14 zile;
d) deficiențele pentru care au fost specificate alte
condiții.
Se va ține cont dacă au fost luate măsurile necesare și
toate deficiențele au fost remediate;
6. navele ale căror deficiențe au fost înregistrate ca
urmare a unei inspecții anterioare, în funcție de numărul de
deficiențe;
7. navele care au fost reținute într-un port anterior;
8. navele care arborează pavilionul unei țări care nu a
ratificat toate convențiile internaționale relevante la care se
face referire în art. 3 din ordin;
9. navele clasificate de o societate de clasificare cu o
rată de deficiențe peste medie;
10. navele din categoriile la care se face referire în
secțiunea A din anexa nr. 5;
11. navele cu o vechime de peste 13 ani.
În determinarea ordinii de prioritate la inspecție pentru
navele enumerate mai sus ANR trebuie să ia în
considerare factorul de risc general obținut din baza de
date a Sistemului informațional Sirenac, conform secțiunii 1
din anexa nr. I la MOU. Un factor de risc general mai
mare este premisa unui grad de prioritate mai ridicat.
Factorul de risc general este suma valorilor factorilor de
risc definiți în cadrul MOU. Prevederile pct. 5, 6 și 7 se
vor aplica numai inspecțiilor efectuate în ultimele 12 luni.
Factorul de risc general nu va fi mai mic decât suma
valorilor prevăzute la pct. 3, 4, 8, 9, 10 și 11. Totuși, în
scopul aplicării art. 7 alin. (4) din ordin, factorul de risc
general nu trebuie să ia în considerare prevederile pct. 10.
ANEXA Nr. 2

LISTA CERTIFICATELOR ȘI DOCUMENTELOR

[menționate la art. 6 alin. (1) din ordin]
1. Certificatul internațional de tonaj (1969)
2. Certificatul de siguranță pentru nava de pasageri
— Certificatul de siguranță a construcției pentru nava de
mărfuri
— Certificatul de siguranță a echipamentului pentru nava
de mărfuri
— Certificatul de siguranță radiotelegrafică pentru nava
de mărfuri
— Certificatul de siguranță radiotelefonică pentru nava
de mărfuri
— Certificatul de siguranță radio pentru nava de mărfuri
— Certificatul de scutire, inclusiv lista de mărfuri, acolo
unde este cazul
— Certificatul de siguranță pentru nava de mărfuri
3. Certificatul internațional de conformitate pentru
transportul gazelor lichefiate în vrac

— Certificatul de conformitate pentru transportul gazelor
lichefiate în vrac
4. Certificatul internațional de conformitate pentru
transportul substanțelor chimice periculoase în vrac
— Certificatul de conformitate pentru transportul
substanțelor chimice periculoase în vrac
5. Certificatul internațional pentru prevenirea poluării cu
hidrocarburi de la nave
6. Certificatul internațional pentru prevenirea poluării la
transportul substanțelor lichide nocive în vrac
7. Certificatul internațional asupra liniilor de încărcare
(1966)
— Certificatul internațional de scutire asupra liniilor de
încărcare (1966)
8. Jurnalul de înregistrare a hidrocarburilor, părțile I și II
9. Jurnalul de înregistrare a mărfii

MONITORUL OFICIAL AL ROMÂNIEI, PARTEA I, Nr. 233/15.III.2006
10. Certificatul de echipaj minim de siguranță
10a. Certificate emise în concordanță cu Convenția
STCW
11. Certificate de sănătate, conform Convenției ILO
nr. 73 privind examinarea medicală a navigatorilor
12. Informația de stabilitate
13. Copie a documentului de conformitate (DOC) și a
Certificatului managementului siguranței (SMC) emis în
conformitate cu Codul internațional de management pentru
operarea în siguranță a navelor și pentru prevenirea
poluării (Codul ISM), (SOLAS 74, cap. IX)
14. Certificatele navei pentru corp și mașini, emise de
societatea de clasificare în speță (vor fi cerute numai dacă
nava menține clasa cu o societate de clasificare)
15. Documentul de conformitate cu cerințele speciale
pentru navele care transportă mărfuri periculoase
16. Certificatul de siguranță pentru navele de mare
viteză și documentul de atestare pentru conducerea
acestora
17. Lista specială sau manifestul mărfurilor periculoase
ori planul de încărcare detaliat
18. Jurnalul de bord al navei, cu privire la evidența
rolurilor, testelor, exercițiilor, și jurnalul de înregistrare a
inspecțiilor și întreținere a mijloacelor de salvare a vieții,
precum și dispunerea acestora
19. Certificatul de siguranță a navei cu destinație
specială
20. Certificatul de siguranță pentru platformele de foraj
mobile

7

21. Pentru tancurile petroliere, înregistrări privind
sistemul de monitorizare și control al descărcărilor de
hidrocarburi pentru ultimul voiaj efectuat în balast
22. Planul rolurilor, planul de incendiu, iar pentru navele
de pasageri, planul de vitalitate
23. Planul de urgență de prevenire a poluării (SOPEP)
24. Dosarul cu rapoartele de inspecție (în cazul
vrachierelor și al tancurilor petroliere)
25. Rapoartele de inspecții PSC anterioare
26. Informația privind raportul maxim A/A, pentru navele
Ro/Ro care transportă și pasageri
27. Documentul de autorizare pentru transportul
cerealelor
28. Manualul pentru amararea/arimarea mărfurilor
29. Jurnalul de înregistrare a gunoiului și planul de
management al gunoiului
30. Sistemul de sprijinire în luarea deciziilor pentru
comandantul navei de pasageri
31. Planul de cooperare privind căutarea și salvarea
(SAR) pentru navele de pasageri care navighează pe rute
fixe
32. Lista limitărilor operaționale pentru navele de
pasageri
33. Informația pentru vrachiere
34. Planul de încărcare/descărcare pentru vrachiere
35. Certificat de asigurare sau altă garanție financiară
de răspundere civilă pentru pagubele produse prin poluare
cu hidrocarburi (CLC 1992).
ANEXA Nr. 3

EXEMPLE

de motive întemeiate pentru o inspecție mai detaliată
[menționate la art. 6 alin. (3) din ordin]
1. Navele identificate în anexa nr. 1 partea I și partea
a II-a, alin. II-3, II-4, II-5b), II-5c) și II-8
2. Jurnalul de înregistrare a hidrocarburilor nu este
completat corect și la zi.
3. Când în timpul examinării certificatelor și a altor
documente sunt descoperite inadvertențe.
4. Indicii că membrii echipajului nu se conformează
prevederilor art. 8 din Directiva Consiliului 94/58/EC1)
5. Dovezi că manipularea mărfurilor, precum și alte
operațiuni nu sunt efectuate în siguranță sau în
conformitate cu liniile directoare ale IMO, de exemplu
conținutul de oxigen din tubulatura principală a instalației
de gaz inert depășește limita maximă admisă
6. Omisiunea comandantului unui tanc petrolier de a
furniza informații privind sistemul de monitorizare și control
al descărcărilor de hidrocarburi pentru ultimul voiaj efectuat
în balast
1)

7. Lipsa unui plan la zi cu rolurile echipajului sau în
situația în care membrii echipajului nu au cunoștință de
îndatoririle lor în cazul unui incendiu ori în cazul unui ordin
de abandonare a navei
8. Emiterea de mesaje de pericol false, fără a fi urmate
de procedurile corecte de anulare a mesajelor
9. Lipsa unui echipament principal sau a unui plan cerut
de convențiile relevante
10. Condiții excesiv de neigienice la bordul navei
11. Evidențele rezultate din impresia generală și
observațiile inspectorului că structura navei este serios
deteriorată sau există deficiențe care supun unui risc
structura, etanșeitatea ori integritatea etanșeității navei
12. Dovezi sau informații că echipajul ori comandantul
nu este familiarizat cu procedurile operaționale esențiale de
la bord privind siguranța navei și prevenirea poluării sau că
astfel de operațiuni nu au fost efectuate.

OJ nr. L 319 din 12 decembrie 1994, p. 28.

ANEXA Nr. 4
PROCEDURI

pentru controlul navelor
[menționate la art. 6 alin. (4) din ordin]
1. Principiile dotării navelor cu echipaj minim de
siguranță [Rezoluția IMO A.890(21)], anexele care conțin
Documentul de echipaj minim de siguranță (anexa nr. I) și
Liniile directoare pentru aplicarea principiilor de echipaj
minim de siguranță (anexa nr. II)

2. Prevederile Codului internațional privind transportul
mărfurilor periculoase (Codul IMDG)
3. Publicația ILO, îInspecție a condițiilor de muncă la
bordul navelor. Ghidul procedurilor“
4. Anexa nr. I la MOU îProceduri pentru controlul
statului portului“.

8

MONITORUL OFICIAL AL ROMÂNIEI, PARTEA I, Nr. 233/15.III.2006
ANEXA Nr. 5
SECȚIUNEA A:

Categorii de nave care fac obiectul unei inspecții extinse
[menționate la art. 7 alin. (1) din ordin]

1. Tancuri care transportă gaze și tancuri chimice, mai
vechi de 10 ani — vârsta stabilită pe baza datei de
construcție indicate în certificatele de siguranță
2. Vrachierele mai vechi de 12 ani — vârsta stabilită pe
baza datei de construcție indicate în certificatele de
siguranță
3. Tancurile petroliere cu un tonaj brut mai mare de
3.000 și mai vechi de 15 ani — vârsta stabilită pe baza
datei de construcție indicate în certificatele de siguranță
SECȚIUNEA B:

4. Pasagerele mai vechi de 15 ani, altele decât
pasagerele prevăzute la art. 2 lit. (a) și (b) din Directiva
Consiliului 1999/35/EC1) din 29 aprilie 1999 privind Sistemul
de inspecții obligatorii pentru operarea în siguranță a
navelor de tip Ro-Ro ferry care transportă și pasageri,
precum și a navelor de pasageri de mare viteză care
operează în serviciu regulat.

Informații care trebuie comunicate ANR

[menționate la art. 7 alin. (3) lit. a)]
A. numele navei;
B. pavilionul navei;
C. numărul de identificare IMO;
D. tonajul deadweight;
E. data construcției navei, determinată pe baza datei
indicate de certificatele de siguranță ale navei;
F. pentru tancuri:
F.a. configurația: corp simplu, corp simplu cu SBT
(tancuri cu balast separat), corp dublu;
F.b. starea de încărcare a mărfii și a tancurilor de
balast: plin, gol, inertat;
F.c. volumul și natura mărfii;
SECȚIUNEA C:

G. timpul estimat al sosirii la portul de destinație sau la
poziția de îmbarcare a pilotului, după cum cere ANR;
H. durata planificată pentru staționare;
I. operațiunile planificate pentru portul de destinație
(încărcare, descărcare, altele);
J. inspecții statutare planificate și operațiuni de
întreținere și reparații substanțiale care trebuie efectuate pe
timpul staționării în portul de destinație.

Proceduri privind inspecția extinsă a unei anumite categorii de nave
[menționate la art. 7 alin. (5) din ordin]

A. În funcție de fezabilitatea lor practică sau de orice
constrângeri în legătură cu siguranța persoanelor, a navei
sau a portului, cel puțin punctele de mai jos trebuie să
facă parte dintr-o inspecție extinsă. Inspectorii trebuie să fie
conștienți că pot împiedica efectuarea în siguranță a unor
anumite operațiuni de la bord, de exemplu manipularea
mărfii, dacă se solicită efectuarea unor teste în timpul unor
astfel de operațiuni.
1. Nave în general (categorii în secțiunea A):
a) black-out și pornirea generatorului de avarie;
b) inspecția iluminatului de avarie;
c) punerea în funcțiune a pompei de avarie de stins
incendiul cuplând două manici la tubulatura principală de
stins incendiul;
d) punerea în funcțiune a pompelor de santină;
e) închiderea porților etanșe;
f) lansarea la apă a unei bărci de salvare;
g) testarea stopării de urgență de la distanță a
generatoarelor electrice, caldarinelor, boilerelor, ventilației și
a pompelor de combustibil;
h) testarea instalației de guvernare, inclusiv a instalației
de guvernare de avarie;
i) inspecția sursei de energie de avarie a instalațiilor
radio;
j) inspecția și, dacă este posibil, testarea separatorului
de santină.
2. Tancuri care transportă gaze și tancuri chimice
În plus față de punctele menționate în secțiunea 1,
următoarele puncte trebuie considerate ca făcând parte
dintr-o inspecție extinsă la tancurile care transportă gaze și
tancuri chimice:
a) monitorizarea tancurilor de marfă și a dispozitivelor
de siguranță privind temperatura, presiunea și ulajul;
b) dispozitivele de analiză a oxigenului și explozimetrele,
inclusiv calibrarea acestora. Existența echipamentului de
detecție chimică cu un număr suficient de tuburi de detectare
a gazului pentru tipul specific de marfă transportată;
1)

OJ nr. 138 din 1 iunie 1999, p. 1.

c) seturi de dispozitive de respirat la cabină, care să
asigure o protecție suficientă a ochilor și respiratorie pentru
fiecare persoană de la bord (dacă acest lucru este cerut
de produsele listate în Certificatul internațional de
conformitate sau în Certificatul internațional de conformitate
pentru transportul produselor chimice periculoase în vrac ori
al gazelor lichefiate în vrac, după caz);
d) verificarea în vederea stabilirii dacă produsul
transportat este listat în Certificatul internațional de
conformitate sau în Certificatul internațional de conformitate
pentru transportul produselor chimice periculoase în vrac ori
al gazelor lichefiate în vrac, după caz;
e) instalațiile fixe de stins incendiul de pe punte, fie că
sunt cu spumă chimică sau cu produse chimice uscate
(pudră) ori de alt tip, în funcție de tipul produsului
transportat.
3. Vrachiere
În plus față de punctele menționate în secțiunea 1,
următoarele puncte trebuie considerate ca făcând parte
dintr-o inspecție extinsă la vrachiere:
a) posibila coroziune a sistemelor de montare pe punte
a echipamentelor;
b) posibila deformare și/sau coroziune a capacelor
magaziilor;
c) posibile fisuri sau coroziune locală a pereților
transversali;
d) accesul în magaziile de marfă;
e) verificarea existenței la bord a următoarelor
documente în vederea stabilirii că acestea sunt vizate de
statul pavilionului sau de societatea de clasificare:
(1) rapoartele de inspecție structurale;
(2) rapoartele de evaluare a condiției;
(3) rapoartele măsurătorilor grosimii tablei;
(4) documentul descriptiv la care face referire
Rezoluția IMO A.744(18).

MONITORUL OFICIAL AL ROMÂNIEI, PARTEA I, Nr. 233/15.III.2006
4. Tancuri petroliere
În plus față de punctele menționate în secțiunea 1,
următoarele puncte trebuie considerate ca făcând parte
dintr-o inspecție extinsă la tancurile petroliere:
a) sistemul de spumă fixă de punte;
b) echipamentul de stins incendiul în general;
c) inspecția obturatoarelor din sala mașinilor, camera
pompelor și spațiile de locuit;
d) controlul presiunii gazului inert și al conținutului de
oxigen;
e) tancurile de balast. În primă instanță, cel puțin un
tanc de balast din zona tancurilor de marfă să fie examinat
din autoclava de acces de pe punte a tancului de marfă,
dacă inspectorul stabilește motive întemeiate pentru o
inspecție ulterioară;
f) verificarea existenței la bord a următoarelor
documente, în vederea stabilirii că acestea sunt vizate de
statul pavilionului sau de societatea de clasificare:
(1) rapoartele de inspecție a structurii;
(2) rapoartele de evaluare a condiției;
(3) rapoartele măsurătorilor grosimii tablei;
(4) documentul descriptiv la care face trimitere
Rezoluția IMO A.744(18).
5. Nave de pasageri care nu sunt cuprinse în
prevederile Directivei 1999/35/EC.

9

În plus față de punctele prevăzute în secțiunea C1,
următoarele puncte trebuie considerate ca făcând parte
dintr-o inspecție extinsă la pasagere:
a) testarea sistemului de detectare și alarmare în caz
de incendiu;
b) testarea închiderii corespunzătoare a ușilor de
incendiu;
c) testarea instalației de amplificare/comunicare;
d) un rol de incendiu cu o parte din membrii echipajului
de la secția bucătărie/restaurant, acolo unde, ca un
minimum de cerințe, echipamentele individuale de protecție
pentru stins incendiile trebuie testate;
e) demonstrarea faptului că membrii-cheie ai echipajului
sunt familiarizați cu planul de vitalitate.
B. Dacă se consideră necesar, cu consimțământul
comandantului sau al operatorului, inspecția poate fi
continuată și în timpul voiajului spre sau dinspre un port
românesc.
C. Inspectorul nu trebuie să obstrucționeze operarea
navei și nici să genereze situații care, după judecata
comandantului, ar putea pune în pericol siguranța
pasagerilor, a echipajului și a navei.

ANEXA Nr. 6
CRITERII PENTRU REȚINEREA UNEI NAVE

[menționate la art. 11 alin. (3) din ordin]
Introducere
Înainte de a decide dacă deficiențele găsite în timpul
inspecției conduc la reținerea navei implicate, inspectorul
PSC trebuie să aplice criteriile menționate în secțiunile 1 și 2.
Secțiunea a 3-a include exemple de deficiențe care
prin ele însele pot conduce la reținerea navei implicate
[vezi art. 11 alin. (3) din ordin].
Atunci când motivul reținerii este rezultatul unei avarii
accidentale suferite de navă în timpul voiajului către un
port, nu se va mai emite nota de reținere, dacă se face
dovada că:
a) a fost acordată o atenție deosebită cerințelor
conținute de Regula I/11(c) din Convenția SOLAS 74,
privind notificarea administrației statului pavilionului,
surveiorului nominat sau organizației recunoscute,
responsabilă pentru eliberarea certificatului relevant;
b) înainte de intrarea navei în port, comandantul sau
proprietarul navei a transmis ANR detalii despre
circumstanțele în care a avut loc accidentul, avariile
suferite, precum și informații despre dovada notificării
administrației statului pavilionului;
c) nava a întreprins acțiunile necesare remedierii
avariilor, iar acestea au fost acceptate de ANR; și
d) având în vedere notificarea privind finalizarea acțiunii
de remediere a avariilor, autoritatea statului de pavilion s-a
asigurat că deficiențele care erau în mod clar periculoase
pentru siguranță, sănătate sau mediu au fost remediate.
Secțiunea 1. Criterii principale
Când își exercită judecata profesională pentru a decide
dacă reține sau nu o navă, inspectorul PSC trebuie să
aplice următoarele criterii principale:
a) navele care sunt nesigure pentru a pleca pe mare
trebuie reținute indiferent cât de mult timp vor sta în port
pentru remedierea deficiențelor;
b) o navă va fi reținută dacă deficiențele sunt suficient
de serioase ca să ducă la o reinspecție în urma căreia
inspectorul PSC să constate că acestea au fost remediate
înainte de plecarea navei din port. Necesitatea de
reîntoarcere a inspectorului PSC la navă este măsura

gravității deficiențelor constatate. Totuși acest lucru nu
implică o astfel de obligație pentru fiecare caz. ANR trebuie
să verifice într-un fel sau altul, de preferat printr-o vizită
ulterioară, dacă deficiențele au fost remediate înainte de
plecarea navei.
Secțiunea a 2-a. Aplicarea criteriilor principale
Când decide dacă deficiențele constatate sunt suficient
de serioase pentru a determina reținerea navei, inspectorul
PSC trebuie să evalueze dacă:
1. nava are documentele relevante valabile;
2. nava are echipajul minim de siguranță cerut de
Certificatul de echipaj minim de siguranță.
În timpul inspecției inspectorul PSC trebuie să evalueze
dacă nava și/sau echipajul sunt apte pentru:
1. a naviga în siguranță în voiajul următor;
2. a manipula în siguranță, a transporta și a monitoriza
starea mărfii pe durata voiajului următor;
3. a asigura funcționarea în siguranță a echipamentelor
din sala mașinilor pe durata voiajului următor;
4. menținerea propulsiei și a guvernării în condiții
optime;
5. lupta efectivă contra incendiilor în orice loc de pe
navă, dacă acest lucru este necesar, în cursul voiajului
următor;
6. abandonarea navei cu rapiditate și în siguranță,
salvarea efectivă, în caz de necesitate, în voiajul următor;
7. prevenirea poluării mediului în voiajul următor;
8. menținerea unei stabilități adecvate în timpul voiajului
următor;
9. menținerea unei etanșeități adecvate în voiajul
următor;
10. comunicarea în situații de pericol, dacă este
necesar, în voiajul următor;
11. asigurarea condițiilor de siguranță și sănătate pentru
voiajul următor;
12. furnizarea unui volum maxim de informații în caz de
accident.
Luându-se în considerare deficiențele descoperite, dacă
răspunsul la oricare dintre aceste evaluări este negativ,

10

MONITORUL OFICIAL AL ROMÂNIEI, PARTEA I, Nr. 233/15.III.2006

nava trebuie reținută. O combinație de deficiențe mai puțin
serioase poate conduce la reținerea navei.
Secțiunea a 3-a
Pentru a asista inspectorul PSC la folosirea acestor linii
directoare, urmează o listă cu deficiențe grupate după
convenții și/sau coduri relevante, care sunt considerate atât
de serioase încât pot conduce la reținerea navei implicate.
Această listă nu este exhaustivă. Oricum, deficiențele
datorate nerespectării prevederilor Convenției STCW 1978,
prevăzute la pct. 3.8 de mai jos, sunt singurele motive
pentru reținere în conformitate cu această convenție.
3.1. Generalități

Lipsa unor certificate sau documente valabile, așa cum
sunt cerute de instrumentele relevante. Oricum, navele care
arborează pavilionul unor state care nu sunt parte la o
convenție (instrument relevant) sau care nu au implementat
un alt instrument relevant nu sunt în drept să dețină
certificatele cerute de acea convenție sau alt instrument
relevant.
Din acest motiv simpla lipsă a unor certificate nu
trebuie să constituie un motiv de reținere a navelor; totuși
inspectorul PSC trebuie să se asigure că nava corespunde
în mod substanțial acelor cerințe, înainte de plecarea din
port, fără a aplica navei un tratament mai favorabil decât
cel aplicat unei nave ce arborează pavilionul unui stat care
este parte la convențiile relevante.
3.2. Deficiențe sub incidența SOLAS 74 (Referirile sunt date
între paranteze):
1. exploatarea improprie a propulsiei, a altor mecanisme
esențiale sau a instalației electrice;
2. curățenie insuficientă în sala mașinilor, cantități
excesive de amestec ulei/apă din santine, izolația
tubulaturilor, inclusiv a eșapamentelor din sala mașinilor
contaminată cu hidrocarburi, funcționarea improprie a
pompei de santină și a accesoriilor acesteia;
3. funcționarea improprie a generatorului de avarie, a
iluminatului, bateriilor de acumulatori și comutatoarelor;
4. funcționarea defectuoasă a instalației principale de
guvernare și a guvernării de avarie;
5. absența, capacitatea insuficientă sau deteriorarea
serioasă a echipamentului individual de salvare, a bărcilor
de salvare, precum și a mijloacelor de lansare;
6. absența, neconformitatea sau deteriorarea
substanțială a sistemului de detectare a incendiilor,
alarmelor de incendiu, echipamentului de stingere a
incendiilor, instalației fixe de stins incendiul, valvulelor de la
ventilație, obturatoarelor de incendiu, dispozitivelor rapide
de închidere de la distanță, pentru a vedea dacă ele
corespund scopului pentru care au fost destinate;
7. absența, deteriorarea substanțială, funcționarea
necorespunzătoare a protecției împotriva incendiilor în zona
de operare a încărcăturii la navele-tanc;
8. absența, neconformitatea sau deteriorarea serioasă a
dispozitivelor de iluminat, semnalizare optică și sonoră;
9. absența sau funcționarea necorespunzătoare a
echipamentelor de radiocomunicații pentru situațiile de
pericol și comunicații de siguranță;
10. absența sau funcționarea necorespunzătoare a
echipamentului de navigație, ținându-se cont de prevederile
cap. V/12(o) din Convenția SOLAS 74;
11. absența hărților de navigație corectate la zi și/sau a
tuturor celorlalte publicații nautice relevante pentru voiajul
intenționat, avându-se în vedere faptul că hărțile electronice
pot substitui hărțile normale;
12. absența sitelor antiscânteie de la sistemul de
ventilație al camerei pompelor (Regula II—2/59.3.1 din
Convenția SOLAS 74);
13. deficiențe serioase privind cerințele operaționale, așa
cum sunt descrise în secțiunea 5.5 din anexa nr. 1 la
MOU;
14. numărul, compunerea și certificarea echipajului nu
corespund cu documentul de echipaj minim de siguranță;

15. neefectuarea programului de inspecții intensificate în
conformitate cu prevederile cap. XI, Regula 2 din
Convenția SOLAS 74;
16. absența, funcționarea necorespunzătoare a
înregistratorului parametrilor de navigație (VDR), când
utilizarea acestuia este obligatorie.
3.3. Deficiențe sub incidența Codului internațional pentru transportul
mărfurilor în vrac (Codul IBC) (Referirile sunt date între

paranteze):
1. transportul unei substanțe care nu este menționată în
Certificatul de conformitate sau lipsa informației despre
marfă (16.2);
2. lipsa sau avarierea dispozitivelor de siguranță de
înaltă presiune (8.2.3);
3. instalații electrice nesigure sau care nu corespund
cerințelor Codului (10.2.3);
4. surse de aprindere în locații periculoase la care se
face referire la pct. 10.2 (11.3.15);
5. contravenții la cerințele speciale (15);
6. depășirea cantității maxime de marfă admise pentru
fiecare tanc (16.1);
7. insuficientă protecție la căldură pentru produsele
sensibile (16.6).
3.4. Deficiențe sub incidența Codului internațional pentru transportul
gazelor lichefiate în vrac (Codul IGC) (Referirile sunt date între

paranteze):
1. transportul unei substanțe care nu este menționată în
Certificatul de conformitate sau lipsa informației despre
marfă (18.1);
2. lipsa dispozitivelor de închidere pentru spațiile de
locuit sau de lucru (3.2.6);
3. pereții transversali neetanși la gaze (3.3.2);
4. închizătoarele de aer defecte (3.6);
5. valvule de închidere rapidă lipsă sau defecte (5.6);
6. valvule de siguranță lipsă sau defecte (8.2);
7. instalații electrice care nu corespund cerințelor
Codului (10.2.4);
8. ventilatoarele din zona mărfii nu funcționează (12.1);
9. alarma de presiune pentru tancuri nu funcționează
(13.4.1);
10. instalația de detectare a gazelor toxice defectă
(13.6);
11. transportul substanțelor care trebuie inhibate fără un
certificat valabil pentru inhibitor (17/19);
3.5. Deficiențe sub incidența Convenției LL 66:

1. zone semnificative avariate sau corodate, găuri în
punți ori la corp, asociate cu dispozitive blocate, care să
afecteze buna stare de navigabilitate sau rezistența la
sarcinile încărcate local, dacă nu cumva au fost efectuate
lucrări de reparații provizorii pentru un voiaj spre un port
unde vor fi efectuate reparații definitive;
2. un caz identificat de stabilitate insuficientă;
3. lipsa unei informații complete și credibile, sub o
formă aprobată, care prin căi rapide și simple să dea
posibilitatea comandantului să încarce și să balasteze nava
într-o asemenea manieră încât limitele stabilității să fie
menținute în toate fazele voiajului, în funcție de condițiile
variabile ale acestuia, pentru a evita orice suprasolicitare a
structurii navei;
4. deteriorarea substanțială sau lipsa dispozitivelor de
închidere, uși etanșe, dispozitive de închidere a capacelor
de magazie;
5. încărcarea peste limita maximă admisă;
6. lipsa scărilor de pescaj sau imposibilitatea citirii
pescajelor.
3.6. Deficiențe sub incidența MARPOL 73/78, anexa nr. I (Referirile
sunt date între paranteze):
1. absența, deteriorarea serioasă sau funcționarea
incorectă a echipamentului de filtrare a amestecurilor de
apă/hidrocarburi, a sistemului de monitorizare și control al
deversării de hidrocarburi sau a alarmei de 15 ppm;

MONITORUL OFICIAL AL ROMÂNIEI, PARTEA I, Nr. 233/15.III.2006
2. capacitatea de stocare a tancurilor de reziduuri este
insuficientă pentru voiajul intenționat;
3. registrul de înregistrare a hidrocarburilor (ORB) nu
este disponibil [20 (5)];
4. existența unui baipas pentru deversare neautorizat;
5. lipsa dosarului cu rapoartele de inspecție sau
neconformitatea acestuia cu Regula 13G(3) (b) din
MARPOL 73/78.
3.7. Deficiențe sub incidența MARPOL 73/78, anexa nr. II (Referirile
sunt date între paranteze.):
1. absența Manualului P & A;
2. marfa nu este clasificată [3 (4)];
3. registrul de înregistrare a mărfii (Cargo Record Book)
nu este disponibil [9 (6)];
4. transportul unei substanțe asemănătoare hidrocarburilor
fără satisfacerea cerințelor sau fără a avea un certificat
amendat corespunzător (14);
5. existența unui baipas pentru deversare neautorizat.
3.8. Deficiențe sub incidența Convenției STCW 1978:

1. lipsa unui certificat ori deținerea unui certificat
necorespunzător al membrilor echipajului sau lipsa unei
dispense valabile ori lipsa unei dovezi că s-a înaintat
administrației statului pavilionului o solicitare pentru atestat
(endorsement);
2. neîndeplinirea cerințelor aplicabile pentru certificatul
de echipaj minim de siguranță emis de administrația
statului pavilionului;
3. neîndeplinirea cerințelor administrației statului
pavilionului privind efectuarea serviciului de cart;

11

4. lipsa din cart a unei persoane calificate pentru
exploatarea echipamentului vital pentru siguranța navigației,
siguranța radiocomunicațiilor sau pentru prevenirea poluării
marine;
5. lipsa dovezii experienței profesionale pentru sarcinile
repartizate privind siguranța navei și prevenirea poluării;
6. imposibilitatea de a avea pentru primul cart de la
începutul voiajului și pentru carturile următoare persoane
odihnite suficient și apte pentru serviciu.
3.9. Deficiențe sub incidența convențiilor ILO:

1. hrană insuficientă pentru voiajul până în următorul
port;
2. apă potabilă insuficientă pentru voiajul până în
următorul port;
3. condiții de igienă excesiv de nesatisfăcătoare;
4. lipsa încălzirii în spațiile de locuit la o navă care
operează în zone unde temperaturile pot fi excesiv de
scăzute;
5. cantități excesive de gunoi, blocaje ale căilor de
acces din cauza echipamentelor sau încărcăturii, care fac
nesigur accesul înspre/dinspre spațiile de locuit.
3.10. Deficiențe care nu conduc la reținere, dar care, de exemplu, pot
conduce la suspendarea operațiunilor

Funcționarea (întreținerea) defectuoasă a instalației de
gaz inert sau a echipamentelor și dispozitivelor de
încărcare/descărcare este considerată motiv suficient pentru
stoparea operațiunilor.

ANEXA Nr. 7
CRITERII MINIME PENTRU INSPECTORI

[menționate la art. 15 alin. (1) din ordin]
1. Inspectorul trebuie să fie o persoană autorizată de
ANR pentru a desfășura activitatea de control al statului
portului.
2. Fie:
— inspectorul trebuie să fi lucrat cel puțin un an ca
inspector al controlului statului pavilionului angajat în
efectuarea inspecțiilor și certificarea navelor potrivit
convențiilor; și
a) să fie posesorul unui brevet de comandant, care îi
dă dreptul să preia comanda unei nave de 1.600 GT ori
mai mult (Regula II/2, Convenția STCW 1978); sau
b) să fie posesorul unui brevet de șef mecanic, care îi
dă dreptul să dețină funcția la bordul unei nave al cărei
motor principal are o putere egală ori mai mare de
3.000 kW (Regula III/2, Convenția STCW 1978); sau
c) să fie posesorul unei diplome de arhitect naval,
inginer mecanic sau inginer în domeniul maritim și să aibă
o experiență adecvată la bordul navelor de cel puțin 5 ani
în una dintre aceste funcții;

— inspectorii menționați la lit. a) și b) trebuie să aibă o
experiență mai mare de 5 ani ca ofițeri maritimi punte sau
mecanici;
fie
— inspectorul trebuie:
— să posede o diplomă universitară de profil sau să fi
efectuat un stagiu echivalent de pregătire; și
— să fi fost instruit și calificat ca inspector; și
— să fi fost cel puțin 2 ani inspector la controlul statului
pavilionului privind supravegherea și certificarea navelor în
conformitate cu convențiile internaționale.
3. Inspectorul trebuie să aibă abilitatea de a comunica
oral și scris în limba engleză cu echipajul.
4. Inspectorul trebuie să aibă cunoștințe suficiente
privind prevederile convențiilor internaționale și procedurile
relevante pentru controlul statului portului.
5. Inspectorii care nu îndeplinesc criteriile menționate
mai sus pot fi acceptați dacă la data adoptării acestei
reglementări erau folosiți de ANR în activitatea de control
al statului portului.
ANEXA Nr. 8

INFORMAȚII

privind reținerile și inspecțiile în porturile românești, pe care ANR trebuie să le publice
(menționate la art. 18 din ordin)
I. Informațiile publicate în conformitate cu prevederile
art. 18 alin. (1) trebuie să includă următoarele:
a) numele navei;
b) numărul IMO;
c) tipul navei;
d) tonajul brut (GT);
e) anul de construcție determinat pe baza datei indicate
în certificatele de siguranță ale navei;

f) numele și adresa proprietarului sau operatorului navei;
g) în cazul navelor care transportă mărfuri solide sau
lichide în vrac, numele și adresa navlositorului responsabil
pentru navlosirea navei, precum și tipul de navlosire;
h) pavilionul navei;
i) societatea/societățile de clasificare care a/au eliberat
navei certificatele de clasă, după caz;

12

MONITORUL OFICIAL AL ROMÂNIEI, PARTEA I, Nr. 233/15.III.2006

j) societatea/societățile de clasificare și/sau orice altă
organizație care a/au eliberat în numele statului pavilionului
certificate în conformitate cu prevederile convențiilor
aplicabile;
k) data și portul ultimei inspecții extinse, care să ateste
dacă nava a fost reținută;
l) data și portul ultimei inspecții speciale, precum și
numele organizației care a efectuat inspecția;
m) numărul reținerilor în ultimele 24 de luni;
n) statul și portul unde a fost reținută nava;
o) data când a fost ridicată reținerea;
p) durata reținerii, în zile;
q) numărul de deficiențe constatate și motivele reținerii
exprimate în termeni expliciți;
r) descrierea măsurilor întreprinse de ANR și, acolo
unde este relevant, măsurile întreprinse de societatea de
clasificare ca urmare a reținerii;
s) dacă navei i s-a refuzat accesul în porturile
românești, motivul unei astfel de măsuri exprimat în
termeni expliciți;
t) indicarea, acolo unde este relevant, dacă societatea
de clasificare ori altă organizație privată care a efectuat
inspecțiile are responsabilitate în legătură cu deficiențele
care, singure sau combinate, au condus la reținerea navei;

u) descrierea măsurilor luate în cazul în care unei nave
i s-a permis să plece către cel mai apropiat șantier naval
de reparații sau în cazul în care i s-a interzis accesul în
porturile românești.
II. Informațiile privind navele inspectate, care sunt
făcute publice potrivit prevederilor art. 18 alin. (2), trebuie
să includă următoarele:
a) numele navei;
b) numărul IMO;
c) tipul navei;
d) tonajul brut (GT);
e) anul de construcție;
f) numele și adresa proprietarului sau operatorului navei;
g) în cazul navelor care transportă mărfuri solide sau
lichide în vrac, numele și adresa navlositorului navei,
precum și tipul de navlosire;
h) pavilionul navei;
i) societatea/societățile de clasificare, după caz, care
a/au eliberat navei certificatele de clasă;
j) societatea/societățile de clasificare și/sau orice altă
organizație care a/au eliberat în numele statului pavilionului
certificate în conformitate cu prevederile convențiilor
aplicabile;
k) statul, portul și data de inspecție;
l) numărul și natura deficiențelor.
ANEXA Nr. 9

RAPORTUL DE INSPECȚIE

întocmit în conformitate cu prevederile art. 10 din ordin
Raportul de inspecție trebuie să conțină cel puțin
următoarele informații:
I. Informații generale:
1. autoritatea competentă care a întocmit raportul;
2. data și locul inspecției;
3. numele navei inspectate;
4. pavilionul;
5. tipul navei;
6. numărul IMO;
7. indicativul radio;
8. tonajul brut (GT);
9. tonajul deadweight (acolo unde este relevant);
10. anul de construcție, așa cum a fost determinat pe
baza datei indicate în certificatele de siguranță ale navei;
11. societatea/societățile de clasificare care a/au eliberat
navei certificatele de clasă, după caz;
12. societatea/societățile de clasificare și/sau orice altă
organizație care a/au eliberat în numele statului pavilionului
certificatele în conformitate cu prevederile convențiilor
aplicabile;
13. numele și adresa proprietarului sau operatorului;
14. în cazul navelor care transportă mărfuri solide sau
lichide în vrac, numele și adresa navlositorului navei,
precum și tipul de navlosire;

15. data întocmirii raportului final;
16. indicarea faptului că informațiile detaliate în legătură
cu inspecția și/sau reținerea pot face obiectul publicării.
II. Informații în legătură cu inspecția:
1. certificatele eliberate în conformitate cu prevederile
convențiilor internaționale relevante, autoritatea sau
organizația care a eliberat certificatele, precum și data
eliberării/expirării;
2. partea sau elementele care au fost inspectate la
navă (în cazul unei inspecții mai detaliate);
3. tipul inspecției (inspecție, inspecție mai detaliată,
inspecție extinsă);
4. natura deficiențelor;
5. măsuri întreprinse.
III. Informații adiționale în cazul reținerii:
1. data notei de reținere;
2. data încetării reținerii;
3. natura deficiențelor care au condus la emiterea notei
de reținere (referiri la convenții, dacă este relevant);
4. informații privind ultima inspecție anuală intermediară;
5. indicarea, acolo unde este relevant, dacă societatea
de clasificare ori altă organizație privată care a efectuat
inspecțiile are responsabilitate în legătură cu deficiențele
care, singure sau combinate, au condus la reținerea navei;
6. măsuri întreprinse.
ANEXA Nr. 10

INFORMAȚII

furnizate în contextul monitorizării implementării
(menționate la art. 20 din ordin)
1. ANR trebuie să furnizeze anual Comisiei Europene informații din anul precedent până la 1 aprilie cel târziu.
1.1. Numărul de inspectori PSC din cadrul ANR
Informația trebuie comunicată folosindu-se următorul model de tabel:
Portul/zona

Numărul de inspectori
PSC cu normă întreagă

Numărul de inspectori
PSC cu normă parțială1)

Conversia
în normă întreagă

Portul X ...
Portul Y ...
TOTAL:
1) Când inspecțiile efectuate în contextul controlului statului portului reprezintă doar o parte din munca inspectorilor PSC, numărul total de
inspectori PSC trebuie convertit la un număr echivalent de inspectori cu normă întreagă.

MONITORUL OFICIAL AL ROMÂNIEI, PARTEA I, Nr. 233/15.III.2006
Aceste informații trebuie să fie furnizate la nivel național
pentru fiecare port românesc în care se fac inspecții.
În înțelesul prezentei anexe port înseamnă un port
individual și zona geografică cuprinzând mai multe porturi
individuale, acoperită de un inspector PSC sau de o echipă
de inspectori PSC, după caz.
Același inspector PSC poate lucra în mai mult de un
port/o zonă geografică.
1.2. Numărul total individual de nave care au intrat în
porturile românești, la nivel național
2. ANR trebuie:
a) la fiecare 6 luni să furnizeze Comisiei Europene o
listă a mișcărilor navelor individuale care intră în porturile

13

românești, altele decât cele angajate în serviciu ferry
regulat, conținând numărul IMO al navelor și data sosirii;
sau alternativ
b) să transmită la Sirenac numerele IMO și data sosirii
navelor, altele decât cele angajate în serviciul ferry regulat,
care au intrat zilnic în porturile românești.
3. Nu mai târziu de 6 luni de la intrarea în vigoare a
prezentului ordin, ANR trebuie să transmită lista liniilor
regulate de ferry la care fac referire lit. a) și b), precum și
de fiecare dată când apar schimbări în programul acestor
linii.
ANEXA Nr. 11

A. Categoriile de nave cărora li se refuză accesul în
porturile românești
[menționate la art. 9 alin. (1) din ordin]
1. tancuri de transport gaze și tancuri chimice;
2. vrachiere;
3. tancuri petroliere;
4. nave de pasageri;
5. nave de transport mărfuri generale.
B. Proceduri în legătură cu refuzul accesului navelor în
porturile românești
[menționate la art. 9 alin. (3) din ordin]
1. Dacă sunt întrunite condițiile prevăzute la art. 9 din
ordin și nava a fost reținută a doua sau a treia oară, după
caz, ANR trebuie să informeze în scris comandantul,
proprietarul sau operatorul despre decizia interzicerii
accesului navei în port. De asemenea, ANR trebuie să
informeze administrația statului pavilionului navei, societatea
de clasificare implicată, statele membre ale Uniunii
Europene, Comisia Europeană, Centrul administrativ al
afacerilor maritime și secretariatul MOU. Nota de interzicere
a accesului în porturile românești va avea efect de îndată
ce nava a fost autorizată să plece din port ca urmare a
remedierii deficiențelor care au condus la reținerea navei.
2. Pentru ca interdicția să fie ridicată proprietarul sau
operatorul navei trebuie să adreseze ANR o cerere oficială.
Cererea trebuie să fie însoțită de un certificat semnat de
autoritatea statului pavilionului, care să certifice că nava se
conformează prevederilor aplicabile ale convențiilor
internaționale. Cererea de ridicare a interdicției de acces în
porturile românești trebuie, de asemenea, să fie însoțită,
după caz, și de un certificat eliberat de societatea de
clasificare a cărei clasă o deține nava, certificat în care să
se arate că nava se conformează cu standardele de clasă
cerute de acea societate.

3. Decizia de interzicere a accesului în porturile
românești poate înceta numai ca urmare a unei reinspecții
a navei, într-un port agreat de inspectorii PSC ai ANR care
au emis nota de interzicere, și dacă au fost furnizate
dovezi că nava se conformează în totalitate cerințelor
aplicabile ale convențiilor internaționale. Dacă portul agreat
pentru inspecție se află într-un stat membru al MOU,
autoritatea competentă a statului acelui port, împreună cu
ANR care a impus interdicția, poate autoriza nava să
procedeze către acel port, dar numai pentru un singur
scop, acela de a verifica dacă nava întrunește condițiile
prevăzute la pct. 2. Reinspecția va consta într-o inspecție
extinsă care trebuie să acopere cel puțin prevederile
relevante din anexa nr. 5, secțiunea C. Toate costurile în
legătură cu această inspecție extinsă vor fi suportate de
proprietarul sau operatorul navei.
4. Dacă rezultatul inspecției extinse îndeplinește cerințele
ANR în conformitate cu prevederile pct. 2, nota de
interzicere a accesului în porturile românești va înceta.
Proprietarul și/sau operatorul trebuie informați în scris în
legătură cu decizia luată. ANR trebuie, de asemenea, să
notifice în scris decizia luată autorității statului pavilionului,
societății de clasificare implicate, statelor membre ale
Uniunii Europene, Comisiei Europene, Centrului
administrativ al afacerilor maritime și secretariatului MOU.
5. Informațiile privind navele cărora li s-a interzis accesul
în porturile românești trebuie făcute disponibile pentru
Sistemul informațional Sirenac și publicate în conformitate
cu prevederile art. 18 din ordin și ale anexei nr. 8.
ANEXA Nr. 12

CERINȚE INTERNAȚIONALE ȘI NAȚIONALE

privind sistemele de înregistrare a parametrilor de navigație (VDR)
(1) Navele din următoarele categorii trebuie, în situația
în care fac escală în porturile românești, să fie dotate cu
un sistem de înregistrare a parametrilor de navigație
(VDR), care să întrunească standarele de performanță
prevăzute de Rezoluția IMO A.861(20) și standardele de
testare stabilite de Standardul Comisiei Internaționale pentru
Electronică nr. 61996 (IEC):
a) navele de pasageri construite la sau după 1 iulie
2002;
b) navele Ro-Ro care transportă și pasageri, construite
înainte de 1 iulie 2002, nu mai târziu de date primei
inspecții efectuate la sau după 1 iulie 2002;
c) navele de pasageri, altele decât navele Ro-Ro care
transportă și pasageri, construite înainte de 1 iulie 2002, nu
mai târziu de 1 ianuarie 2004;

d) navele cu un tonaj brut de 3.000 sau mai mare,
altele decât navele de pasageri, construite la sau după
1 iulie 2002.
(2) Următoarele nave de transport marfă, construite
înainte de 1 iulie 2002, în măsura în care fac escală în
porturile românești, trebuie să fie dotate cu un sistem de
înregistrare a parametrilor de navigație (VDR), care să
întrunească standardele relevante ale IMO astfel:
a) cele cu un tonaj brut de 20.000 sau mai mare, nu
mai târziu de data fixată de IMO sau, în absența unei
decizii a IMO, nu mai târziu de 1 ianuarie 2007;
b) cele cu un tonaj brut de 3.000 sau mai mare, dar
mai mic de 20.000, nu mai târziu de data fixată de IMO
sau, în absența unei decizii a IMO, nu mai târziu de
1 ianuarie 2008.

14

MONITORUL OFICIAL AL ROMÂNIEI, PARTEA I, Nr. 233/15.III.2006
ANEXA Nr. 13
MODELUL ȘI CONȚINUTUL CARDULUI DE IDENTITATE

ACTE ALE ÎNALTEI CURȚI DE CASAȚIE ȘI JUSTIȚIE
ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. XXIII
din 12 decembrie 2005
Dosar nr. 31/2005
Sub președinția domnului profesor univ. dr. Nicolae Popa, președintele Înaltei Curți de Casație și Justiție
Înalta Curte de Casație și Justiție, constituită în Secții Unite în conformitate cu dispozițiile art. 25 lit. a) din Legea nr. 304/2004
privind organizarea judiciară, republicată, s-a întrunit pentru a examina recursul în interesul legii, declarat de procurorul general al
Parchetului de pe lângă Înalta Curte de Casație și Justiție, cu privire la aplicabilitatea dispozițiilor art. 411 alin. 1 din Legea
nr. 50/1996, introdus prin Ordonanța Guvernului nr. 83/2000, referitoare la acordarea primei pentru concediul de odihnă.
Secțiile Unite au fost constituite cu respectarea cerințelor art. 34 din Legea nr. 304/2004, republicată, fiind prezenți 87 de
judecători din totalul de 108 judecători în funcție.
Procurorul general al Parchetului de pe lângă Înalta Curte de Casație și Justiție a fost reprezentat de procurorul Florența Baltă.
Reprezentanta procurorului general al Parchetului de pe lângă Înalta Curte de Casație și Justiție a susținut recursul în
interesul legii, cerând să fie admis în sensul de a se stabili că dispozițiile art. 411 alin. 1 din Legea nr. 50/1996 nu au fost aplicabile
în nici o perioadă, astfel că magistraților și personalului auxiliar de specialitate nu li se poate acorda prima de concediu reglementată
prin aceste dispoziții.
S E C Ț I I L E U N I T E,

deliberând asupra recursului în interesul legii, constată următoarele:
În aplicarea dispozițiilor art. 411 alin. 1 din Legea nr. 50/1996 privind salarizarea și alte drepturi ale personalului din organele
autorității judecătorești, introdus în această lege prin art. I pct. 38 din Ordonanța Guvernului nr. 83/2000, instanțele judecătorești nu au
un punct de vedere unitar, pronunțându-se în mod diferit.
Astfel, unele instanțe au respins cererile privind plata primelor de concediu, considerând că, deși prin art. 411 alin. 1 din
Legea nr. 50/1996, astfel cum a fost modificată prin Ordonanța Guvernului nr. 83/2000, s-a stabilit că magistrații și celelalte categorii
de personal salarizate în baza acestei legi au dreptul pe perioada concediului de odihnă, pe lângă indemnizația de concediu, la o
primă egală cu indemnizația brută sau, după caz, salariul de bază brut din luna anterioară plecării în concediu, acest drept a fost
suspendat, succesiv, mai întâi prin art. 3 alin. 2 din Ordonanța de urgență a Guvernului nr. 33/2001 și apoi prin art. 12 alin. (4) din
Legea nr. 743/2001, pentru ca prin Ordonanța de urgență a Guvernului nr. 177/2002 privind salarizarea și alte drepturi ale magistraților,
intrată în vigoare la data de 1 ianuarie 2003, să nu se mai prevadă dreptul la prima de concediu.
În motivarea acestui punct de vedere s-a arătat că, din moment ce dreptul la prima de concediu a fost suspendat prin acte
normative succesive, iar prin dispozițiile ce au reglementat ulterior salarizarea și alte drepturi ale magistraților, personalului de
specialitate juridică asimilat și ale personalului auxiliar nu s-a mai prevăzut dreptul la prima de concediu, instanțele judecătorești nu
erau îndreptățite să acorde dreptul respectiv prin hotărârile pe care le-au pronunțat.
S-a subliniat că, în lipsa unei prevederi legale care să fi fost aplicabilă magistraților și personalului auxiliar de specialitate de
la instanțele judecătorești și parchete, acestora nu li se pot acorda sume de bani cu titlu de primă de concediu decât cu nesocotirea
voinței legiuitorului, ceea ce constituie o încălcare a principiului separației puterilor în stat instituit prin art. 1 alin. (4) din Constituție.
Alte instanțe, dimpotrivă, au admis cererile, dispunând să fie plătite magistraților reclamanți sumele de bani reprezentând
contravaloarea primelor de concediu pentru anii 2001—2004.
S-a motivat că, deși exercițiul dreptului de a încasa prima de concediu, prevăzută în art. 411 alin. 1 din Legea nr. 50/1996,
a fost suspendat pe perioada 2001—2004 prin Ordonanța de urgență a Guvernului nr. 33/2001 și legile succesive privind bugetul de
stat, această suspendare nu echivalează cu stingerea dreptului, ci are ca efect numai imposibilitatea realizării acestuia în intervalul de
timp pentru care a fost suspendat exercițiul său.
S-a mai învederat că, din moment ce dispozițiile legale prin care s-a suspendat acordarea primei de concediu, având caracter
temporar, nu mai erau în vigoare la data soluționării cererilor, astfel că nu puteau să mai formeze obiectul controlului de
neconstituționalitate, cu toate că aveau conținut contrar prevederilor art. 41 și 53 din Constituție, iar în aplicarea principiului instituit prin

MONITORUL OFICIAL AL ROMÂNIEI, PARTEA I, Nr. 233/15.III.2006

15

art. 3 din Codul civil judecătorii au posibilitatea să extindă interpretarea legii și la situații pe care aceasta nu le mai reglementează, se
impune să se considere că suspendarea dreptului la prima de concediu nu se poate transforma într-o măsură cu caracter permanent,
pentru că aceasta ar însemna însăși înlăturarea acestui drept.
În fine, alte instanțe au admis cererile în sensul obligării Ministerului Justiției și, respectiv, Ministerului Public la plata primei de
concediu numai pentru anii 2001—2002, cu motivarea că actul normativ cu putere de lege nu poate produce efecte decât pentru
perioada în care este în vigoare.
Or, prin considerentele hotărârilor pronunțate de aceste instanțe s-a relevat că art. 411 alin. 1 din Legea nr. 50/1996 privind
salarizarea și alte drepturi ale personalului din organele autorității judecătorești, în care era reglementată prima de concediu, a fost
abrogat prin art. 50 din Ordonanța de urgență a Guvernului nr. 177/2002, care a intrat în vigoare la data de 1 ianuarie 2003, încât
dreptul respectiv, existând numai până la această dată, nu poate fi pretins și pentru perioada ulterioară.
Aceste din urmă instanțe au interpretat și au aplicat corect dispozițiile legii.
Într-adevăr, în art. 411 alin. 1 din Legea nr. 50/1996 privind salarizarea și alte drepturi ale personalului din organele
autorității judecătorești, introdus prin art. I pct. 38 din Ordonanța Guvernului nr. 83/2000, s-a prevăzut că îmagistrații și celelalte
categorii de personal salarizate pe baza prezentei legi au dreptul pe perioada concediului de odihnă, pe lângă indemnizația de
concediu, la o primă egală cu indemnizația brută sau, după caz, salariul de bază brut, din luna anterioară plecării în concediu, care
se impozitează separat“.
Ulterior, prin art. III alin. 2 din Ordonanța de urgență a Guvernului nr. 33/2001 s-a prevăzut că îse suspendă până la data de
31 decembrie 2003 aplicarea prevederilor art. 411 alin. 1 care cuprind dispoziții referitoare la acordarea primei pentru concediul de
odihnă“, iar prin Legea nr. 386/2001 s-a dat un nou cuprins numai alin. 3 al art. III din această ordonanță, prevăzându-se că îpe
perioada suspendării aplicării prevederilor legale menționate la alin. 1 și 2 redevin aplicabile dispozițiile legale în materie existente la
data intrării în vigoare a Legii nr. 188/1999, a Ordonanței Guvernului nr. 83/2000, precum și a Ordonanței de urgență a Guvernului
nr. 237/2000“.
În conformitate cu art. 12 alin. (4) din Legea bugetului de stat pe anul 2002 nr. 743/2001, termenele prevăzute în art. III din
Ordonanța de urgență a Guvernului nr. 33/2001 au fost prelungite până la 31 decembrie 2002, iar prin art. 10 alin. (3) din Legea
bugetului de stat pe anul 2003 nr. 631/2002 s-a dispus prelungirea acelorași termene până la data de 31 decembrie 2003.
Prin Ordonanța de urgență a Guvernului nr. 177/2002, intrată în vigoare la data de 1 ianuarie 2003, s-a prevăzut, la art. 50
alin. 2, că îpe data intrării în vigoare a prezentei ordonanțe de urgență se abrogă art. 11 și celelalte dispoziții referitoare la salarizarea
și alte drepturi ale magistraților și personalului de specialitate juridică asimilat, potrivit legii, acestora, din Legea nr. 50/1996 privind
salarizarea și alte drepturi ale personalului din organele autorității judecătorești [...], cu modificările și completările ulterioare, precum și
orice alte dispoziții contrare“.
Rezultă deci că la data de 1 ianuarie 2003, când a intrat în vigoare ordonanța de urgență menționată, erau abrogate implicit
și dispozițiile art. 411 alin. 1 din Legea nr. 50/1996, referitoare la dreptul magistraților și al celorlalte categorii de personal salarizate,
în baza acestei legi, la o primă pentru perioada concediului de odihnă.
În raport cu această situație, dreptul magistraților și al celorlalte categorii de personal salarizate în baza Legii nr. 50/1996 a
încetat să mai subziste, nemaiputând să fie pretins, cu începere de la data de 1 ianuarie 2003.
Dar pentru perioada anterioară, chiar dacă s-a dispus, prin art. III alin. 2 din Ordonanța de urgență a Guvernului nr. 33/2001,
suspendarea aplicării prevederilor art. 411 alin. 1 din Legea nr. 50/1996, referitoare la acordarea primei pentru concediul de odihnă,
până la data de 31 decembrie 2003, iar prin Legea bugetului de stat pe anul 2002 nr. 743/2001 și prin Legea bugetului de stat pe
anul 2003 nr. 631/2002 s-a prelungit, succesiv, aplicarea prevederilor care se referă la prima pentru concediul de odihnă, nu se poate
considera totuși că acel drept nu ar fi existat, cât timp abrogarea textului de lege care îl prevedea a intervenit abia la 1 ianuarie 2003,
când a intrat în vigoare Ordonanța de urgență a Guvernului nr. 177/2002.
Succesiunea în timp a actelor normative la care s-a făcut referire impune deci să se rețină că dreptul la primă pentru
concediul de odihnă al magistraților și al celorlalte categorii de personal salarizate în baza Legii nr. 50/1990, instituit prin art. 411
alin. 1, a fost introdus în această lege prin art. I pct. 38 din Ordonanța Guvernului nr. 83/2000 și și-a produs efectele începând de la
1 ianuarie 2001, iar în urma abrogării art. 411 alin. 1 prin Ordonanța de urgență a Guvernului nr. 177/2002, intrată în vigoare la data
de 1 ianuarie 2003, acel drept a încetat să mai existe.
Așa fiind și cum, în raport cu principiul neretroactivității legii civile, înscris în art. 15 din Constituție și în art. 1 din Codul civil,
dispozițiile Ordonanței de urgență a Guvernului nr. 177/2002 nu au putere retroactivă, rezultă că dreptul la prima pentru concediul de
odihnă acordat magistraților și personalului auxiliar de specialitate prin art. 491 alin. 1 din Legea nr. 50/1996, astfel cum a fost
modificată și completată prin art. I pct. 38 din Ordonanța Guvernului nr. 83/2000, a existat în perioada anilor 2001—2002.
Or, dispozițiile art. 411 alin. 1 din Legea nr. 50/1996, prin care s-a acordat dreptul în discuție, au fost în ființă în întreaga
perioadă menționată și, fiind conforme cu principiile înscrise în art. 38 alin. (2) din Constituția anterioară [art. 41 alin. (2) din Constituția
revizuită în 2003], nu s-a constatat că ar fi neconstituționale.
Pe de altă parte, dispozițiile art. III alin. (2) din Ordonanța de urgență a Guvernului nr. 33/2001, prin care s-a suspendat până
la data de 31 decembrie 2003 aplicarea prevederilor art. 411 alin. 1 din Legea nr. 50/1996, ca și cele ale art. 12 alin. (4) din Legea
bugetului de stat pe anul 2002 nr. 743/2001, prin care s-au prelungit până la 31 decembrie 2002 termenele prevăzute la art. III din
ordonanța menționată, neconținând vreo referire la eventualitatea desființării dreptului la prima de concediu, ci doar la suspendarea
exercițiului acestuia ori la prelungirea termenului de punere în aplicare, nu pot fi considerate nici ele că ar înlătura însăși existența lui.
Mai mult, suspendarea exercițiului dreptului nu echivalează cu însăși înlăturarea lui, cât timp prin nici o dispoziție legală nu
i-a fost înlăturată existența pentru anii 2001 și 2002.
Neprevederea în continuare a acestui drept recunoscut și garantat nu poate înlătura existența lui anterioară pentru că s-ar
contraveni atât art. 53 din Constituția revizuită (art. 49 din Constituția anterioară) privind cazurile când se poate restrânge exercițiul
unui drept, cât și reglementărilor date prin art. 1 din Protocolul nr. 1 adițional la Convenția pentru apărarea drepturilor omului și a
libertăților fundamentale.
Din moment ce printr-o lege anterioară s-a conferit dreptul la primă pentru concediul de odihnă, iar acesta a încetat să mai
fie prevăzut doar după trecerea a 2 ani, în care s-a suspendat aplicarea lui, nu se poate considera că acel drept nu a existat în
perioada respectivă deoarece s-ar încălca principiul constituțional care garantează realizarea drepturilor acordate.
Ca urmare, pentru ca un drept prevăzut să nu devină doar o obligație lipsită de conținut, redusă la nudum jus, ceea ce ar
constitui o îngrădire nelegitimă a exercitării lui, un atare drept nu poate fi considerat că nu a existat în perioada celor 2 ani, pentru
care exercițiul lui a fost suspendat, iar nu înlăturat. Altfel, s-ar ajunge la situația ca un drept patrimonial, a cărui existență este
recunoscută, să fie vidat de substanța sa și, practic, să devină lipsit de orice valoare.

16

MONITORUL OFICIAL AL ROMÂNIEI, PARTEA I, Nr. 233/15.III.2006

De aceea, respectarea principiului încrederii în statul de drept, care implică asigurarea aplicării legilor adoptate în spiritul și
litera lor, concomitent cu eliminarea oricărei tendințe de reglementare a unor situații juridice fictive, face necesar ca titularii drepturilor
recunoscute să nu poată fi obstaculați de a se bucura efectiv de acestea pentru perioada în care au fost prevăzute de lege.
În atare situație, în mod corect au procedat instanțele care au considerat că dreptul la acțiune pentru calculul și plata primei
de concediu s-a născut la data de 1 ianuarie 2003, când a încetat orice cauză de suspendare ori de neaplicare a prevederilor art. 411
alin. 1 din Legea nr. 50/1996, modificată și completată prin Ordonanța Guvernului nr. 83/2000.
Reiese deci că se impune a se considera că dispozițiile Ordonanței de urgență a Guvernului nr. 33/2001, astfel cum a fost
aprobată prin Legea nr. 386/2001, precum și cele ale Legii nr. 743/2001 au întrerupt cursul prescripției dreptului la acțiune pentru
beneficiarii prevederii legale sus-menționate, a cărei punere în aplicare a fost suspendată sau amânată prin acte normative temporare,
emise datorită unor condiții financiare deosebite.
Dar efectele produse de aceste acte normative, de suspendare sau de amânare a punerii în aplicare a dispoziției legale
referitoare la dreptul dobândit, trebuie limitate numai la perioada cât a fost în vigoare actul normativ care a prevăzut dreptul respectiv.
A considera altfel ar însemna să se prelungească valabilitatea dispoziției de suspendare a aplicării unui text de lege și după
abrogarea lui, ceea ce ar fi de neconceput și inadmisibil.
De aceea, nu este posibil să se aplice în prezent nici dispozițiile de prelungire succesivă a termenelor de punere în aplicare
a art. 411 alin. 1 din Legea nr. 50/1996, referitoare la prima de concediu de odihnă pentru magistrați și personalul auxiliar, prin
invocarea prevederilor legilor bugetului de stat pe anii 2003, 2004 și 2005 [art. 10 alin. (3) din Legea nr. 631/2002, art. 9 alin. (7) din
Legea nr. 507/2003 și art. 8 alin. (7) din Legea nr. 511/2004], pentru că s-ar contraveni principiului neretroactivității legii civile,
prevăzut în art. 15 alin. (2) din Constituție și reglementat prin art. 1 din Codul civil.
Ca urmare, ordonatorilor principali de credite și, după caz, ordonatorilor de credite de rang inferior le revine obligația să
plătească magistraților și personalului auxiliar de specialitate, pentru anii 2001 și 2002, primele de concediu de odihnă cuvenite
acestora în conformitate cu art. 411 alin. 1 din Legea nr. 50/1996, care a fost în vigoare în cei 2 ani și a produs efecte până la data
de 1 ianuarie 2003.
În consecință, în temeiul dispozițiilor art. 25 lit. a) din Legea nr. 304/2004 privind organizarea judiciară, republicată, și ale
art. 329 alin. 2 și 3 din Codul de procedură civilă, urmează a se admite recursul în interesul legii și a se stabili că prima de
concediu, pe lângă indemnizația de concediu, respectiv o sumă egală cu indemnizația brută sau, după caz, salariul brut din luna
anterioară plecării în concediu, pentru magistrați și personalul auxiliar de specialitate, se acordă numai pentru anii 2001 și 2002, astfel
cum a fost reglementată prin art. 411 alin. 1 din Legea nr. 50/1996 privind salarizarea și alte drepturi ale personalului din organele
autorității judecătorești, introdus în această lege prin Ordonanța Guvernului nr. 83/2000.
PENTRU ACESTE MOTIVE

În numele legii
D E C I D:

Admit recursul în interesul legii declarat de procurorul general al Parchetului de pe lângă Înalta Curte de Casație și Justiție.
În aplicarea dispozițiilor art. 411 alin. 1 din Legea nr. 50/1996 privind salarizarea și alte drepturi ale personalului din organele
autorității judecătorești, introdus prin Ordonanța Guvernului nr. 83/2000, stabilesc:
Prima de concediu, pe lângă indemnizația de concediu, respectiv o sumă egală cu indemnizația brută sau, după caz, salariul
brut din luna anterioară plecării în concediu, pentru magistrați și personalul auxiliar, se acordă numai pentru anii 2001 și 2002, astfel
cum a fost reglementată prin dispoziția legală menționată.
Obligatorie, potrivit art. 329 alin. 3 din Codul de procedură civilă.
Pronunțată în ședința publică din 12 decembrie 2005.
PREȘEDINTELE ÎNALTEI CURȚI DE CASAȚIE ȘI JUSTIȚIE,

prof. univ. dr. NICOLAE POPA
Magistrat-asistent-șef,
Victoria Maftei

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 233/15.III.2006 conține 16 pagini.

Prețul: 1,15 lei noi/11.500 lei vechi

&JUYDGY|114098]
ISSN 1453—4495

