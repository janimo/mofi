Anul 174 (XVIII) — Nr. 249

PARTEA

I

LEGI, DECRETE, HOTĂRÂRI ȘI ALTE ACTE

Luni, 20 martie 2006

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 45 din 24 ianuarie 2006 referitoare la
excepția de neconstituționalitate a dispozițiilor
art. 36 alin. (1) din Legea educației fizice și
sportului nr. 69/2000 .................................................
Decizia nr. 67 din 2 februarie 2006 referitoare la
excepția de neconstituționalitate a dispozițiilor
art. 17 alin. (1) din Ordonanța Guvernului
nr. 32/2002 privind organizarea și funcționarea
serviciilor publice de alimentare cu apă și de
canalizare și ale art. 3 lit. c) alin. 1, 2 și 4 din
anexa nr. 2 (Regulamentul-cadru al asociațiilor de
proprietari) la Legea locuinței nr. 114/1996............
Decizia nr. 69 din 2 februarie 2006 referitoare la
excepția de neconstituționalitate a dispozițiilor
art. 47 1 din Legea nr. 137/2002 privind unele
măsuri pentru accelerarea privatizării ......................

196.

318.

322.

323.

324.

HOTĂRÂRI ALE GUVERNULUI ROMÂNIEI
— Hotărâre privind aprobarea Normelor
metodologice de punere în aplicare a prevederilor
Convenției internaționale din 2001 privind controlul
sistemelor antivegetative dăunătoare utilizate la
nave (Convenția AFS) ..............................................
— Hotărâre pentru modificarea pct. 8 lit. a) și b)
din Normele metodologice de aplicare a Legii
nr. 218/2005 privind stimularea absorbției
fondurilor SAPARD prin preluarea riscului de către
fondurile de garantare, aprobate prin Hotărârea
Guvernului nr. 876/2005 ...........................................
— Hotărâre privind suplimentarea bugetului
Cancelariei Primului-Ministru din Fondul de rezervă
bugetară la dispoziția Guvernului, prevăzut în
bugetul de stat pe anul 2006, pentru Institutul de
Investigare a Crimelor Comunismului în România....
— Hotărâre privind aprobarea finanțării unor
cheltuieli aferente organizării și desfășurării, în
perioada 25 aprilie—3 mai 2006, a Festivalului
Internațional îShakespeare“, Craiova .......................
— Hotărâre privind suplimentarea bugetului
Ministerului Culturii și Cultelor din Fondul de
rezervă bugetară la dispoziția Guvernului pe
anul 2006, în vederea finalizării lucrărilor la
Muzeul Unirii din Iași................................................

Nr.

Pagina

325.

11–12

326.

— Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe
anul 2006, pentru județul Bihor ...............................

12

327.

— Hotărâre privind suplimentarea bugetului
Ministerului Transporturilor, Construcțiilor și
Turismului din Fondul de rezervă bugetară la
dispoziția Guvernului, prevăzut în bugetul de stat
pe anul 2006 .............................................................

12–13

328.

— Hotărâre pentru suplimentarea bugetului
Ministerului Economiei și Comerțului din Fondul de
rezervă bugetară la dispoziția Guvernului, prevăzut
în bugetul de stat pe anul 2006 .............................

13

329.

— Hotărâre pentru aprobarea atestării localității
Arieșeni, județul Alba, ca stațiune turistică de
interes local ...............................................................

13–14

330.

— Hotărâre privind rechemarea și numirea unui
consul general ...........................................................

14

331.

— Hotărâre privind eliberarea domnului Avram
Aurică din funcția publică de subprefect al
județului Brăila ...........................................................

14

332.

2–3

— Hotărâre privind suplimentarea bugetului
Ministerului Administrației și Internelor din Fondul
de rezervă bugetară la dispoziția Guvernului,
prevăzut în bugetul de stat pe anul 2006..............

— Hotărâre privind numirea domnului Popa
Dumitru în funcția publică de subprefect al
județului Brăila ...........................................................

15

333.

— Hotărâre pentru propunerea Înalt Preasfințitului
Bartolomeu (Valeriu) Anania, Arhiepiscop al
Vadului, Feleacului și Clujului, în funcția de
Mitropolit al Clujului, Albei, Crișanei și
Maramureșului în vederea recunoașterii prin decret
al Președintelui României .........................................

15

3–6

6–7

8

8–9

10

ACTE ALE ORGANELOR DE SPECIALITATE
AL ADMINISTRAȚIEI PUBLICE CENTRALE
10

11

257.

— Ordin al ministrului mediului și gospodăririi
apelor pentru modificarea și completarea anexei la
Ordinul ministrului mediului și gospodăririi apelor
nr. 1.018/2005 privind înființarea în cadrul Direcției
deșeuri și substanțe chimice periculoase a
Secretariatului pentru compuși desemnați...............

16

2

MONITORUL OFICIAL AL ROMÂNIEI, PARTEA I, Nr. 249/20.III.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 45
din 24 ianuarie 2006

referitoare la excepția de neconstituționalitate a dispozițiilor art. 36 alin. (1)
din Legea educației fizice și sportului nr. 69/2000
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Ion Tiucă
Cristina Cătălina Turcu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 36 alin. (1) din Legea educației fizice și
sportului nr. 69/2000, excepție ridicată de Automobil Clubul
Român în Dosarul nr. 5.040/civ/2004 al Curții de Apel
București — Secția a VII-a civilă și pentru cauze privind
conflicte de muncă și asigurări sociale.
La apelul nominal lipsesc părțile, față de care procedura
de citare este legal îndeplinită.
Magistratul-asistent informează completul de judecată că
la dosarul cauzei partea Cristian Baciucu a depus o
declarație autentificată în cuprinsul căreia arată că renunță
la dreptul pretins, respectiv înființarea Federației Române
de Automobilism, în temeiul art. 247 din Codul de
procedură civilă.
Având cuvântul cu privire la declarația de renunțare,
reprezentantul Ministerului Public arată că aceasta nu are
relevanță în cauză, potrivit art. 55 din Legea nr. 47/1992.
Curtea constată că declarația de renunțare nu are
relevanță în ceea ce privește soluționarea excepției de
neconstituționalitate, față de dispozițiile art. 55 din Legea
nr. 47/1992, potrivit cărora îCurtea Constituțională, legal
sesizată, procedează la examinarea constituționalității,
nefiind aplicabile dispozițiile Codului de procedură civilă
referitoare la suspendarea, întreruperea sau stingerea
procesului și nici cele privind recuzarea judecătorilor.“
Președintele constată cauza în stare de judecată și
acordă cuvântul pe fond.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 9 septembrie 2005, Curtea de Apel
București — Secția a VII-a civilă și pentru cauze privind
conflicte de muncă și asigurări sociale a sesizat Curtea
Constituțională cu excepția de neconstituționalitate a
dispozițiilor art. 36 alin. (1) din Legea educației fizice și
sportului nr. 69/2000, excepție ridicată de Automobil Clubul
Român într-o cauză având ca obiect soluționarea

recursurilor formulate împotriva încheierii Tribunalului
București — Secția a V-a civilă, prin care s-a dispus
acordarea personalității juridice Federației Române de
Automobilism.
În motivarea excepției de neconstituționalitate autorul
acesteia susține că, deși art. 21 alin. (1) lit. f) din Legea
nr. 69/2000, cu modificările ulterioare, îstabilește că
Automobil Clubul Român este singura instituție din România
abilitată de lege să gestioneze automobilismul sportiv,
abilitare care include atribuțiile de acordare a avizelor de
conformitate cu cerințele pe care trebuie să le
îndeplinească o structură sportivă ce activează în acest
domeniu, art. 36 alin. (1) încalcă acest drept acordat
A.C.R“. În acest fel, consideră autorul excepției, textul
criticat încalcă dispozițiile art. 16 alin. (2) din Constituție.
Curtea de Apel București — Secția a VII-a civilă și
pentru cauze privind conflicte de muncă și asigurări
sociale consideră că, îîn realitate, prin art. 36 alin. (1) din
Legea nr. 69/2000 s-a reglementat o condiție de formă
pentru constituirea federațiilor sportive naționale, respectiv
avizul expres al Ministerului Tineretului și Sportului, fără ca
prin aceasta să se aducă atingere principiului consacrat de
art. 16 alin. (2) din Legea fundamentală“.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul consideră că excepția de neconstituționalitate
este neîntemeiată.
Avocatul Poporului apreciază că dispozițiile legale
criticate sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 36 alin. (1) din Legea nr. 69/2000, publicată
în Monitorul Oficial al României, Partea I, nr. 200 din
9 mai 2000, cu modificările ulterioare, care au următorul

3

MONITORUL OFICIAL AL ROMÂNIEI, PARTEA I, Nr. 249/20.III.2006
cuprins: îFederațiile sportive naționale se vor constitui numai
cu avizul expres al Ministerului Tineretului și Sportului.“
Se observă că în prezent, potrivit Ordonanței de
urgență a Guvernului nr. 64 din 28 iunie 2003 pentru
stabilirea unor măsuri privind înființarea, organizarea,
reorganizarea sau funcționarea unor structuri din cadrul
aparatului de lucru al Guvernului, a ministerelor, a altor
organe de specialitate ale administrației publice centrale și
a unor instituții publice, publicată în Monitorul Oficial al
României, Partea I, nr. 464 din 29 iunie 2003, cu
modificările și completările ulterioare, atribuțiile fostului
Minister al Tineretului și Sportului au trecut, în ceea ce
privește activitatea sportivă, la Agenția Națională pentru
Sport, organ de specialitate al administrației publice
centrale, cu personalitate juridică, în subordinea Guvernului
și în coordonarea directă a primului-ministru.
Dispozițiile art. 36 alin. (1) din legea criticată sunt
considerate de autorul excepției ca fiind neconstituționale în
raport cu prevederile art. 16 alin. (2) din Constituție, potrivit
cărora îNimeni nu este mai presus de lege“.
Examinând excepția de neconstituționalitate invocată,
Curtea reține următoarele:
Potrivit art. 2 alin. (1) din Legea nr. 69/2000, îeducația
fizică și sportul sunt activități de interes național sprijinite

de stat“, iar conform art. 35 alin. (1) și (2) din aceeași
lege, federațiile sportive naționale sunt structuri sportive de
interes național și persoane juridice de drept privat, de
utilitate publică, autonome, neguvernamentale, apolitice și
fără scop lucrativ. Înființarea federațiilor a fost condiționată,
prin textul de lege criticat, de obținerea avizului expres al
fostului Minister al Tineretului și Sportului, devenit Agenția
Națională pentru Sport, ceea ce nu contravine alin. (2) al
art. 16 din Constituție, care prevede că îNimeni nu este mai
presus de lege“.
Faptul că art. 21 alin. (1) lit. f) din Legea nr. 69/2000
prevede că Automobil Clubul Român este considerat
structură sportivă nu este de natură să determine concluzia
că textul criticat ar fi neconstituțional. Textul de lege
invocat recunoaște doar statutul de structură sportivă
pentru Automobil Clubul Român, fără a-i putea conferi și
atribuții de autoritate publică.
În consecință, având în vedere că atribuția în discuție
ce revine Agenției Naționale pentru Sport, în calitate de
autoritate publică statală, este înscrisă în lege, nu se poate
reține că prevederile art. 16 alin. (2) din Constituție ar fi
încălcate.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 36 alin. (1) din Legea educației fizice și sportului
nr. 69/2000, excepție ridicată de Automobil Clubul Român în Dosarul nr. 5.040/civ/2004 al Curții de Apel București —
Secția a VII-a civilă și pentru cauze privind conflicte de muncă și asigurări sociale.
Definitivă și general obligatorie.
Pronunțată în ședința publică din data de 24 ianuarie 2006
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

CURTEA CONSTITUȚIONALĂ

D E C I Z I A Nr. 67
din 2 februarie 2006

referitoare la excepția de neconstituționalitate a dispozițiilor art. 17 alin. (1) din Ordonanța
Guvernului nr. 32/2002 privind organizarea și funcționarea serviciilor publice de alimentare cu apă
și de canalizare și ale art. 3 lit. c) alin. 1, 2 și 4 din anexa nr. 2 (Regulamentul-cadru al asociațiilor
de proprietari) la Legea locuinței nr. 114/1996
Ion Predescu
Nicolae Cochinescu
Aspazia Cojocaru
Constantin Doldur
Acsinte Gaspar

—
—
—
—
—

președinte
judecător
judecător
judecător
judecător

Kozsokár Gábor
Petre Ninosu
Șerban Viorel Stănoiu
Antonia Constantin
Cristina Cătălina Turcu

—
—
—
—
—

judecător
judecător
judecător
procuror
magistrat-asistent

4

MONITORUL OFICIAL AL ROMÂNIEI, PARTEA I, Nr. 249/20.III.2006

Pe rol se află soluționarea excepției de neconstituționalitate
a dispozițiilor art. 17 alin. (1) din Ordonanța Guvernului
nr. 32/2002 privind organizarea și funcționarea serviciilor
publice de alimentare cu apă și de canalizare și a celor
ale art. 3 lit. c) alin. 2 și 4 din anexa nr. 2 (Regulamentulcadru al asociațiilor de proprietari) la Legea locuinței
nr. 114/1996, excepție ridicată de Mircea Nan în Dosarul
nr. 5.261/2005 al Judecătoriei Sibiu.
La apelul nominal lipsesc părțile, față de care procedura
de citare este legal îndeplinită.
Președintele dispune să se facă apelul și în Dosarul
nr. 1.057 D/2005, având ca obiect aceeași excepție de
neconstituționalitate, ridicată de Virginia Băncilă și Maria
Imbăruș în Dosarul nr. 5.262/2005 al Judecătoriei Sibiu.
La apelul nominal lipsesc părțile, față de care procedura
de citare este legal îndeplinită.
Curtea, din oficiu, pune în discuție conexarea dosarelor
sus-menționate, având în vedere obiectul identic al
excepțiilor ridicate.
Reprezentantul Ministerului Public este de acord cu
conexarea.
Curtea, în temeiul dispozițiilor art. 53 alin. (5) din Legea
nr. 47/1992, dispune conexarea Dosarului nr. 1.057 D/2005
la Dosarul nr. 734 D/2005, care este primul înregistrat.
Președintele constată cauza în stare de judecată și
acordă cuvântul pe fond.
Reprezentantul Ministerului Public pune concluzii de
respingere a excepției de neconstituționalitate, arătând că
textele de lege criticate nu contravin prevederilor
constituționale invocate în susținerea acesteia. Astfel,
limitele stabilite prin lege cu privire la dreptul de proprietate
se justifică pentru asigurarea dreptului de administrare a
imobilului, așa cum a statuat Curtea prin Decizia nr. 455
din 20 septembrie 2005. Nu poate fi reținută nici critica cu
privire la încălcarea art. 1 pct. 1 din Primul Protocol
adițional la Convenția pentru apărarea drepturilor omului și
a libertăților fundamentale, deoarece textele de lege
criticate reglementează folosința bunurilor conform
interesului general, adică cu respectarea art. 1 pct. 2 din
protocolul menționat.
C U R T E A,

având în vedere actele și lucrările dosarului, reține
următoarele:
Prin încheierile din 20 septembrie 2005 și 7 noiembrie
2005, pronunțate în dosarele nr. 5.261/2005 și
nr. 5.262/2005, Judecătoria Sibiu a sesizat Curtea
Constituțională cu excepția de neconstituționalitate a
dispozițiilor art. 17 alin. (1) din Ordonanța
Guvernului nr. 32/2002 și a celor ale art. 3 lit. c) alin. 2 și 4
din anexa nr. 2 la Legea nr. 114/1996, excepție ridicată de
Mircea Nan, Virginia Băncilă și Maria Imbăruș în cauze
având ca obiect obligația de a face.
În motivarea excepției de neconstituționalitate autorii
acesteia susțin, în esență, că dispozițiile art. 17 alin. (1)
din Ordonanța Guvernului nr. 32/2002 restrâng dreptul de
proprietate al persoanei fizice care locuiește într-un imobil
în care sunt mai mulți proprietari, întrucât aceasta nu se
poate separa de ceilalți cu instalațiile de apă și canalizare
pentru a achita doar ceea ce consumă. Se încalcă în
acest fel și dispozițiile art. 49 (devenit art. 53 din
Constituția revizuită) privind restrângerea exercițiului unor
drepturi sau al unor libertăți. Totodată, este încălcat
principiul egalității în drepturi, consacrat de art. 16 din

Constituție, deoarece ar trebui ca toate persoanele să
utilizeze serviciile publice de gospodărire comunală, iar nu
doar îutilizatorii“ în sensul art. 17 alin. (1) din Ordonanța
Guvernului nr. 32/2002.
Referitor la neconstituționalitatea dispozițiilor art. 3 lit. c)
alin. 2 și 4 din anexa nr. 2 la Legea locuinței nr. 114/1996,
autorii excepției susțin că obligarea proprietarului unui
apartament de a rămâne la nesfârșit în indiviziune pentru
instalațiile și părțile care sunt destinate folosirii comune
încalcă principiul ocrotirii egale a dreptului de proprietate
privată, indiferent de titular, consacrat de art. 41 alin. (2)
[devenit art. 44 alin. (2) din Constituția revizuită].
Judecătoria Sibiu consideră că dispozițiile legale
criticate înu contravin dispozițiilor art. 44 și 53 din
Constituție“.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul consideră că excepția de neconstituționalitate
este neîntemeiată. În acest sens arată, în esență, că
art. 17 alin. (1) din Ordonanța Guvernului nr. 32/2002
îdefinește doar noțiunea de utilizator, fără să cuprindă vreo
dispoziție care să îngrădească într-un fel sau altul dreptul
de proprietate, în conținutul său, sau exercitarea acestui
drept.“
Avocatul Poporului apreciază că dispozițiile legale
criticate sunt constituționale, arătând că textele de lege
criticate înu sunt de natură a aduce atingere dreptului de
proprietate, întrucât art. 17 alin. (1) din Ordonanța
Guvernului nr. 32/2002 se referă exclusiv la drepturile
utilizatorilor de servicii publice de alimentare cu apă și de
canalizare, și nu la exercitarea dreptului de proprietate“. În
ceea ce privește prevederile art. 3 lit. c) alin. 2 și 4 din
anexa nr. 2 din Legea nr. 114/1996, în punctul de vedere
prezentat se precizează că aceste texte, definind
proprietatea comună, îdau expresie competenței legiuitorului
de a stabili conținutul și limitele dreptului de proprietate
privată, conform art. 44 alin. (1) teza a doua din
Constituție“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 17 alin. (1) din Ordonanța Guvernului
nr. 32/2002 privind organizarea și funcționarea serviciilor
publice de alimentare cu apă și de canalizare, cu
modificările și completările ulterioare, publicată în Monitorul
Oficial al României, Partea I, nr. 94 din 2 februarie 2002,
precum și cele ale art. 3 lit. c) alin. 2 și 4 din anexa nr. 2
(Regulamentul-cadru al asociațiilor de proprietari) la Legea

MONITORUL OFICIAL AL ROMÂNIEI, PARTEA I, Nr. 249/20.III.2006
locuinței nr. 114/1996, republicată în Monitorul Oficial al
României, Partea I, nr. 393 din 31 decembrie 1997, cu
modificările și completările ulterioare.
Este de observat în legătură cu obiectul excepției că,
deși autorul acesteia indică în mod expres alin. 2 și 4 ale
art. 3 lit. c) din anexa nr. 2 la Legea nr. 114/1996, în
realitate, din motivarea acesteia și mai ales prin
reproducerea textului pe care îl consideră neconstituțional,
rezultă că se referă și la alin. 1 al articolului respectiv.
În consecință, Curtea urmează a se pronunța asupra
dispozițiilor art. 17 alin. (1) din Ordonanța Guvernului
nr. 32/2002 privind organizarea și funcționarea serviciilor
publice de alimentare cu apă și de canalizare și ale art. 3
lit. c) alin. 1, 2 și 4 din anexa nr. 2 (Regulamentul-cadru
al asociațiilor de proprietari) la Legea locuinței
nr. 114/1996.
Textele de lege criticate au următorul cuprins:
— Art. 17 alin. (1) din Ordonanța Guvernului
nr. 32/2002: îUtilizator al serviciilor publice de alimentare cu
apă și de canalizare poate fi orice persoană fizică sau juridică,
proprietară sau cu împuternicire de proprietar al unui imobil
având branșament propriu de apă potabilă sau racord propriu
de canalizare și care beneficiază pe bază de contract de
serviciile operatorului.“;
— Art. 3 lit. c) alin. 1, 2 și 4 din anexa nr. 2
(Regulamentul-cadru al asociațiilor de proprietari) la Legea
locuinței nr. 114/1996: îTermenii utilizați în prezentul
regulament au următorul înțeles:
[...] c) Prin proprietate comună se înțelege toate părțile
dintr-o clădire aflată în proprietate, care nu sunt apartamente și
care sunt destinate folosirii în comun de către toți proprietarii
din acea clădire.
Proprietatea comună este indivizibilă și este deținută de
proprietarii apartamentelor individuale, conform cotelor
calculate. [...]
Proprietatea comună include instalații ale clădirii aflate în
folosință comună cu care a fost înzestrată clădirea în timpul
construcției sau cu care a fost dotată mai târziu de către
proprietari, ca de exemplu: canale pluviale, paratrăsnete,
antene, instalații de telefonie, instalații electrice, conducte de
apă, sisteme de încălzire și conducte de gaze care pot trece
prin proprietatea comună până la punctele de distribuție din
apartamentele individuale.“
Critica de neconstituționalitate constă în susținerea că
prevederile legale supuse controlului încalcă dispozițiile
constituționale ale art. 16 alin. (1) și (2) privind egalitatea
în drepturi, ale art. 41 alin. (2) teza întâi [devenit art. 44
alin. (2) teza întâi din Constituția revizuită] privind protecția
egală a proprietății private, indiferent de titular, precum și
pe cele ale art. 49 (devenit art. 53 din Constituția revizuită)
privind restrângerea exercițiului unor drepturi sau al unor
libertăți.
De asemenea, autorul invocă în susținerea excepției și
încălcarea art. 1 din Primul Protocol adițional la Convenția
pentru apărarea drepturilor omului și a libertăților
fundamentale.
Examinând excepția de neconstituționalitate, Curtea
reține următoarele:
Coproprietatea forțată permite, datorită naturii bunului
comun, exercitarea mai liberă de către fiecare coproprietar
a drepturilor sale asupra bunului respectiv, dar, în același
timp, impune și obligații, printre care obligația de a suporta
proporțional cu cota-parte a fiecăruia cheltuielile de
întreținere și conservare a bunului comun.

5

Critica de neconstituționalitate a dispozițiilor art. 3 lit. c)
alin. 1, 2 și 4 din anexa nr. 2 la Legea locuinței
nr. 114/1996 în raport cu prevederile art. 44 alin. (2)
teza întâi din Constituție nu poate fi reținută, deoarece
regimul de proprietate comună perpetuă și forțată asupra
instalațiilor din clădirile cu mai multe apartamente, instalații
aflate în folosință comună, se încadrează în dispozițiile
constituționale ale art. 44 alin. (1) teza a doua, potrivit
cărora prin lege se stabilesc conținutul și limitele dreptului
de proprietate.
În acest sens, Curtea s-a pronunțat prin Decizia nr. 455
din 20 septembrie 2005, publicată în Monitorul Oficial al
României, Partea I, nr. 935 din 20 octombrie 2005,
statuând că îlimitele aduse prin lege dreptului de
proprietate, în speță asupra părților destinate folosirii în
comun de către toți proprietarii dintr-o clădire cu mai multe
locuințe, se justifică constituțional prin asigurarea posibilității
efective de administrare, folosire, întreținere și exploatare a
imobilului în interesul tuturor proprietarilor de locuințe din
acel imobil“.
Nu poate fi reținută așadar nici încălcarea art. 53 din
Constituție, de vreme ce limitele impuse dreptului de
proprietate sunt stabilite prin textele de lege criticate, iar
acestea se justifică prin necesitatea respectării drepturilor
tuturor proprietarilor dintr-o clădire cu mai multe locuințe.
Curtea reține că protecția proprietății private, garantată
prin art. 1 pct. 1 din Primul Protocol adițional la Convenția
pentru apărarea drepturilor omului și a libertăților
fundamentale, nu exclude, ci, dimpotrivă, presupune dreptul
statului de a reglementa folosința bunurilor, conform
interesului general, potrivit art. 1 pct. 2 din același act
internațional. Așa fiind, nu se poate reține încălcarea prin
textele de lege criticate a art. 1 pct. 1 din Primul Protocol
adițional la Convenție, deoarece limitarea dreptului de
proprietate se datorează necesității ca statul să
reglementeze folosința bunurilor aflate în coproprietate
forțată și perpetuă, conform interesului general.
Curtea constată că prevederile art. 17 alin. (1) din
Ordonanța Guvernului nr. 32/2002 definesc doar noțiunea
de utilizator al serviciilor publice de alimentare cu apă și
de canalizare, fără a cuprinde vreo dispoziție care să
încalce art. 44 alin. (2) teza întâi din Constituție privind
protecția egală a proprietății private, indiferent de titular,
art. 53 privind restrângerea exercițiului unor drepturi sau al
unor libertăți, din Legea fundamentală, precum și art. 1 din
Primul Protocol adițional la Convenția pentru apărarea
drepturilor omului și a libertăților fundamentale.
Curtea observă că atât art. 17 alin. (1) din Ordonanța
Guvernului nr. 32/2002, cât și art. 3 lit. c) alin. 1, 2 și 4
din anexa nr. 2 la Legea locuinței nr. 114/1996 nu aduc
atingere art. 16 alin. (1) și (2) din Constituție, întrucât se
aplică tuturor celor aflați în situația prevăzută în ipoteza
normei legale, fără nici o discriminare pe considerente
arbitrare.
Curtea reține că referirea autorului excepției la unele
necorelări care ar exista între reglementarea criticată și
unele dispoziții din Codul civil sau din Legea serviciilor
publice de gospodărie comunală nr. 326/2001 nu are
relevanță, întrucât coordonarea legislativă este de
competența autorității legiuitoare, iar nu a instanței de
contencios constituțional.

6

MONITORUL OFICIAL AL ROMÂNIEI, PARTEA I, Nr. 249/20.III.2006

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 17 alin. (1) din Ordonanța Guvernului nr. 32/2002
privind organizarea și funcționarea serviciilor publice de alimentare cu apă și de canalizare și a celor ale art. 3 lit. c)
alin. 1, 2 și 4 din anexa nr. 2 (Regulamentul-cadru al asociațiilor de proprietari) la Legea locuinței nr. 114/1996, excepție
ridicată de Mircea Nan în Dosarul nr. 5.261/2005 al Judecătoriei Sibiu și de Virginia Băncilă și Maria Imbăruș în Dosarul
nr. 5.262/2005 al aceleiași instanțe.
Definitivă și general obligatorie.
Pronunțată în ședința publică din data de 2 februarie 2006.
PREȘEDINTE,

ION PREDESCU
Magistrat-asistent,
Cristina Cătălina Turcu

CURTEA CONSTITUȚIONALĂ

D E C I Z I A Nr. 69
din 2 februarie 2006

referitoare la excepția de neconstituționalitate a dispozițiilor art. 471 din Legea nr. 137/2002 privind
unele măsuri pentru accelerarea privatizării
Ion Predescu
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Șerban Viorel Stănoiu
Antonia Constantin
Cristina Cătălina Turcu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 47 1 din Ordonanța de urgență a
Guvernului nr. 208/2002, excepție ridicată de Societatea de
Investiții Financiare îMoldova“ — S.A. în Dosarul
nr. 2.784/COM/2003 al Tribunalului Constanța — Secția
comercială.
La apelul nominal lipsesc părțile, față de care procedura
de citare este legal îndeplinită.
Președintele constată cauza în stare de judecată și
acordă cuvântul pe fond.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența Curții Constituționale în materie.
C U R T E A,

având în vedere actele și lucrările dosarului, reține
următoarele:
Prin Încheierea din 20 noiembrie 2003, Tribunalul
Constanța — Secția comercială a sesizat Curtea
Constituțională cu excepția de neconstituționalitate a
dispozițiilor art. 47 1 din Ordonanța de urgență a
Guvernului nr. 208/2002, excepție ridicată de Societatea de

Investiții Financiare îMoldova“ — S.A. într-o cauză având ca
obiect acțiunea în anulare a unei hotărâri a Consiliului de
Administrație al Societății Comerciale îȘantierul Naval“ — S.A.
din Constanța.
În motivarea excepției de neconstituționalitate autorul
acesteia susține, în esență, că textul de lege criticat
îintroduce o excepție de la prevederile Ordonanței de
urgență a Guvernului nr. 28/2002 de natură să creeze un
dezechilibru între acționarul majoritar și ceilalți acționari ai
unei societăți comerciale“. De asemenea, se arată că
îprevederile art. 471 sunt de natură să aducă grave atingeri
dreptului de proprietate al acționarilor minoritari în ceea ce
privește acțiunile pe care aceștia le dețin, prin faptul că
aplicarea Ordonanței de urgență nr. 208/2002 [...] va
conduce la reducerea substanțială a cotelor din capitalul
social pe care le dețin acești acționari minoritari“. Autorul
excepției invocă, în susținerea acesteia, încălcarea
dispozițiilor constituționale ale art. 41 privind ocrotirea
proprietății, coroborate cu art. 135 din Legea fundamentală,
devenite, după revizuirea acesteia, art. 44 și 136.
Tribunalul Constanța — Secția comercială consideră că
excepția de neconstituționalitate este neîntemeiată.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului pentru a-și exprima
punctele de vedere asupra excepției de neconstituționalitate.
Guvernul consideră că excepția de neconstituționalitate
este neîntemeiată, invocând în acest sens jurisprudența
Curții Constituționale în materie.

MONITORUL OFICIAL AL ROMÂNIEI, PARTEA I, Nr. 249/20.III.2006
Avocatul Poporului apreciază că dispoziția legală
criticată este constituțională, așa cum a statuat Curtea în
jurisprudența sa.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate, astfel cum a
fost formulat, îl constituie dispozițiile art. 471 din Ordonanța
de urgență a Guvernului nr. 208/2002 pentru modificarea și
completarea Legii nr. 137/2002 privind unele măsuri pentru
accelerarea privatizării.
În realitate, obiectul excepției îl constituie dispozițiile
art. 47 1 din Legea nr. 137/2002 privind unele măsuri
pentru accelerarea privatizării, publicată în Monitorul Oficial
al României, Partea I, nr. 215 din 28 martie 2002, introdus
prin Ordonanța de urgență a Guvernului nr. 208/2002,
publicată în Monitorul Oficial al României, Partea I, nr. 961
din 28 decembrie 2002, aprobată prin Legea nr. 540/2003,
publicată în Monitorul Oficial al României, Partea I, nr. 910
din 19 decembrie 2003, modificată prin Ordonanța
Guvernului nr. 36/2004, publicată în Monitorul Oficial al
României, Partea I, nr. 90 din 31 ianuarie 2004, aprobată
prin Legea nr. 191/2004, publicată în Monitorul Oficial al
României, Partea I, nr. 470 din 26 mai 2004.
Dispozițiile legale criticate au următorul cuprins: îSunt
exceptate de la prevederile Ordonanței de urgență a
Guvernului nr. 28/2002 privind valorile mobiliare, serviciile de
investiții financiare și piețele reglementate, aprobată cu
modificări și completări prin Legea nr. 525/2002, cu modificările
ulterioare, operațiunile de majorare a capitalului social
efectuate în conformitate cu prevederile art. 14 și 22 din
prezenta lege, precum și cele efectuate în conformitate cu
prevederile Ordonanței Guvernului nr. 25/2002 privind unele

7

măsuri de urmărire a executării obligațiilor asumate prin
contractele de privatizare a societăților comerciale, aprobată cu
modificări și completări prin Legea nr. 506/2002, cu modificările
și completările ulterioare.“
În esență, critica de neconstituționalitate constă în
susținerea că textul de mai sus încalcă dreptul de
proprietate al acționarilor la societățile comerciale la care
statul este acționar majoritar asupra acțiunilor emise de
societățile respective, drept ocrotit de dispozițiile art. 41
[devenit art. 44 din Constituția revizuită] și art. 135 [devenit
art. 136 din Constituția revizuită].
Deși autorul excepției se referă la dispozițiile art. 41
[devenit art. 44 din Constituția revizuită] și art. 135 [devenit
art. 136 din Constituția revizuită], din motivarea acesteia
rezultă că, în realitate, sunt vizate numai dispozițiile art. 44
alin. (2) teza întâi privind garantarea și ocrotirea în mod
egal de lege a proprietății private, indiferent de titular, și
cele ale art. 136 alin. (5) privind inviolabilitatea proprietății
private, în condițiile legii organice.
Examinând excepția de neconstituționalitate, Curtea
constată că asupra constituționalității dispozițiilor art. 471
din Legea nr. 137/2002 privind unele măsuri pentru
accelerarea privatizării s-a pronunțat prin numeroase decizii,
respingând de fiecare dată excepția cu același obiect.
Astfel, prin Decizia nr. 275 din 26 mai 2005, publicată
în Monitorul Oficial al României, Partea I, nr. 670 din
27 iulie 2005, Curtea Constituțională a statuat că textele
de lege criticate nu încalcă prevederile constituționale
privind protecția proprietății private, întrucât operațiunea de
majorare a capitalului social nu duce la un transfer de
proprietate și, în consecință, nu afectează posesia acțiunilor
deținute de alți acționari. Totodată, prin aceeași decizie,
Curtea a reținut că, în situația în care s-ar admite că
majorarea de capital cu consecința diminuării ponderii
acțiunilor deținute de unii acționari poate avea semnificația
unei limitări a unor drepturi ce decurg din dreptul de
proprietate asupra acțiunilor, aceasta îeste justificată de
interesul general al diminuării participației statului în
economie, prin privatizarea societăților la care statul este
unic sau principal acționar“, obiectiv în deplină concordanță
cu dispozițiile art. 135 din Constituție.
Întrucât nu au intervenit elemente noi care să determine
schimbarea jurisprudenței Curții Constituționale, soluția și
considerentele cuprinse în decizia menționată își mențin
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 471 din Legea nr. 137/2002 privind unele măsuri
pentru accelerarea privatizării, excepție ridicată de Societatea de Investiții Financiare îMoldova“ — S.A. în Dosarul
nr. 2.784/COM/2003 al Tribunalului Constanța — Secția comercială.
Definitivă și general obligatorie.
Pronunțată în ședința publică din data de 2 februarie 2006.
PREȘEDINTE,

ION PREDESCU
Magistrat-asistent,
Cristina Cătălina Turcu

8

MONITORUL OFICIAL AL ROMÂNIEI, PARTEA I, Nr. 249/20.III.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind aprobarea Normelelor metodologice de punere în aplicare a prevederilor Convenției
internaționale din 2001 privind controlul sistemelor antivegetative dăunătoare utilizate la nave
(Convenția AFS)
În temeiul art. 108 din Constituția României, republicată, și al art. 2 din Legea nr. 585/2004 pentru aderarea la
Convenția internațională din 2001 privind controlul sistemelor antivegetative dăunătoare utilizate la nave, adoptată la
Conferința Organizației Maritime Internaționale la Londra la 5 octombrie 2001,
Guvernul României adoptă prezenta hotărâre.
Art. 1. — Se aprobă Normele metodologice de punere
în aplicare a prevederilor Convenției internaționale din 2001
privind controlul sistemelor antivegetative dăunătoare
utilizate la nave (Convenția AFS), denumite în continuare Norme
metodologice, prevăzute în anexa*) care face parte
integrantă din prezenta hotărâre.
Art. 2. — (1) Autoritatea Navală Română poate
încredința operațiunile de prelevare și analizare a
eșantioanelor din sistemele antivegetative, prevăzute la
art. 28 alin. (2) din Normele metodologice, oricărui laborator
care are implementat un sistem de management al calității;
standardul de referință este SR EN ISO/CEI 17025:2001
îCerințe generale pentru competența laboratoarelor de
încercări și etalonări“ sau altul echivalent, în conformitate

cu procedurile prevăzute de legislația internă în vigoare
privind achizițiile publice.
(2) Încredințarea operațiunilor prevăzute la alin. (1) se
face în baza unui contract prin care trebuie să se convină,
printre altele, asupra răspunderii privind rezultatele
analizelor contestate de proprietarul sau operatorul navei și
asupra angajamentului laboratorului că va respecta
instrucțiunile cuprinse în anexa nr. 5 la Normele
metodologice și în apendicele la aceasta.
Art. 3. — Autoritatea Navală Română va duce la
îndeplinire prevederile prezentei hotărâri.
Art. 4. — Prezenta hotărâre intră în vigoare la 30 de
zile de la data publicării în Monitorul Oficial al României,
Partea I.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul mediului și gospodăririi apelor,
Sulfina Barbu
Ministrul afacerilor externe,
Mihai Răzvan Ungureanu
Ministrul finanțelor publice,
Sebastian Teodor Gheorghe Vlădescu
București, 9 februarie 2006.
Nr. 196.
*) Anexa se publică ulterior în Monitorul Oficial al României, Partea I, nr. 249 bis abonament, care se poate achiziționa și de la Centrul
pentru relații cu publicul al Regiei Autonome îMonitorul Oficial“, București, șos. Panduri nr. 1.

GUVERNUL ROMÂNIEI

HOTĂRÂRE
pentru modificarea pct. 8 lit. a) și b) din Normele metodologice de aplicare a Legii nr. 218/2005
privind stimularea absorbției fondurilor SAPARD prin preluarea riscului de către fondurile
de garantare, aprobate prin Hotărârea Guvernului nr. 876/2005
În temeiul art. 108 din Constituția României, republicată, și al art. II din Ordonanța Guvernului nr. 10/2006 pentru
modificarea și completarea Legii nr. 218/2005 privind stimularea absorbției fondurilor SAPARD prin preluarea riscului de
către fondurile de garantare,
Guvernul României adoptă prezenta hotărâre.
Articol unic. — La punctul 8 din Normele metodologice
de aplicare a Legii nr. 218/2005 privind stimularea

absorbției fondurilor SAPARD prin preluarea riscului de
către fondurile de garantare, aprobate prin Hotărârea

MONITORUL OFICIAL AL ROMÂNIEI, PARTEA I, Nr. 249/20.III.2006
Guvernului nr. 876/2005, publicată în Monitorul Oficial al
României, Partea I, nr. 739 din 15 august 2005, literele a)
și b) se modifică și vor avea următorul cuprins:
îa) constituirea plafonului anual de garantare, cu o
expunere de până la 5 ori. Valoarea totală a garanțiilor
care pot fi acordate în anul următor în baza prevederilor
Legii nr. 218/2005 nu va putea depăși de 5 ori suma
primită și dobânzile acumulate până la finele fiecărui an,
din care se vor deduce soldurile garanțiilor acordate deja și
sumele cuvenite fondurilor de garantare din comisionul de
garantare datorat de fermierii privați — persoane fizice
autorizate și asociațiile familiale, constituite conform legii,
beneficiare de fonduri SAPARD.
Plafonul anual de garantare se va calcula de către
fondurile de garantare odată cu bugetul de venituri și
cheltuieli pe anul următor, se va aproba de Ministerul
Agriculturii, Pădurilor și Dezvoltării Rurale și se va repartiza
pe instituțiile de credit finanțatoare cu care acestea au
încheiate convenții de lucru.
Valorile maxime ale creditelor acordate de instituțiile de
credit pentru cofinanțarea Programului SAPARD, care pot fi
garantate de fondurile de garantare, acoperă cheltuielile
eligibile și neeligibile pentru realizarea proiectelor din cadrul
măsurilor 1.1 «Îmbunătățirea prelucrării și marketingului
produselor agricole și piscicole», 1.2 «Îmbunătățirea
structurilor în vederea realizării controlului de calitate,
veterinar și fitosanitar, pentru calitatea produselor
alimentare
și
pentru
protecția
consumatorilor»,
2.1. «Îmbunătățirea și dezvoltarea infrastructurii rurale»,
3.1. «Investiții în exploatații agricole», 3.4. «Dezvoltarea și
diversificarea activităților economice care să genereze
activități multiple și venituri alternative» și 3.5 «Silvicultură»
din Programul SAPARD;
b) acoperirea riscului asumat de fondurile de garantare
din garanțiile acordate pe seama Fondului (suma
garantată), prin plata soldului garanției, în cazul contractelor
de garantare executate de instituțiile de credit pentru
împrumutații care nu își îndeplinesc obligațiile asumate prin
contractele de credit.
Fondurile de garantare, la solicitarea instituțiilor de
credit, vor putea acorda garanții sindicalizate care pot
acoperi integral valoarea creditului acordat pentru realizarea
proiectelor din Programul SAPARD, dobânda urmând a fi
garantată de împrumutați.

— riscul garantat asumat de fondurile de garantare
constă în plata garanției (sold) ulterior declarării exigibilității
obligațiilor debitorului stabilite prin contractul de credit.
Asumarea riscului de către fondurile de garantare se
face proporțional, pe măsura acordării și rambursării
creditului (potrivit graficului de eșalonare și efectuării
plăților). Valoarea garanției acordate se reduce cu suma
ratelor rambursate de către beneficiarul de credit,
proporțional cu procentul de garantare prevăzut în
contractele de garantare încheiate între instituțiile de credit
și fondurile de garantare.
— suma garantată reprezintă suma maximă până la
care fondurile de garantare răspund în cazul producerii
riscului garantat, în limita garanției acordate prin contractul
de garantare, și anume până la 100% din valoarea
creditului de investiții pe termen scurt, mediu și lung de
Fondul de Garantare a Creditului Rural — S.A. și,
respectiv, până la 70% din valoarea creditului de investiții
pe termen scurt, mediu și lung de Fondul Național de
Garantare a Creditelor pentru Întreprinderile Mici și Mijlocii.
Pentru suma garantată (valoarea garanției acordate de
fondurile de garantare) instituțiile de credit vor solicita
debitorilor să emită un bilet la ordin stipulat fără protest,
cu scadență la vedere, de valoare egală cu suma
garantată pe care creditorul îl va gira fără drept de regres
fondurilor de garantare la momentul executării contractului
de garantare.
Garanțiile se vor acorda la solicitarea instituțiilor de
credit, pe baza documentației de credit aprobate de
acestea și a normelor proprii de lucru ale fondurilor de
garantare, fără a solicita garanții din partea împrumutaților.
— soldul garanției reprezintă soldul creditului la care se
aplică procentul de garantare prevăzut în contractul de
garantare, sumă pe care fondurile de garantare sunt
obligate să o plătească creditorilor în cazul în care
împrumutatul este declarat exigibil.
Plata sumei garantate/soldul acesteia se va face de
către fondurile de garantare numai dacă s-au respectat
prevederile contractului de garantare încheiat între părți și
în condițiile în care instituțiile de credit au inițiat procedurile
judiciare împotriva debitorului și girează biletul la ordin
emis de împrumutat în favoarea instituțiilor de credit;“.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul finanțelor publice,
Sebastian Teodor Gheorghe Vlădescu

București, 8 martie 2006.
Nr. 318.

9

10

MONITORUL OFICIAL AL ROMÂNIEI, PARTEA I, Nr. 249/20.III.2006
GUVERNUL ROMÂNIEI

HOTĂRÂRE
privind suplimentarea bugetului Cancelariei Primului-Ministru din Fondul de rezervă bugetară
la dispoziția Guvernului, prevăzut în bugetul de stat pe anul 2006, pentru Institutul de Investigare
a Crimelor Comunismului în România
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005,
Guvernul României adoptă prezenta hotărâre.
Art. 1. — Se suplimentează bugetul Cancelariei
Primului-Ministru, pentru Institutul de Investigare a Crimelor
Comunismului în România, din Fondul de rezervă bugetară
la dispoziția Guvernului, prevăzut în bugetul de stat pe anul
2006, la capitolul 51.01 îAutorități publice și acțiuni
externe“, titlul 51 îTransferuri între unități ale administrației
publice centrale“, art. 51.01 îTransferuri curente“,
alin. 51.01.01 îTransferuri către instituții publice“, cu suma
de 6.000 mii lei (RON).

Art. 2. — Se autorizează Ministerul Finanțelor Publice,
la cererea ordonatorului principal de credite, să introducă
modificările prevăzute la art. 1 în structura bugetului de stat
și în volumul și structura bugetului Cancelariei PrimuluiMinistru pe anul 2006.
Art. 3. — Cu sumele rămase neutilizate până la data de
10 decembrie 2006, la propunerea ordonatorului principal
de credite se reîntregește Fondul de rezervă bugetară la
dispoziția Guvernului, prevăzut în bugetul de stat pe
anul 2006.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
Ministrul finanțelor publice,
Sebastian Teodor Gheorghe Vlădescu

București, 16 martie 2006.
Nr. 322.

GUVERNUL ROMÂNIEI

HOTĂRÂRE
privind aprobarea finanțării unor cheltuieli aferente organizării și desfășurării,
în perioada 25 aprilie—3 mai 2006, a Festivalului Internațional îShakespeare“, Craiova
Având în vedere prevederile art.
măsuri financiare, aprobată cu modificări
în temeiul art. 108 din Constituția
publice, cu modificările ulterioare, precum

23 alin. (2) din Ordonanța Guvernului nr. 10/2005 privind reglementarea unor
și completări prin Legea nr. 146/2005, cu modificările și completările ulterioare,
României, republicată, al art. 30 alin. (2) din Legea nr. 500/2002 privind finanțele
și al art. 11 lit. a) din Legea bugetului de stat pe anul 2006 nr. 379/2005,

Guvernul României adoptă prezenta hotărâre.
Art. 1. — (1) Se aprobă suplimentarea bugetului
Ministerului Culturii și Cultelor pe anul 2006, la capitolul
67.01 îCultură, recreere și religie“, titlul îTransferuri între
unitățile administrației publice“, cu suma de 600 mii lei
(RON), din Fondul de rezervă bugetară la dispoziția
Guvernului, prevăzut în bugetul de stat pe anul 2006,
pentru finanțarea cheltuielilor aferente organizării și
desfășurării, în perioada 25 aprilie—3 mai 2006, a
Festivalului Internațional îShakespeare“, Craiova.
(2) Suma prevăzută la alin. (1) poate fi utilizată pentru
finanțarea, în condițiile legii, a tuturor categoriilor de
cheltuieli legate de pregătirea, organizarea și desfășurarea

în bune condiții a Festivalului Internațional îShakespeare“,
Craiova, de îndeplinirea obligațiilor asumate prin contractele
interne și internaționale încheiate, inclusiv de finanțarea
transportului internațional.
Art. 2. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Ministerului Culturii și
Cultelor pe anul 2006.
Art. 3. — Cu sumele rămase neutilizate se reîntregește
Fondul de rezervă bugetară la dispoziția Guvernului până
la data de 30 noiembrie 2006.

PRIM-MINISTRU

CĂLIN POPESCU-TĂRICEANU

București, 16 martie 2006.
Nr. 323.

Contrasemnează:
Ministrul administrației și internelor,
Vasile Blaga
Ministrul culturii și cultelor,
Adrian Iorgulescu
Ministrul finanțelor publice,
Sebastian Teodor Gheorghe Vlădescu

MONITORUL OFICIAL AL ROMÂNIEI, PARTEA I, Nr. 249/20.III.2006

11

GUVERNUL ROMÂNIEI

HOTĂRÂRE
privind suplimentarea bugetului Ministerului Culturii și Cultelor din Fondul de rezervă bugetară
la dispoziția Guvernului pe anul 2006, în vederea finalizării lucrărilor la Muzeul Unirii din Iași
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005,
Guvernul României adoptă prezenta hotărâre.
Art. 1. — Se aprobă suplimentarea bugetului
Ministerului Culturii și Cultelor pe anul 2006, din Fondul de
rezervă bugetară la dispoziția Guvernului pe anul 2006, cu
suma de 1.500 mii lei (RON), la capitolul 67.01 îCultură,
recreere și religie“, titlul 51 îTransferuri între unități ale
administrației publice“, pentru Complexul Muzeal Național
îMoldova“ din Iași, în vederea finalizării lucrărilor la Muzeul
Unirii din Iași.

Art. 2. — Se autorizează Ministerul Finanțelor Publice
să introducă, la propunerea ordonatorului principal de
credite, modificările corespunzătoare în structura bugetului
de stat și în volumul și structura bugetului Ministerului
Culturii și Cultelor pe anul 2006.
Art. 3. — Ministerul Culturii și Cultelor și organele
abilitate de lege vor controla modul de utilizare a sumei
alocate, potrivit prezentei hotărâri, în conformitate cu
prevederile legale.

PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Adrian Iorgulescu
Ministrul finanțelor publice,
Sebastian Teodor Gheorghe Vlădescu
București, 16 martie 2006.
Nr. 324.

GUVERNUL ROMÂNIEI

HOTĂRÂRE
privind suplimentarea bugetului Ministerului Administrației și Internelor din Fondul de rezervă
bugetară la dispoziția Guvernului, prevăzut în bugetul de stat pe anul 2006
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Administrației și Internelor pe anul 2006, din Fondul de
rezervă bugetară la dispoziția Guvernului, prevăzut în
bugetul de stat pe anul 2006, cu suma de 32.540 mii lei
(RON), conform anexei care face parte integrantă din
prezenta hotărâre.

Art. 2. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Ministerului
Administrației și Internelor pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu

București, 16 martie 2006.
Nr. 325.

12

MONITORUL OFICIAL AL ROMÂNIEI, PARTEA I, Nr. 249/20.III.2006
ANEXĂ
SITUAȚIE

privind suplimentarea bugetului Ministerului Administrației și Internelor din Fondul de rezervă
bugetară la dispoziția Guvernului, prevăzut în bugetul de stat pe anul 2006
Explicații

Cod

CHELTUIELI — TOTAL GENERAL
BUGET DE STAT
BUNURI ȘI SERVICII
ACTIVE NEFINANCIARE
ORDINE PUBLICĂ ȘI SIGURANȚĂ NAȚIONALĂ
BUNURI ȘI SERVICII
ACTIVE NEFINANCIARE
— construcții — investiții în continuare
— construcții — alte cheltuieli de investiții
— mașini, echipamente și mijloace de transport

5000
5001
20
71
6101
20
71
710101
710101
710102

Suma
— mii lei —
(RON)

32.540
32.540
18.200
14.340
32.540
18.200
14.340
2.072
2.168
10.100

GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2006, pentru județul Bihor
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate din
taxa pe valoarea adăugată pentru echilibrarea bugetelor
locale pe anul 2006, cu suma de 1.700 mii lei (RON),
pentru județul Bihor, din Fondul de rezervă bugetară la
dispoziția Guvernului, prevăzut în bugetul de stat pe anul
2006, și alocarea acesteia bugetului local al orașului Nucet
pentru finanțarea Centrului medico-social de psihiatrie Nucet.

Art. 2. — Ordonatorul principal de credite răspunde de
modul de utilizare, în conformitate cu dispozițiile legale, a
sumei alocate potrivit prevederilor art. 1.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu

București, 16 martie 2006.
Nr. 326.

GUVERNUL ROMÂNIEI

HOTĂRÂRE
privind suplimentarea bugetului Ministerului Transporturilor, Construcțiilor și Turismului
din Fondul de rezervă bugetară la dispoziția Guvernului, prevăzut în bugetul de stat pe anul 2006
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Transporturilor, Construcțiilor și Turismului din Fondul de

rezervă bugetară la dispoziția Guvernului, prevăzut în bugetul
de stat pe anul 2006, cu suma de 402 mii lei (RON),

MONITORUL OFICIAL AL ROMÂNIEI, PARTEA I, Nr. 249/20.III.2006
reprezentând contravaloarea a 110.000 euro, la capitolul
84.01 îTransporturi“, subcapitolul 84.01.01 îAdministrație
centrală“, titlul îAlte transferuri“, poziția îPrograme PHARE
și alte programe cu finanțare nerambursabilă“, în vederea
îndeplinirii angajamentelor financiare ale părții române în
cadrul programului comunitar îMarco Polo“.
Art. 2. — Se autorizează Ministerul Finanțelor Publice,
la propunerea ordonatorului principal de credite, să
introducă modificările prevăzute la art. 1 în structura
bugetului de stat și în volumul și structura bugetului

13

Ministerului Transporturilor, Construcțiilor și Turismului pe
anul 2006.
Art. 3. — Ministerul Transporturilor, Construcțiilor și
Turismului răspunde de modul de utilizare, în conformitate
cu prevederile legale, a sumelor alocate potrivit prevederilor
prezentei hotărâri.
Art. 4. — Cu sumele rămase neutilizate până la data
de 10 decembrie 2006, la propunerea ordonatorului
principal de credite se reîntregește Fondul de rezervă
bugetară la dispoziția Guvernului.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul finanțelor publice,
Sebastian Teodor Gheorghe Vlădescu

București, 16 martie 2006.
Nr. 327.

GUVERNUL ROMÂNIEI

HOTĂRÂRE
pentru suplimentarea bugetului Ministerului Economiei și Comerțului din Fondul de rezervă
bugetară la dispoziția Guvernului, prevăzut în bugetul de stat pe anul 2006
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Economiei și Comerțului pe anul 2006 cu suma de
3.885 mii lei (RON), din Fondul de rezervă bugetară la
dispoziția Guvernului, prevăzut în bugetul de stat pe
anul 2006, la capitolul 80.01 îAcțiuni generale economice,
comerciale și de muncă“, titlul 10 îCheltuieli de personal“,
în vederea asigurării fondurilor necesare finanțării celor
93 de posturi nou-create, conform Ordonanței de urgență a
Guvernului nr. 1/2006 privind unele măsuri pentru întărirea
capacității administrative a României pentru integrarea în
Uniunea Europeană.

Art. 2. — Se autorizează Ministerul Finanțelor Publice,
la cererea ordonatorului principal de credite, să introducă
modificările prevăzute la art. 1 în structura bugetului de stat
și în volumul și structura bugetului Ministerului Economiei
și Comerțului pe anul 2006.
Art. 3. — Cu sumele rămase neutilizate până la data de
10 decembrie 2006, la propunerea ordonatorului principal
de credite, se reîntregește Fondul de rezervă bugetară la
dispoziția Guvernului, prevăzut în bugetul de stat pe
anul 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Ministrul finanțelor publice,
Sebastian Teodor Gheorghe Vlădescu
București, 16 martie 2006.
Nr. 328.
GUVERNUL ROMÂNIEI

HOTĂRÂRE
pentru aprobarea atestării localității Arieșeni, județul Alba, ca stațiune turistică de interes local
În temeiul art. 108 din Constituția României, republicată, și al art. 10 din Ordonanța Guvernului nr. 58/1998
privind organizarea și desfășurarea activității de turism în România, aprobată cu modificări și completări prin Legea
nr. 755/2001, cu modificările ulterioare, și potrivit art. 5 din Hotărârea Guvernului nr. 1.122/2002 pentru aprobarea
condițiilor și a procedurii de atestare a stațiunilor turistice, precum și pentru declararea unor localități ca stațiuni turistice
de interes național, respectiv local, cu completările ulterioare,

14

MONITORUL OFICIAL AL ROMÂNIEI, PARTEA I, Nr. 249/20.III.2006
Guvernul României adoptă prezenta hotărâre.

Art. 1. — Se aprobă atestarea localității Arieșeni, județul
Alba, ca stațiune turistică de interes local.
Art. 2. — Secțiunea îStațiuni turistice de interes local“
din anexa nr. 2 la Hotărârea Guvernului nr. 1.122/2002
pentru aprobarea condițiilor și a procedurii de atestare a

stațiunilor turistice, precum și pentru declararea unor
localități ca stațiuni turistice de interes național, respectiv
local, publicată în Monitorul Oficial al României, Partea I,
nr. 770 din 23 octombrie 2002, cu completările ulterioare,
se completează în mod corespunzător.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu

București, 16 martie 2006.
Nr. 329.

GUVERNUL ROMÂNIEI

HOTĂRÂRE
privind rechemarea și numirea unui consul general
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Domnul Ovidiu Grecea se recheamă din
calitatea de consul general, șef al Consulatului General al
României la Sydney, Australia.
Art. 2. — Domnul Ovidiu Grecea își va încheia
misiunea în termen de cel mult 90 de zile de la

publicarea prezentei hotărâri în Monitorul Oficial al
României, Partea I.
Art. 3. — Începând cu data încheierii misiunii domnului
Ovidiu Grecea, domnul Marius Dragolea se numește în
funcția de consul general, șef al Consulatului General al
României la Sydney, Australia.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul afacerilor externe,
Lucian Leuștean,
secretar de stat
București, 16 martie 2006.
Nr. 330.
GUVERNUL ROMÂNIEI

HOTĂRÂRE
privind eliberarea domnului Avram Aurică din funcția publică
de subprefect al județului Brăila
Având în vedere prevederile art. 84 alin. (1) lit. e) din Legea
nr. 188/1999 privind Statutul funcționarilor publici, republicată, cu modificările
și completările ulterioare, precum și prevederile Decretului Președintelui
României nr. 259/2006 pentru numirea unui procuror,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Domnul Avram Aurică se eliberează din funcția publică
de subprefect al județului Brăila.
PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
București, 16 martie 2006.
Nr. 331.

MONITORUL OFICIAL AL ROMÂNIEI, PARTEA I, Nr. 249/20.III.2006
GUVERNUL ROMÂNIEI

HOTĂRÂRE
privind numirea domnului Popa Dumitru în funcția publică
de subprefect al județului Brăila
Având în vedere prevederile art. 45 alin. (1) din Ordonanța Guvernului
nr. 2/2006 privind reglementarea drepturilor salariale și a altor drepturi ale
funcționarilor publici pentru anul 2006,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Domnul Popa Dumitru se numește în funcția publică
de subprefect al județului Brăila, până la organizarea concursului în vederea
ocupării definitive a postului.
PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga

București, 16 martie 2006.
Nr. 332.

GUVERNUL ROMÂNIEI

HOTĂRÂRE
pentru propunerea Înalt Preasfințitului Bartolomeu (Valeriu)
Anania, Arhiepiscop al Vadului, Feleacului și Clujului,
în funcția de Mitropolit al Clujului, Albei, Crișanei
și Maramureșului în vederea recunoașterii
prin decret al Președintelui României
În temeiul art. 108 din Constituția României, republicată, precum și al
art. 21 alin. (1) din Decretul-lege nr. 177/1948 pentru regimul general al
cultelor religioase din România, cu modificările ulterioare,
Guvernul României adoptă prezenta hotărâre.
Articol unic. — Se propune Președintelui României recunoașterea, prin
decret, în funcția de Mitropolit al Clujului, Albei, Crișanei și Maramureșului a
Înalt Preasfințitului Bartolomeu (Valeriu) Anania, Arhiepiscop al Vadului,
Feleacului și Clujului.
PRIM-MINISTRU

CĂLIN POPESCU-TĂRICEANU
Contrasemnează:
Ministrul culturii și cultelor,
Adrian Iorgulescu

București, 16 martie 2006.
Nr. 333.

15

16

MONITORUL OFICIAL AL ROMÂNIEI, PARTEA I, Nr. 249/20.III.2006

ACTE ALE ORGANELOR DE SPECIALIATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI GOSPODĂRIRII APELOR

ORDIN
pentru modificarea și completarea anexei la Ordinul ministrului mediului și gospodăririi apelor
nr. 1.018/2005 privind înființarea în cadrul Direcției deșeuri și substanțe chimice periculoase
a Secretariatului pentru compuși desemnați
În temeiul art. 5 alin. (8) din Hotărârea Guvernului nr. 408/2004 privind organizarea și funcționarea Ministerului
Mediului și Gospodăririi Apelor, cu modificările și completările ulterioare,
ministrul mediului și gospodăririi apelor emite prezentul ordin.
Art. I. — Anexa la Ordinul ministrului mediului și
gospodăririi apelor nr. 1.018/2005 privind înființarea în
cadrul Direcției deșeuri și substanțe chimice periculoase a
Secretariatului pentru compuși desemnați, publicat în
Monitorul Oficial al României, Partea I, nr. 966 din
1 noiembrie 2005, se modifică și se completează după
cum urmează:
1. La articolul 2, litera d) va avea următorul cuprins:
îd) urmărește executarea activităților din planurile de
eliminare/decontaminare întocmite de operatorii economici și
aprobate de autoritățile teritoriale de protecție a mediului și
ia toate măsurile care se impun pentru încadrarea în
termenele prevăzute în aceste planuri.“
2. După articolul 2 se introduc 3 noi articole, articolele 21,
2 și 23, cu următorul cuprins:
2
îArt. 21. — Echipamentul conținând PCB-uri, care nu
constituie subiect de inventariere conform art. 7 din
Hotărârea Guvernului nr. 173/2000 pentru reglementarea
regimului special privind gestiunea și controlul bifenililor
policlorurați și ale altor compuși similari, cu modificările
ulterioare, desemnați și care reprezintă o componentă a
unui alt echipament, va fi îndepărtat și colectat separat
atunci când echipamentul din care face parte este scos din
uz, reciclat sau eliminat.
Art. 2 2 . — (1) În sensul prezentului ordin, prin
eliminare/decontaminare se înțelege:
a) eliminare — operațiunile prevăzute în anexa nr. II A
la Ordonanța de urgență a Guvernului nr. 78/2000 privind
regimul deșeurilor, aprobată cu modificări și completări prin
Legea nr. 426/2001;

b) decontaminare — operațiunile care au în vedere
reutilizarea, reciclarea sau eliminarea în condiții de
siguranță a echipamentelor, obiectelor, materialelor sau
fluidelor contaminate cu PCB, aflate în posesia unui
deținător, și operațiunile de înlocuire a fluidelor care nu
conțin PCB;
c) deținător de PCB-uri — persoana fizică sau juridică
posesoare de PCB-uri și/sau de alți compuși desemnați,
enumerați la art. 3 din Hotărârea Guvernului nr. 173/2000
privind gestiunea și controlul bifenililor policlorurați și ale
altor compuși desemnați.
(2) Se interzice stivuirea transformatorilor cu PCB.
Art. 2 3 . — (1) Echipamentele care conțin fluide cu
PCB-uri între 0,05% și 0,005% din greutatea acestora pot
fi inventariate, solicitându-se numai următoarele date:
a) numele și adresa deținătorului;
b) localizarea și descrierea echipamentului;
c) data declarației.
(2) Aceste echipamente pot fi etichetate ca PCB-uri
contaminate cu mai puțin de 0,05% și vor fi decontaminate
sau eliminate la sfârșitul ciclului lor de viață în următoarele
condiții:
a) înlocuirea fluidului ce nu conține PCB să se realizeze
cu cele mai mici riscuri;
b) înlocuirea fluidului trebuie să nu compromită
eliminarea ulterioară a PCB-urilor;
c) după decontaminare eticheta transformatorului să fie
înlocuită cu eticheta prevăzută în anexa nr. 4 la Hotărârea
Guvernului nr. 173/2000.“
Art. II. — Prezentul ordin se publică în Monitorul Oficial
al României, Partea I.

Ministrul mediului și gospodăririi apelor,
Sulfina Barbu
București, 13 martie 2006.
Nr. 257.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 249/20.III.2006 conține 16 pagini.

Prețul: 1,15 lei noi/11.500 lei vechi

&JUYDGY|114258]
ISSN 1453—4495

