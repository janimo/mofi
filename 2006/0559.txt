PARTEA

Anul 174 (XVIII) — Nr. 559

I

LEGI, DECRETE, HOTĂRÂRI ȘI ALTE ACTE

Miercuri, 28 iunie 2006

SUMAR

Nr.

Pagina

Nr.

LEGI ȘI DECRETE
248.

nr. 677/2003 privind condițiile de acordare în mod
gratuit a asistenței medicale și psihologice, a
medicamentelor și protezelor pentru polițiști .........

— Lege pentru aderarea României la Convenția
asupra protecției și promovării diversității
expresiilor culturale, adoptată la Paris la
20 octombrie 2005 ..................................................

2

Convenție asupra protecției și promovării diversității
expresiilor culturale ..................................................

2–9

859.

— Decret privind promulgarea Legii pentru
aderarea României la Convenția asupra protecției
și promovării diversității expresiilor culturale,
adoptată la Paris la 20 octombrie 2005 ...............

11–13

Decizia nr. 467 din 6 iunie 2006 referitoare la excepția
de neconstituționalitate a prevederilor art. 27 din
Ordonanța Guvernului nr. 2/2001 privind regimul
juridic al contravențiilor ...........................................

13–15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
16.

— Ordin al președintelui Autorității Naționale de
Reglementare în Domeniul Energiei privind
modificarea Regulamentului pentru atestarea
agenților economici care proiectează, execută,
verifică și exploatează instalații electrice din
sistemul electroenergetic, aprobat prin Ordinul
președintelui Autorității Naționale de Reglementare
în Domeniul Energiei nr. 54/2005 ..........................

15

751.

10

— Ordin al ministrului sănătății publice privind
abrogarea
Ordinului
ministrului
sănătății
nr. 1.180/2004 pentru aprobarea documentației
necesare pentru susținerea cererii de evaluare în
regim de urgență pentru medicamentele care
reprezintă primul generic pentru care se solicită
autorizarea de punere pe piață în România după
medicamentul original și a Ordinului ministrului
sănătății nr. 1.181/2004 pentru aprobarea
documentației necesare susținerii cererii de
autorizare de punere pe piață pentru
medicamentele care reprezintă primul generic
pentru care se solicită autorizarea de punere pe
piață în România după medicamentul original .....

16

´
255.

868.

— Lege privind aprobarea Ordonanței Guvernului
nr. 24/2006 pentru modificarea și completarea
Legii nr. 186/2003 privind promovarea culturii
scrise ........................................................................
— Decret pentru promulgarea Legii privind
aprobarea Ordonanței Guvernului nr. 24/2006
pentru modificarea și completarea Legii
nr. 186/2003 privind promovarea culturii scrise ....
DECIZII ALE CURȚII CONSTITUȚIONALE

Decizia nr. 457 din 30 mai 2006 referitoare la excepția
de neconstituționalitate a dispozițiilor Ordonanței
de urgență a Guvernului nr. 150/2002 privind
organizarea și funcționarea sistemului de asigurări
sociale de sănătate, ale Hotărârii Guvernului
nr. 270/1999 privind stabilirea condițiilor de
acordare a asistenței medicale, medicamentelor,
concediilor medicale și scutirilor medicale cadrelor
militare în activitate și ale Hotărârii Guvernului

Pagina

10

11

2

MONITORUL OFICIAL AL ROMÂNIEI, PARTEA I, Nr. 559/28.VI.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aderarea României la Convenția asupra protecției și promovării diversității
expresiilor culturale, adoptată la Paris la 20 octombrie 2005
Parlamentul României adoptă prezenta lege.
Art. 1. — România aderă la Convenția asupra protecției
și promovării diversității expresiilor culturale, adoptată la
Paris la 20 octombrie 2005, în cadrul celei de-a 33-a
sesiuni a Conferinței Generale a Organizației Națiunilor
Unite pentru Educație, Știință și Cultură (3—21 octombrie
2005).

Art. 2. — Cu ocazia depunerii instrumentului de aderare,
se va formula următoarea declarație:
îÎn conformitate cu prevederile art. 9 paragraful b) și ale
art. 28 din Convenție, România desemnează Ministerul
Culturii și Cultelor ca punct de contact responsabil cu
comunicarea informațiilor aflate în legătură cu Convenția.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

DORU IOAN TĂRĂCILĂ

București, 22 iunie 2006.
Nr. 248.
CONVENȚIE
asupra protecției și promovării diversității expresiilor culturale*)
20 octombrie 2005, Paris
Conferința Generală a Organizației Națiunilor Unite pentru Educație, Știință și Cultură, întrunită la Paris în cea
de-a 33-a sesiune a sa, între 3 și 21 octombrie 2005,
afirmând că diversitatea culturală este o caracteristică definitorie a umanității,
conștientă că diversitatea culturală constituie un patrimoniu comun al umanității și trebuie ocrotită și păstrată în
beneficiul tuturor,
fiind conștientă că diversitatea culturală creează o lume variată și diversă care mărește numărul opțiunilor și
îmbogățește capacitățile și valorile umane și, prin urmare, este principalul resort al dezvoltării durabile a comunităților,
popoarelor și națiunilor,
reamintind că diversitatea culturală, înfloritoare în cadrul democrației, toleranței, justiției sociale și respectului
reciproc dintre popoare și culturi, este indispensabilă pentru pace și securitate la nivel local, național și internațional,
celebrând importanța diversității culturale pentru deplina înfăptuire a drepturilor omului și a libertăților fundamentale
proclamate prin Declarația Universală a Drepturilor Omului și prin alte instrumente universal recunoscute,
subliniind nevoia de a încorpora cultura ca element strategic al politicilor de dezvoltare naționale și internaționale,
precum și al cooperării internaționale pentru dezvoltare și luând, de asemenea, în considerare Declarația Mileniului a
Națiunilor Unite (2000), care pune accent, în special, asupra eradicării sărăciei,
luând în considerare că în timp și în spațiu cultura ia forme diverse și că această diversitate este întruchipată de
unicitatea și pluralitatea identităților și expresiilor culturale ale popoarelor și societăților care formează umanitatea,
recunoscând importanța cunoștințelor tradiționale ca sursă de bogăție materială și intangibilă și, în special, a
sistemelor de cunoștințe ale popoarelor indigene, contribuția pozitivă a acestora la dezvoltarea durabilă, precum și nevoia
de protejare și promovare adecvată a acestora,
recunoscând nevoia de a lua măsuri pentru protejarea diversității expresiilor culturale, inclusiv a conținutului
acestora, în special în situațiile în care expresiile culturale pot fi amenințate de posibilitatea unei grave prejudicieri sau a
dispariției,
subliniind importanța culturii pentru coeziune socială în general și, în particular, potențialul său de întărire a
statutului și rolului femeii în societate,
fiind conștientă că diversitatea culturală este consolidată de libera circulație a ideilor și este alimentată de
schimburile și interacțiunile constante dintre culturi,
reafirmând că libertatea de gândire, exprimare și informare, precum și diversitatea media permit expresiilor
culturale să înflorească în interiorul societăților,
*) Traducere.

MONITORUL OFICIAL AL ROMÂNIEI, PARTEA I, Nr. 559/28.VI.2006

3

recunoscând că diversitatea expresiilor culturale, incluzând expresiile culturale tradiționale, este un factor important
care permite indivizilor și popoarelor să își exprime și să își împărtășească ideile și valorile,
reamintind că diversitatea lingvistică este un element fundamental al diversității culturale și subliniind rolul
fundamental pe care îl joacă educația în protejarea și promovarea expresiilor culturale,
cunoscând importanța vitalității culturilor, inclusiv pentru persoanele aparținând minorităților și popoarelor indigene,
astfel cum se manifestă în libertatea lor de a-și crea, disemina și distribui expresiile culturale tradiționale și de a avea
acces la acestea, pentru a beneficia de acestea pentru propria lor dezvoltare,
evidențiind rolul vital al interacțiunii și creativității culturale, care îmbogățesc și reînnoiesc expresiile culturale și
întăresc rolul jucat de cei implicați în dezvoltarea culturii pentru progresul societății în general,
recunoscând importanța drepturilor de proprietate intelectuală în susținerea celor implicați în creația culturală,
fiind convinsă că activitățile, bunurile și serviciile culturale au atât un caracter economic, cât și un caracter
cultural, deoarece propagă identități, valori și semnificații și de aceea nu trebuie tratate ca având exclusiv valoare
comercială,
luând în considerare că procesele de globalizare, care au fost facilitate de dezvoltarea rapidă a tehnologiilor
informației și comunicației, permit condiții fără precedent pentru întărirea legăturilor dintre culturi, ele reprezentând, de
asemenea, o provocare pentru diversitatea culturală, în special din punctul de vedere al riscurilor de apariție a
dezechilibrelor dintre țările bogate și cele sărace,
conștientă că mandatul specific al UNESCO de a asigura respectul pentru diversitatea culturilor și de a
recomanda acele acorduri internaționale care pot fi necesare pentru a promova libera circulație a ideilor prin cuvinte
și imagini,
referindu-se la prevederile instrumentelor internaționale adoptate de UNESCO în legătură cu diversitatea culturală
și exercitarea drepturilor culturale și, în special, la Declarația Universală a Diversității Culturale din anul 2001,
adoptă prezenta convenție la data de 20 octombrie 2005.
I. OBIECTIVE ȘI PRINCIPII DIRECTOARE

ARTICOLUL 1
Obiective

Obiectivele prezentei convenții sunt:
a) să protejeze și să promoveze diversitatea expresiilor
culturale;
b) să creeze condițiile pentru îmbogățirea culturilor și
interacțiunea liberă a acestora într-o manieră reciproc
benefică;
c) să încurajeze dialogul dintre culturi pentru a asigura
în lume schimburi culturale mai largi și echilibrate, în
favoarea respectului intercultural și a unei culturi a păcii;
d) să cultive interculturalitatea pentru a dezvolta
interacțiunea culturală în spiritul construirii de punți între
popoare;
e) să promoveze respectul pentru diversitatea expresiilor
culturale și să cultive înțelegerea valorii acesteia la nivel
local, național și internațional;
f) să reafirme importanța legăturii dintre cultură și
dezvoltare pentru toate țările, în special pentru țările în
curs de dezvoltare, și să sprijine acțiunile întreprinse la
nivel național și internațional pentru a asigura
recunoașterea adevăratei valori a acestei legături;
g) să acorde recunoaștere naturii distincte a activităților,
bunurilor și serviciilor culturale ca vehicule ale identității,
valorilor și semnificațiilor;
h) să reafirme drepturile suverane ale statelor în ceea
ce privește păstrarea, adoptarea și implementarea politicilor
și măsurilor pe care le consideră potrivite pentru a proteja
și a promova diversitatea expresiilor culturale pe teritoriile
proprii;
i) să întărească cooperarea și solidaritatea internațională
în spiritul parteneriatului, în special în vederea întăririi
capacității statelor în curs de dezvoltare pentru a proteja și
a promova diversitatea expresiilor culturale.

ARTICOLUL 2
Principii directoare
1. Principiul respectului pentru drepturile omului și libertățile
fundamentale

Diversitatea culturală poate fi protejată și promovată
numai dacă sunt garantate drepturile omului și libertățile
fundamentale, cum ar fi libertatea de exprimare, informare
și comunicare, precum și abilitatea persoanelor de a alege
expresiile culturale. Nimeni nu poate invoca prevederile
prezentei convenții pentru a încălca drepturile omului și
libertățile fundamentale consfințite în Declarația Universală
a Drepturilor Omului sau garantate de dreptul internațional
ori pentru a limita sfera de aplicare a acestora.
2. Principiul suveranității

În conformitate cu Carta Națiunilor Unite și cu principiile
dreptului internațional, statele au dreptul suveran de a
adopta măsuri și politici pentru protejarea și promovarea
diversității expresiilor culturale pe teritoriile proprii.
3. Principiul demnității egale și al respectului pentru toate culturile

Protejarea și promovarea diversității expresiilor culturale
presupun recunoașterea demnității egale și a respectului
pentru toate culturile, inclusiv pentru culturile persoanelor
aparținând minorităților și popoarelor indigene.
4. Principiul solidarității și cooperării internaționale

Cooperarea și solidaritatea internațională trebuie să aibă
drept scop acordarea posibilității ca țările, în special țările
în curs de dezvoltare, să își creeze și să își întărească
propriile mijloace de expresie culturală, inclusiv propriile
industrii culturale, indiferent dacă acestea sunt în curs de
apariție sau există deja la nivel local, național și
internațional.
5. Principiul complementarității aspectelor economice și culturale ale
dezvoltării

Întrucât cultura este unul dintre principalele resorturi ale
dezvoltării, aspectele culturale ale dezvoltării sunt la fel de
importante ca și aspectele economice, la care indivizii și
popoarele au dreptul fundamental să participe și de care
să se bucure.

4

MONITORUL OFICIAL AL ROMÂNIEI, PARTEA I, Nr. 559/28.VI.2006

6. Principiul dezvoltării durabile

Diversitatea culturală este un beneficiu important al
indivizilor și societăților. Protejarea, promovarea și păstrarea
diversității culturale reprezintă cerințe esențiale pentru
dezvoltarea durabilă în beneficiul generațiilor prezente și
viitoare.
7. Principiul accesului echitabil

Accesul echitabil la o gamă largă și diversificată de
expresii culturale din toată lumea și accesul culturilor la
mijloacele de expresie și diseminare constituie elemente
importante pentru îmbogățirea diversității culturale și
încurajarea înțelegerii reciproce.
8. Principiul deschiderii și al echilibrului

Când statele adoptă măsuri pentru a sprijini diversitatea
expresiilor culturale, trebuie să caute să promoveze, prin
modalități adecvate, deschiderea către alte culturi ale lumii
și să se asigure că aceste măsuri sunt adecvate
obiectivelor urmărite prin prezenta convenție.

6. Măsuri și politici culturale

Măsurile și politicile culturale se referă la acele măsuri și
politici ce privesc cultura, la nivel local, național, regional
sau internațional, care sunt fie concentrate asupra culturii
ca atare, fie create pentru a avea un efect direct asupra
expresiilor culturale ale persoanelor, grupurilor sau
societăților, inclusiv asupra creării, producerii, diseminării,
distribuirii și accesului la activitățile, bunurile și serviciile
culturale.
7. Protejare

Protejarea înseamnă adoptarea măsurilor menite să
păstreze, să ocrotească și să sporească diversitatea
expresiilor culturale.
A proteja înseamnă a adopta astfel de măsuri.
8. Interculturalitate

Interculturalitatea se referă la existența și interacțiunea
echitabilă a diverselor culturi și la posibilitatea generării de
expresii culturale distribuite prin dialog și respect reciproc.

II. SFERA DE APLICARE

IV. DREPTURI ȘI OBLIGAȚII ALE PĂRȚILOR

ARTICOLUL 3

ARTICOLUL 5

Sfera de aplicare

Reguli generale referitoare la drepturi și obligații

Prezenta convenție se aplică politicilor și măsurilor
adoptate de părți în legătură cu protejarea și promovarea
diversității expresiilor culturale.

1. Părțile, în conformitate cu Carta Națiunilor Unite, cu
principiile dreptului internațional și cu instrumentele
universal recunoscute, referitoare la drepturile omului, își
reafirmă dreptul suveran de a formula și a implementa
politici culturale proprii și de a adopta măsuri pentru
protejarea și promovarea diversității expresiilor culturale și
de a întări cooperarea internațională pentru realizarea
scopurilor prezentei convenții.
2. Atunci când o parte implementează politici și ia
măsuri pentru a proteja și a promova diversitatea
expresiilor culturale pe teritoriile proprii, politicile și măsurile
părții respective trebuie să respecte prevederile prezentei
convenții.

III. DEFINIȚII

ARTICOLUL 4
Definiții

În scopul prezentei convenții, definițiile de mai jos au
următoarele semnificații:
1. Diversitatea culturală

Diversitatea culturală se referă la multiplele moduri în
care se exprimă culturile grupurilor și societăților. Aceste
expresii sunt transmise în cadrul și între grupuri și
societăți.
Diversitatea culturală se manifestă nu numai prin căi
variate de exprimare, sporire și transmitere a patrimoniului
cultural prin intermediul varietății expresiilor culturale, ci și
prin diverse moduri de creație, producție, diseminare,
distribuire și utilizare artistică, indiferent de tehnologiile și
de mijloacele folosite pentru acestea.
2. Conținut cultural

Conținutul cultural se referă la înțelesul simbolic,
dimensiunea artistică și valorile culturale care au originea
în sau exprimă identități culturale.
3. Expresii culturale

Expresiile culturale sunt acele expresii care rezultă din
creativitatea persoanelor, grupurilor și societăților și care au
conținut cultural.
4. Activități, bunuri și servicii culturale

Activitățile, bunurile și serviciile culturale se referă la acele
activități, bunuri și servicii care, în momentul în care sunt
considerate drept atribute, utilizări sau finalități specifice,
întruchipează ori transmit expresii culturale, indiferent de
valoarea comercială pe care o pot avea. Activitățile
culturale pot fi un scop în sine sau pot contribui la
realizarea bunurilor și serviciilor culturale.
5. Industrii culturale

Industriile culturale se referă la industriile ce produc și
distribuie bunuri sau servicii culturale, astfel cum sunt
definite la pct. 4 de mai sus.

ARTICOLUL 6
Drepturile părților la nivel național

1. În interiorul cadrului propriilor măsuri și politici
culturale, astfel cum sunt definite la art. 4 pct. 6 și luând
în considerare nevoile și circumstanțele particulare proprii,
fiecare parte poate adopta măsuri care să urmărească
protejarea și promovarea diversității expresiilor culturale în
interiorul teritoriului său.
2. Aceste măsuri pot include:
a) măsuri de reglementare menite să protejeze și să
promoveze diversitatea expresiilor culturale;
b) măsuri care, într-o
manieră adecvată, oferă
oportunități pentru activitățile, bunurile și serviciile culturale
naționale, printre toate celelalte disponibile pe teritoriul
național, pentru a crea, produce, disemina, distribui și
utiliza astfel de activități, bunuri și servicii naționale, inclusiv
prevederi referitoare la limba utilizată pentru astfel de
activități, bunuri și servicii;
c) măsuri menite să ofere un acces efectiv industriilor
și activităților culturale naționale independente la mijloacele
de producție, diseminare și distribuire a activităților,
bunurilor și serviciilor culturale;
d) măsuri menite să ofere asistență financiară publică;
e) măsuri menite să încurajeze organizațiile nonprofit,
precum și instituțiile publice și private, artiștii și alți
profesioniști din cultură, să dezvolte și să promoveze
liberul schimb și circulația ideilor, expresiilor culturale și
activităților, bunurilor și serviciilor culturale și să stimuleze

MONITORUL OFICIAL AL ROMÂNIEI, PARTEA I, Nr. 559/28.VI.2006
atât spiritul creativ, cât și pe cel antreprenorial în cadrul
activităților acestora;
f) măsuri menite să înființeze și să sprijine instituții
publice, după caz;
g) măsuri menite să ocrotească și să sprijine artiștii și
alte persoane implicate în crearea de expresii culturale;
h) măsuri menite să intensifice diversitatea media,
inclusiv prin servicii publice de radiodifuziune.
ARTICOLUL 7
Măsuri de promovare a expresiilor culturale

1. Părțile depun eforturi să creeze pe teritoriile proprii
un mediu care să încurajeze indivizii și grupurile sociale:
a) să creeze, să producă, să disemineze și să aibă
acces la propriile expresii culturale, acordând atenția
cuvenită circumstanțelor și nevoilor speciale ale femeilor,
precum și ale diferitelor grupuri sociale, inclusiv ale
persoanelor aparținând minorităților și popoarelor indigene;
b) să aibă acces la diverse expresii culturale din
teritoriile proprii și din alte țări ale lumii.
2. De asemenea, părțile depun eforturi să recunoască
importanța contribuției artiștilor, a altor persoane implicate
în procesul creativ, a comunităților culturale și a
organizațiilor care sprijină munca acestora, precum și rolul
lor central în creșterea diversității expresiilor culturale.
ARTICOLUL 8
Măsuri de protejare a expresiilor culturale

1. Fără a aduce atingere prevederilor art. 5 și 6, o
parte poate stabili existența unor situații speciale în care
expresiile culturale pe teritoriul său sunt supuse riscului de
a dispărea, sunt grav amenințate sau se află într-o altă
situație care necesită o protecție urgentă.
2. Părțile pot lua toate măsurile adecvate pentru a
proteja și a păstra expresiile culturale aflate în situațiile
prevăzute la alin. 1 într-o manieră conformă cu prevederile
prezentei convenții.
3. Părțile raportează Comitetului Interguvernamental
prevăzut la art. 23 toate măsurile luate pentru a face față
exigențelor situației, iar acesta va face recomandările
cuvenite.
ARTICOLUL 9
Transparența și comunicarea informațiilor

Părțile:
a) oferă informații adecvate în rapoartele lor către
UNESCO la fiecare 4 ani asupra măsurilor luate pentru
protejarea și promovarea diversității expresiilor culturale pe
propriile teritorii și la nivel internațional;
b) desemnează un punct de contact responsabil cu
comunicarea informațiilor aflate în legătură cu prezenta
convenție;
c) comunică și schimbă informații referitoare la
protejarea și promovarea diversității expresiilor culturale.
ARTICOLUL 10
Educație și sensibilizare a publicului

Părțile:
a) încurajează și promovează înțelegerea importanței
protejării și promovării diversității expresiilor culturale, inter
alia, prin programe educaționale și de sensibilizare intensă
a publicului;
b) cooperează cu celelalte părți și organizații
internaționale și regionale pentru atingerea obiectivului
prezentului articol;

5

c) depun eforturi să încurajeze creativitatea și să
consolideze capacitățile de producție prin organizarea de
programe educaționale, de instruire și schimb în domeniul
industriilor culturale. Aceste măsuri trebuie implementate
într-o manieră care să nu aibă un impact negativ asupra
formelor tradiționale de producție.
ARTICOLUL 11
Participarea societății civile

Părțile recunosc rolul fundamental al societății civile în
protejarea și promovarea diversității expresiilor culturale.
Părțile încurajează participarea activă a societății civile la
eforturile lor de atingere a obiectivelor prezentei convenții.
ARTICOLUL 12
Promovarea cooperării internaționale

Părțile depun eforturi să consolideze cooperarea lor
bilaterală, regională și internațională pentru a crea condițiile
favorabile promovării diversității expresiilor culturale,
acordând o atenție specială situațiilor prevăzute la art. 8
și 17, în special pentru:
a) a facilita dialogul părților cu privire la politica
culturală;
b) a întări capacitățile de management și strategice ale
sectorului public în cadrul instituțiilor culturale din sectorul
public, prin intermediul schimburilor culturale profesionale și
internaționale și prin împărtășirea celor mai bune practici;
c) a reîntări parteneriatele cu și între societatea civilă,
organizațiile nonguvernamentale și sectorul privat în scopul
dezvoltării și promovării diversității expresiilor culturale;
d) a promova folosirea noilor tehnologii, a încuraja
parteneriatele în vederea intensificării înțelegerii culturale și
comunicării informațiilor, precum și a dezvoltării diversității
expresiilor culturale;
e) a încuraja încheierea acordurilor de coproducție și
codistribuție.
ARTICOLUL 13
Integrarea culturii în dezvoltarea durabilă

Părțile depun eforturi să integreze cultura în politicile lor
de dezvoltare la toate nivelurile pentru a crea condițiile
favorabile unei dezvoltări durabile și, în acest cadru, să
dezvolte aspectele referitoare la protejarea și promovarea
diversității expresiilor culturale.
ARTICOLUL 14
Cooperare pentru dezvoltare

Părțile depun eforturi să sprijine cooperarea pentru o
dezvoltare durabilă și pentru a reduce sărăcia, în special
în ceea ce privește nevoile specifice ale țărilor în curs de
dezvoltare, în scopul favorizării emergenței unui sector
cultural dinamic, inter alia, prin următoarele măsuri:
a) consolidarea industriilor culturale în țările în curs de
dezvoltare prin:
(i) crearea și întărirea capacităților de producție și
distribuție a culturii din țările în curs de
dezvoltare;
(ii) facilitarea accesului mai larg la piața globală și
la rețelele internaționale de distribuție pentru
activitățile, bunurile și serviciile culturale proprii;
(iii) permiterea apariției unor piețe locale și regionale
viabile;
(iv) adoptarea, acolo unde este posibil, de măsuri
adecvate în țările dezvoltate în vederea facilitării
accesului pe teritoriul lor pentru activitățile,

6

MONITORUL OFICIAL AL ROMÂNIEI, PARTEA I, Nr. 559/28.VI.2006

bunurile și serviciile culturale din țările în curs de
dezvoltare;
(v) acordarea de sprijin pentru munca de creație și
facilitarea mobilității, în limita posibilităților, a
artiștilor din țările în curs de dezvoltare;
(vi) încurajarea colaborării corespunzătoare dintre
țările dezvoltate și cele în curs de dezvoltare în
domenii precum, inter alia, muzica și filmul;
b) crearea capacităților prin schimbul de informații,
experiență și expertiză, ca și prin instruirea resurselor
umane din țările în curs de dezvoltare din sectoarele public
și privat, în legătură cu, inter alia, capacitățile strategice și
de management, dezvoltarea și implementarea de politici,
promovarea și distribuirea expresiilor culturale, dezvoltarea
microîntreprinderilor și a celor mici și mijlocii, utilizarea
tehnologiei, precum și transferul și dezvoltarea de abilități;
c) transferul de tehnologie prin introducerea de măsuri
stimulative adecvate pentru transferul de tehnologie și
know-how, în special în domeniile întreprinderilor și
industriilor culturale;
d) sprijin financiar prin:
(i) înființarea unui fond internațional pentru
diversitate culturală, după cum este prevăzut la
art. 18;
(ii) oferirea de asistență de dezvoltare în mod
oficial, după caz, inclusiv asistență tehnică,
pentru a stimula și a sprijini creativitatea;
(iii) alte forme de asistență financiară, cum ar fi:
împrumuturi cu dobândă mică, subvenții și alte
mecanisme de finanțare.
ARTICOLUL 15
Aranjamente de colaborare

Părțile încurajează dezvoltarea de parteneriate între și
în cadrul sectorului public și privat și organizațiile nonprofit,
pentru a coopera cu țările în curs de dezvoltare în vederea
întăririi capacității lor de protejare și promovare a diversității
expresiilor culturale. Aceste parteneriate inovatoare vor
pune accentul, în concordanță cu nevoile practice ale
țărilor în curs de dezvoltare, pe dezvoltarea continuă a
infrastructurii, a resurselor umane și a politicilor, precum și
a schimbului de activități, bunuri și servicii culturale.
ARTICOLUL 16
Tratament preferențial pentru țările în curs de dezvoltare

Țările dezvoltate facilitează schimburile culturale cu țările
în curs de dezvoltare prin acordarea unui tratament
preferențial artiștilor și altor profesioniști și practicieni din
cultură, precum și bunurilor și serviciilor culturale provenite
din țările în curs de dezvoltare, prin intermediul unui cadru
legal și instituțional adecvat.
ARTICOLUL 17
Cooperarea internațională în situații de amenințare gravă
la adresa expresiilor culturale

Părțile vor coopera în oferirea de asistență în mod
reciproc și, în special, țărilor în curs de dezvoltare, în
situațiile prevăzute la art. 8.
ARTICOLUL 18
Fondul internațional pentru diversitate culturală

1. Prin prezenta convenție este înființat un fond
internațional pentru diversitate culturală, denumit în
continuare Fondul.

2. Fondul este constituit ca fond de depozit, în
conformitate cu regulamentele financiare ale UNESCO.
3. Resursele Fondului constau în:
a) contribuții voluntare efectuate de părți;
b) fonduri alocate în acest scop de Conferința Generală
a UNESCO;
c) contribuții, daruri sau donații din partea altor state,
organizații și programe din sistemul Națiunilor Unite, din
partea altor organizații regionale ori internaționale, precum
și din partea unor persoane fizice sau organisme publice
ori private;
d) orice dobândă aferentă resurselor Fondului;
e) fonduri strânse prin colecte și încasări în cadrul
evenimentelor organizate în beneficiul Fondului;
f) orice altă resursă autorizată de regulamentele
Fondului.
4. Utilizarea resurselor Fondului se decide de către un
comitet interguvernamental, pe baza directivelor stabilite de
Conferința părților prevăzută la art. 22.
5. Comitetul Interguvernamental poate accepta contribuții
și alte forme de asistență în scopuri generale și speciale
în legătură cu proiecte specifice, dacă aceste proiecte au
fost aprobate de comitetul respectiv.
6. Contribuțiile aduse la Fond nu pot fi însoțite de nici
o condiție politică, economică sau de altă natură, care este
incompatibilă cu obiectivele prezentei convenții.
7. Părțile depun eforturi să ofere regulat contribuții
voluntare în scopul implementării prezentei convenții.
ARTICOLUL 19
Schimbul, analiza și diseminarea informațiilor

1. Părțile consimt să schimbe informații și să pună în
comun expertiza referitoare la colectarea datelor și
statisticile despre diversitatea expresiilor culturale, precum
și despre cele mai bune practici referitoare la protejarea și
promovarea acestora.
2. UNESCO va facilita colectarea, analizarea și
diseminarea tuturor informațiilor, statisticilor și celor mai
bune practici prin folosirea mecanismelor existente în
cadrul secretariatului.
3. De asemenea, UNESCO va înființa și va actualiza o
bază de date despre diferite sectoare și organizații
guvernamentale, private și nonprofit, implicate în domeniul
expresiilor culturale.
4. Pentru a facilita colectarea datelor, UNESCO va
acorda o atenție specială creării capacității și îmbunătățirii
expertizei pentru părțile care înaintează o cerere pentru o
astfel de asistență.
5. Colectarea informațiilor identificate în prezentul articol
va completa informațiile colectate în conformitate cu
prevederile art. 9.
V. RAPORTURI CU ALTE INSTRUMENTE

ARTICOLUL 20
Raportul cu alte tratate: sprijin reciproc, complementaritate
și nesubordonare

1. Părțile recunosc că își vor îndeplini cu bună-credință
obligațiile care le revin potrivit prezentei convenții și tuturor
celorlalte tratate la care sunt părți. Prin urmare, fără a
subordona prezenta convenție oricărui alt tratat,
a) părțile vor dezvolta sprijinul reciproc dintre prezenta
convenție și celelalte tratate la care sunt părți; și
b) atunci când interpretează și aplică alte tratate la care
sunt părți sau atunci când își asumă alte obligații

MONITORUL OFICIAL AL ROMÂNIEI, PARTEA I, Nr. 559/28.VI.2006
internaționale, părțile vor lua în considerare prevederile
relevante din prezenta convenție.
2. Nicio prevedere din prezenta convenție nu va fi
interpretată în sensul modificării drepturilor și obligațiilor
părților pe care acestea le au în cadrul oricăror alte tratate
la care sunt părți.
ARTICOLUL 21
Consultare și coordonare internațională

Părțile se angajează să promoveze obiectivele și
principiile prezentei convenții în alte forumuri internaționale.
În acest scop, părțile se vor consulta reciproc, după caz,
având în vedere aceste obiective și principii.
VI. ORGANELE CONVENȚIEI

ARTICOLUL 22
Conferința părților

1. Va fi înființată o conferință a părților. Conferința
părților va fi organul plenar și suprem al prezentei
convenții.
2. Conferința părților se va întruni în sesiuni ordinare la
fiecare 2 ani, în limita posibilităților, în cadrul Conferinței
Generale a UNESCO. Aceasta se poate întâlni în sesiune
extraordinară, dacă se decide astfel, sau în cazul în care
Comitetul Interguvernamental primește o cerere în acest
sens din partea a cel puțin unei treimi din numărul părților.
3. Conferința părților își adoptă propriile reguli de
procedură.
4. Funcțiunile Conferinței părților sunt, inter alia:
a) alegerea membrilor Comitetului Interguvernamental;
b) primirea și examinarea rapoartelor părților la prezenta
convenție, transmise de Comitetul Interguvernamental;
c) aprobarea directivelor operaționale pregătite la
cererea sa de către Comitetul Interguvernamental;
d) luarea oricăror alte măsuri pe care le consideră
necesare pentru îndeplinirea obiectivelor prezentei convenții.
ARTICOLUL 23
Comitetul Interguvernamental

1. În cadrul UNESCO se înființează un comitet
interguvernamental pentru protejarea și promovarea
diversității expresiilor culturale, denumit în continuare
Comitet Interguvernamental. Acesta este compus din
reprezentanții a 18 state părți la Convenție, aleși pentru un
mandat de 4 ani de către Conferința părților la data intrării
în vigoare a prezentei convenții, potrivit art. 29.
2. Comitetul Interguvernamental se întrunește anual.
3. Comitetul Interguvernamental funcționează sub
autoritatea și îndrumarea Conferinței părților și va răspunde
în fața acesteia.
4. Numărul membrilor Comitetului Interguvernamental va
crește la 24 din momentul în care numărul părților la
Convenție va ajunge la 50.
5. Alegerea membrilor Comitetului Interguvernamental se
va face pe baza principiului reprezentării geografice
echitabile și pe baza principiului rotației.
6. Fără a aduce atingere altor responsabilități conferite
de prezenta convenție, funcțiile Comitetului Interguvernamental
sunt:
a) să promoveze obiectivele prezentei convenții și să
încurajeze și să monitorizeze implementarea acestora;
b) să întocmească și să înainteze spre aprobare
Conferinței părților, la cererea acesteia, directivele

7

operaționale pentru implementarea și aplicarea prevederilor
Convenției;
c) să transmită Conferinței părților rapoartele părților la
Convenție, împreună cu propriile comentarii și cu un
rezumat al conținutului acestora;
d) să facă recomandări adecvate pentru a fi avute în
vedere în situațiile supuse atenției sale de către părțile la
Convenție, în conformitate cu prevederile relevante ale
acesteia, în special cu art. 8;
e) să creeze proceduri și alte mecanisme de consultare
menite să promoveze obiectivele și principiile prezentei
convenții în cadrul altor forumuri internaționale;
f) să îndeplinească orice altă sarcină, la cererea
Conferinței părților.
7. Comitetul Interguvernamental, în conformitate cu
propriile reguli de procedură, poate invita în orice moment
organizații private sau publice ori persoane fizice în
vederea participării la întrunirile sale pentru a fi consultate
asupra unor aspecte specifice.
8. Comitetul Interguvernamental va pregăti și va înainta
Conferinței părților, spre aprobare, propriile reguli de
procedură.
ARTICOLUL 24
Secretariatul UNESCO

1. Organele Convenției sunt asistate de Secretariatul
UNESCO.
2. Secretariatul UNESCO întocmește documentația
Conferinței părților și a Comitetului Interguvernamental,
precum și agenda întrunirilor acestora, sprijină
implementarea deciziilor luate de către acestea și
raportează cu privire la respectiva implementare.
VII. CLAUZE FINALE

ARTICOLUL 25
Soluționarea diferendelor

1. În cazul unui diferend între părțile la prezenta convenție
cu privire la interpretarea sau aplicarea acesteia, părțile
caută să soluționeze divergența respectivă prin negociere.
2. Dacă părțile implicate nu pot să ajungă la un acord
prin negociere, acestea, împreună, pot căuta bunele oficii
ale unei terțe părți sau pot solicita medierea diferendului
de către o terță parte.
3. Dacă bunele oficii sau medierea nu sunt angajate ori
dacă divergența nu este soluționată prin negociere, bune
oficii ori mediere, o parte poate apela la conciliere în
conformitate cu procedura descrisă în anexa la prezenta
convenție. Părțile vor lua în considerare cu bună-credință
propunerea făcută de Comisia de conciliere în vederea
soluționării diferendului.
4. Fiecare parte poate, în momentul ratificării, acceptării,
aprobării sau aderării, să declare că nu recunoaște
procedura concilierii descrisă mai sus. Orice parte care a
făcut o astfel de declarație o poate retrage în orice
moment prin notificarea adresată directorului general al
UNESCO.
ARTICOLUL 26
Ratificarea, acceptarea, aprobarea sau aderarea
statelor membre

1. Prezenta convenție face obiectul ratificării, acceptării,
aprobării sau aderării statelor membre ale UNESCO în
concordanță cu procedurile lor constituționale respective.
2. Instrumentele de ratificare, acceptare, aprobare sau
aderare vor fi depuse la directorul general al UNESCO.

8

MONITORUL OFICIAL AL ROMÂNIEI, PARTEA I, Nr. 559/28.VI.2006
ARTICOLUL 27
Aderarea

1. Prezenta convenție este deschisă aderării tuturor
statelor care nu sunt membre ale UNESCO, dar sunt
membre ale Organizației Națiunilor Unite sau ale oricăreia
dintre agențiile lor specializate, care sunt invitate de
Conferința generală a UNESCO să adere la aceasta.
2. Prezenta convenție va fi, de asemenea, deschisă
aderării teritoriilor care se bucură de o autoguvernare
internă deplină, recunoscută ca atare de către Organizația
Națiunilor Unite, dar care nu au obținut independența
deplină în concordanță cu Rezoluția Adunării Generale
1514 (XV) și care au competențe în domeniile guvernate
de prezenta convenție, inclusiv competențe de a deveni
parte la tratate în ceea ce privește astfel de domenii.
3. Următoarele prevederi se aplică organizațiilor de
integrare economică regională:
a) prezenta convenție va fi deschisă, de asemenea,
aderării oricărei organizații de integrare economică
regională, care, cu excepțiile prevăzute mai jos, va fi
obligată pe deplin de prevederile Convenției în același mod
ca și statele părți;
b) în cazul în care unul sau mai multe state membre
ale unei asemenea organizații este, de asemenea, parte la
prezenta convenție, organizația și acest stat membru sau
aceste state membre va/vor decide asupra responsabilității
lui/lor cu privire la îndeplinirea obligațiilor care îi/le revin
potrivit prezentei convenții. O astfel de partajare de
responsabilități va începe să producă efecte după
îndeplinirea procedurii de notificare descrise la
subparagraful c). Organizația și statele membre nu pot să
exercite concomitent drepturile acordate prin prezenta
convenție. În plus, organizațiile de integrare economică
regională, în ceea ce privește chestiunile din sfera lor de
competență, își exercită dreptul de a vota cu un număr de
voturi egal cu numărul statelor lor membre care sunt părți
la prezenta convenție. O astfel de organizație nu își va
putea exercita dreptul de vot dacă oricare dintre statele
sale membre își exercită acest drept și viceversa;
c) o organizație de integrare economică regională și
statul sau statele sale membre care au convenit asupra
partajării responsabilităților în conformitate cu subparagraful
b) va informa părțile cu privire la orice propunere de
partajare de responsabilități în următorul mod:
(i) în instrumentul său de aderare, o astfel de
organizație declară în detaliu partajarea responsabilităților
proprii în ceea ce privește domeniile guvernate de prezenta
convenție;
(ii) în cazul oricărei modificări ulterioare a respectivelor
responsabilități, organizația de integrare economică
regională informează depozitarul cu privire la orice astfel
de propunere de modificare a respectivelor responsabilități;
depozitarul informează, la rândul său, părțile cu privire la o
astfel de modificare;
d) se prezumă că statele membre ale unei organizații
de integrare economică regională care devin părți la
prezenta convenție își păstrează competențele asupra
tuturor domeniilor în legătură cu care depozitarul nu a fost
informat sau nu s-a depus o declarație expresă privind
transferul de competență către organizație;
e) organizație de integrare economică regională înseamnă
o organizație constituită de state suverane, membre ale
Organizației Națiunilor Unite sau ale oricărei agenții
specializate a acesteia, către care aceste state au
transferat competențele referitoare la domeniile guvernate
de prezenta convenție și care a fost pe deplin autorizată,

potrivit procedurilor interne proprii, să devină parte la
Convenție.
4. Instrumentele de aderare se depozitează la directorul
general al UNESCO.
ARTICOLUL 28
Punct de contact

La data la care devine parte la prezenta convenție,
fiecare parte va desemna un punct de contact în
conformitate cu art. 9.
ARTICOLUL 29
Intrarea în vigoare

1. Prezenta convenție va intra în vigoare la 3 luni după
data depunerii celui de-al treizecilea instrument de
ratificare, acceptare, aprobare sau aderare, dar numai în
ceea ce privește acele state ori organizații de integrare
economică regională care au depus instrumentele proprii
de ratificare, acceptare, aprobare sau aderare la acea dată
sau înainte de aceasta. Convenția va intra în vigoare în
ceea ce privește orice altă parte la 3 luni după ce aceasta
își depune propriul instrument de ratificare, acceptare,
aprobare sau aderare.
2. În scopul prezentului articol, orice instrument depus
de o organizație regională integrată economic nu va fi luat
în considerare în plus față de cele depuse de statele
membre ale organizației.
ARTICOLUL 30
Regimuri constituționale federale sau neunitare

Recunoscând că acordurile internaționale obligă în mod
egal părțile, indiferent de sistemele lor constituționale,
următoarele prevederi se aplică părților care au regimuri
constituționale federale sau neunitare:
a) în ceea ce privește prevederile prezentei convenții, a
căror implementare se supune jurisdicției legale a puterii
legislative federale sau centrale, obligațiile guvernului
federal sau central vor fi aceleași ca și în cazul părților
care nu sunt state federale;
b) în ceea ce privește prevederile Convenției, a căror
implementare se supune jurisdicției unor unități constituente
individuale precum statele, județele, provinciile sau
cantoanele, care nu sunt obligate de sistemul constituțional
al federației să ia măsuri legislative, guvernul federal va
informa, după caz, autoritățile competente ale unităților
constituente precum statele, județele, provinciile sau
cantoanele cu privire la prevederile menționate, cu
recomandarea sa pentru adoptarea acestora.
ARTICOLUL 31
Denunțare

1. Orice parte la prezenta convenție poate denunța
prezenta convenție.
2. Denunțarea va fi notificată prin orice instrument scris
depus la directorul general al UNESCO.
3. Denunțarea va produce efecte după 12 luni de la
primirea instrumentului de denunțare. Denunțarea nu va
modifica cu nimic obligațiile financiare ale părții care
denunță Convenția până la data la care retragerea produce
efecte.

MONITORUL OFICIAL AL ROMÂNIEI, PARTEA I, Nr. 559/28.VI.2006
ARTICOLUL 32
Funcțiunile depozitarului

Directorul general al UNESCO, în calitate de depozitar
al prezentei convenții, va informa statele membre ale
Organizației, statele care nu sunt membre ale acesteia și
organizațiile de integrare economică regională precizate la
art. 27, precum și Organizația Națiunilor Unite cu privire la
depunerea tuturor instrumentelor de ratificare, acceptare,
aprobare sau aderare prevăzute în art. 26 și 27, precum și
cu privire la denunțările prevăzute la art. 31.
ARTICOLUL 33
Amendamente

1. O parte la prezenta convenție poate propune
amendamente la prezenta convenție prin comunicare scrisă
adresată directorului general al UNESCO. Directorul general
al UNESCO va transmite această comunicare către toate
părțile. Dacă, în termen de 6 luni de la data distribuirii
comunicării, cel puțin jumătate din numărul părților
răspunde favorabil solicitării, directorul general al UNESCO
va prezenta o astfel de propunere următoarei sesiuni a
Conferinței părților spre dezbatere și eventuală adoptare.
2. Amendamentele se adoptă cu o majoritate de două
treimi din numărul părților prezente și participante la vot.
3. Odată adoptate, amendamentele la prezenta
convenție sunt transmise părților spre ratificare, acceptare,
aprobare sau aderare.
4. Amendamentele la prezenta convenție vor intra în
vigoare pentru părțile care le-au ratificat, acceptat, aprobat
sau aderat după 3 luni de la depunerea instrumentelor
prevăzute în alin. 3 al prezentului articol, de către două

9

treimi din numărul părților. Ulterior, un amendament va
intra în vigoare pentru părțile care ratifică, acceptă, aprobă
sau aderă la amendamentul menționat după 3 luni de la
depunerea de către parte a instrumentelor sale de
ratificare, acceptare, aprobare sau aderare.
5. Procedura descrisă la alin. 3 și 4 nu se aplică
amendamentelor la art. 23 referitoare la numărul membrilor
Comitetului Interguvernamental. Aceste amendamente vor
intra în vigoare în momentul adoptării acestora.
6. Statul sau organizația de integrare economică
regională la care se face referire la art. 27, care devine
parte la prezenta convenție după intrarea în vigoare a
amendamentelor în conformitate cu alin. 4 al prezentului
articol, în lipsa exprimării unei intenții diferite, va fi
considerat/considerată:
a) parte la prezenta convenție astfel cum a fost
amendată; și
b) parte la Convenția nemodificată, în raport cu orice
parte care nu este obligată prin amendamente.
ARTICOLUL 34
Texte oficiale

Prezenta convenție a fost întocmită în limbile arabă,
chineză, engleză, franceză, rusă și spaniolă, toate cele
6 texte fiind egal autentice.
ARTICOLUL 35
Înregistrare

În conformitate cu art. 102 din Carta Națiunilor Unite,
prezenta convenție va fi înregistrată la Secretariatul
Organizației Națiunilor Unite, la solicitarea directorului
general al UNESCO.

ANEXĂ
PROCEDURA DE CONCILIERE

ARTICOLUL 1
Comisia de conciliere

La cererea uneia dintre părțile aflate într-o divergență
este creată o comisie de conciliere. Dacă părțile nu convin
altfel, Comisia de conciliere va fi alcătuită din 5 membri,
câte 2 numiți de fiecare parte implicată și un președinte
ales în solidar de acești membri.
ARTICOLUL 2
Membrii Comisiei de conciliere

În divergențele dintre mai mult de două părți, părțile cu
interese comune își vor desemna membrii în Comisia de
conciliere în solidar, prin acordul acestora. Atunci când
două sau mai multe părți au interese diferite ori dacă
există un dezacord, chiar dacă acestea au același interes,
părțile își vor desemna membrii separat.
ARTICOLUL 3
Întâlniri

Dacă, în termen de două luni de la data solicitării de
creare a Comisiei de conciliere, nu are loc nici o întâlnire
a părților, directorul general al UNESCO, în cazul în care i
se cere acest lucru de către partea care a formulat

solicitarea, va fixa aceste întâlniri într-un termen
suplimentar de două luni.
ARTICOLUL 4
Președintele Comisiei de conciliere

Dacă nu a fost ales un președinte al Comisiei de
conciliere în termen de două luni de la data numirii
ultimului membru al acesteia, directorul general al
UNESCO, dacă i se cere aceasta de către o parte, va
desemna un președinte în cadrul unui termen suplimentar
de două luni.
ARTICOLUL 5
Decizii

Comisia de conciliere va lua deciziile prin votul
majorității membrilor săi. Comisia își va stabili propria
procedură, dacă părțile la diferent nu agreează altfel.
Comisia de conciliere va oferi o propunere de soluționare a
divergenței pe care părțile o vor considera de bună-credință.
ARTICOLUL 6
Dezacord

Comisia de conciliere va decide asupra dezacordului cu
privire la competența sa.

10

MONITORUL OFICIAL AL ROMÂNIEI, PARTEA I, Nr. 559/28.VI.2006
PREȘEDINTELE ROMÂNIEI

DECRET
privind promulgarea Legii pentru aderarea României
la Convenția asupra protecției și promovării diversității
expresiilor culturale, adoptată la Paris la 20 octombrie 2005
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aderarea României la
Convenția asupra protecției și promovării diversității expresiilor culturale,
adoptată la Paris la 20 octombrie 2005, și se dispune publicarea acestei
legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 20 iunie 2006.
Nr. 859.
´

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței Guvernului nr. 24/2006 pentru modificarea și completarea
Legii nr. 186/2003 privind promovarea culturii scrise
Parlamentul României adoptă prezenta lege.
Articol unic. — Se aprobă Ordonanța Guvernului
nr. 24/2006 pentru modificarea și completarea Legii
nr. 186/2003 privind promovarea culturii scrise, adoptată în
temeiul art. 1 pct. VII.5 din Legea nr. 404/2005 privind
abilitarea Guvernului de a emite ordonanțe, publicată în
Monitorul Oficial al României, Partea I, nr. 85 din
30 ianuarie 2006, cu următoarele modificări și completări:
1. La articolul I punctul 19, alineatul (2) al articolului 131
va avea următorul cuprins:
î(2) Ministerul Culturii și Cultelor și, după caz, Institutul
Cultural Român pot încredința, în condițiile legii,
organizarea manifestărilor prevăzute la alin. (1) în țară,
respectiv în străinătate, unor organizații profesionale ale
editorilor și difuzorilor, precum și uniunilor de creatori

recunoscute ca persoane juridice de utilitate publică,
acordând în acest scop sprijinul financiar necesar.“
2. La articolul I, după punctul 30 se introduce punctul 301
cu următorul cuprins:
î301. Alineatele (3) și (4) ale articolului 28 vor avea
următorul cuprins:
«(3) Contravențiilor prevăzute la alin. (1) li se aplică
regimul general prevăzut de Ordonanța Guvernului
nr. 2/2001 privind regimul juridic al contravențiilor, aprobată
cu modificări și completări prin Legea nr. 180/2002, cu
modificările și completările ulterioare.
(4) Sumele încasate se constituie ca venit la bugetul
Fondului Cultural Național pentru finanțarea nerambursabilă
a editării de lucrări din categoria celor prevăzute la alin. (2)
al art. 1.»“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 23 iunie 2006.
Nr. 255.

MONITORUL OFICIAL AL ROMÂNIEI, PARTEA I, Nr. 559/28.VI.2006

11

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
Guvernului nr. 24/2006 pentru modificarea și completarea
Legii nr. 186/2003 privind promovarea culturii scrise
În temeiul prevederilor art. 77 alin. (1) și ale art. 100 alin. (1) din
Constituția României, republicată,
d e c r e t e a z ă:

Președintele României

Articol unic. — Se promulgă Legea privind aprobarea Ordonanței
Guvernului nr. 24/2006 pentru modificarea și completarea Legii nr. 186/2003
privind promovarea culturii scrise și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 22 iunie 2006.
Nr. 868.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 457
din 30 mai 2006

referitoare la excepția de neconstituționalitate a dispozițiilor Ordonanței de urgență a Guvernului
nr. 150/2002 privind organizarea și funcționarea sistemului de asigurări sociale de sănătate,
ale Hotărârii Guvernului nr. 270/1999 privind stabilirea condițiilor de acordare a asistenței
medicale, medicamentelor, concediilor medicale și scutirilor medicale cadrelor militare
în activitate și ale Hotărârii Guvernului nr. 677/2003 privind condițiile de acordare în mod gratuit
a asistenței medicale și psihologice, a medicamentelor și protezelor pentru polițiști
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Ion Tiucă
Patricia Marilena Ionea

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor Ordonanței de urgență a Guvernului
nr. 150/2002 privind organizarea și funcționarea sistemului
de asigurări sociale de sănătate, ale Hotărârii Guvernului
nr. 270/1999 privind stabilirea condițiilor de acordare a
asistenței medicale, medicamentelor, concediilor medicale și
scutirilor medicale cadrelor militare în activitate și ale
Hotărârii Guvernului nr. 677/2003 privind condițiile de
acordare în mod gratuit a asistenței medicale și

psihologice, a medicamentelor și protezelor pentru polițiști,
excepție ridicată de Claudiu Ioan Onofrei, Gheorghe Tudor,
Dumitru Drăgan, Claudiu Adrian Gheorghe, Ilie Vasile,
Ciprian Valentin Vulpașu, Zoltan Berei, Nicolae Spînu, Nelu
Chiru, Costel Baracă, Maereanu Ionuț Daniel și Marian
Mihalache în Dosarul nr. 1.824/C/2005 al Tribunalului
Călărași.
Dezbaterile au avut loc în ședința publică din 16 mai
2006 și au fost consemnate în încheierea de la acea dată,
când Curtea, având nevoie de timp pentru a delibera, a
amânat pronunțarea la data de 30 mai 2006.
C U R T E A,

având în vedere actele și lucrările dosarului, constată
următoarele:
Prin Încheierea din 24 februarie 2006, pronunțată în
Dosarul nr. 1.824/C/2005, Tribunalul Călărași a sesizat
Curtea Constituțională cu excepția de neconstituționalitate
a dispozițiilor Ordonanței de urgență a Guvernului nr. 150/2002

12

MONITORUL OFICIAL AL ROMÂNIEI, PARTEA I, Nr. 559/28.VI.2006

privind organizarea și funcționarea sistemului de asigurări
sociale de sănătate, ale Hotărârii Guvernului nr. 270/1999
privind stabilirea condițiilor de acordare a asistenței
medicale, medicamentelor, concediilor medicale și
scutirilor medicale cadrelor militare în activitate și ale
Hotărârii Guvernului nr. 677/2003 privind condițiile de
acordare în mod gratuit a asistenței medicale și
psihologice, a medicamentelor și protezelor pentru
polițiști. Excepția a fost ridicată de Claudiu Ioan Onofrei,
Gheorghe Tudor, Dumitru Drăgan, Claudiu Adrian
Gheorghe, Ilie Vasile, Ciprian Valentin Vulpașu, Zoltan
Berei, Nicolae Spînu, Nelu Chiru, Costel Baracă, Maereanu
Ionuț Daniel și Marian Mihalache cu prilejul soluționării unei
acțiuni civile al cărei obiect privește plata contribuției la
fondul asigurărilor sociale de sănătate.
În motivarea excepției de neconstituționalitate autorii
acesteia susțin că actele normative criticate sunt
neconstituționale, deoarece modifică Legea asigurărilor
sociale de sănătate nr. 145/1997. Or, în opinia acestora,
îo lege organică emisă de Parlamentul României nu poate
fi modificată prin acte normative succesive cu o forță
juridică inferioară, fie hotărâri de Guvern, ordonanțe de
Guvern sau ordonanțe de urgență emise de Guvern“.
Tribunalul Călărași apreciază că excepția nu este
întemeiată, întrucât actele normative criticate nu modifică
Legea nr. 145/1997, ci au fost emise în aplicarea ei, fără
a cuprinde dispozițiile contrare acesteia.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția de neconstituționalitate a
dispozițiilor Hotărârii Guvernului nr. 270/1999 și ale
Hotărârii Guvernului nr. 677/2003 este inadmisibilă, întrucât
instanța de contencios constituțional nu este competentă să
se pronunțe asupra constituționalității hotărârilor de Guvern.
În ceea ce privește critica de neconstituționalitate a
Ordonanței de urgență a Guvernului nr. 150/2002, arată că
legile și ordonanțele, simple sau de urgență, sunt acte
normative cu aceeași forță juridică.
Avocatul Poporului consideră că excepția de
neconstituționalitate este inadmisibilă, întrucât hotărârile
Guvernului criticate de autorii excepției nu pot face obiectul
controlului de constituționalitate exercitat de Curtea
Constituțională, iar în privința Ordonanței de urgență a
Guvernului nr. 150/2002 excepția ridicată nu este motivată,
neindicându-se nicio dispoziție constituțională încălcată.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile
procurorului, dispozițiile legale criticate, raportate la

prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit
dispozițiilor art. 146 lit. d) din Constituția României, ale
art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
cu care a fost sesizată.
Obiectul excepției de neconstituționalitate îl constituie
dispozițiile Ordonanței de urgență a Guvernului
nr. 150/2002 privind organizarea și funcționarea sistemului
de asigurări sociale de sănătate, publicată în Monitorul
Oficial al României, Partea I, nr. 838 din 20 noiembrie
2002, ale Hotărârii Guvernului nr. 270/1999 privind
stabilirea condițiilor de acordare a asistenței medicale,
medicamentelor, concediilor medicale și scutirilor medicale
cadrelor militare în activitate, publicată în Monitorul Oficial
al României, Partea I, nr. 163 din 19 aprilie 1999 și ale
Hotărârii Guvernului nr. 677/2003 privind condițiile de
acordare în mod gratuit a asistenței medicale și
psihologice, a medicamentelor și protezelor pentru polițiști,
publicată în Monitorul Oficial al României, Partea I, nr. 432
din 19 iunie 2003.
Deși autorii excepției nu au invocat în mod expres vreo
dispoziție constituțională, din motivare rezultă că au avut în
vedere prevederile art. 108 referitor la actele Guvernului,
art. 115 privind ordonanțele emise de Guvern și art. 73
alin. (3) care consacră domeniile de reglementare ale
legilor organice.
Examinând excepția de neconstituționalitate, Curtea
constată că, ulterior sesizării sale, Ordonanța de urgență a
Guvernului nr. 150/2002 a fost abrogată prin dispozițiile
art. 317 alin. (3) din Legea nr. 95/2006 privind reforma în
domeniul sănătății, publicată în Monitorul Oficial al
României, Partea I, nr. 372 din 28 aprilie 2006.
Potrivit dispozițiilor art. 29 alin. (1) din Legea
nr. 47/1992, îCurtea Constituțională decide asupra excepțiilor
ridicate în fața instanțelor judecătorești sau de arbitraj
comercial privind neconstituționalitatea unei legi sau ordonanțe
ori a unei dispoziții dintr-o lege sau dintr-o ordonanță în vigoare [...]“.
Prin urmare, Curtea urmează să respingă excepția de
neconstituționalitate ca devenită inadmisibilă.
În ceea ce privește dispozițiile Hotărârii Guvernului
nr. 270/1999 și ale Hotărârii Guvernului nr. 677/2003,
Curtea constată că, potrivit acelorași dispoziții ale art. 29
alin. (1) din Legea nr. 47/1992, instanța de contencios
constituțional nu este competentă să se pronunțe asupra
constituționalității hotărârilor de Guvern, astfel că excepția
de neconstituționalitate este inadmisibilă.
De altfel, acest aspect trebuia observat și de instanța
judecătorească, care, în temeiul dispozițiilor art. 29 alin. (6)
din Legea nr. 47/1992, putea să respingă excepția de
neconstituționalitate a Hotărârii Guvernului nr. 270/1999 și
a Hotărârii Guvernului nr. 677/2003 printr-o încheiere
motivată, fără a mai sesiza Curtea Constituțională cu
privire la aceste acte normative.

MONITORUL OFICIAL AL ROMÂNIEI, PARTEA I, Nr. 559/28.VI.2006

13

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge, ca devenită inadmisibilă, excepția de neconstituționalitate a dispozițiilor Ordonanței de urgență a
Guvernului nr. 150/2002 privind organizarea și funcționarea sistemului de asigurări sociale de sănătate, excepție ridicată
de Claudiu Ioan Onofrei, Gheorghe Tudor, Dumitru Drăgan, Claudiu Adrian Gheorghe, Ilie Vasile, Ciprian Valentin
Vulpașu, Zoltan Berei, Nicolae Spînu, Nelu Chiru, Costel Baracă, Maereanu Ionuț Daniel și Marian Mihalache în Dosarul
nr. 1.824/C/2005 al Tribunalului Călărași.
2. Respinge, ca fiind inadmisibilă, excepția de neconstituționalitate a dispozițiilor Hotărârii Guvernului nr. 270/1999
privind stabilirea condițiilor de acordare a asistenței medicale, medicamentelor, concediilor medicale și scutirilor medicale
cadrelor militare în activitate și ale Hotărârii Guvernului nr. 677/2003 privind condițiile de acordare în mod gratuit a
asistenței medicale și psihologice, a medicamentelor și protezelor pentru polițiști, excepție ridicată de aceiași autori în
același dosar al Tribunalului Călărași.
Definitivă și general obligatorie.
Pronunțată în ședința publică din data de 30 mai 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 467
din 6 iunie 2006

referitoare la excepția de neconstituționalitate a prevederilor art. 27
din Ordonanța Guvernului nr. 2/2001 privind regimul juridic al contravențiilor
Ioan Vida
Nicolae Cochinescu
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Mihaela Cîrstea
Valentina Bărbățeanu

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a prevederilor art. 27 din Ordonanța Guvernului
nr. 2/2001 privind regimul juridic al contravențiilor, excepție
ridicată de Societatea Comercială îEnache Red“ — S.R.L.
din Iași în Dosarul nr. 8.821/2005 al Tribunalului Iași —
Secția comercială și de contencios administrativ.
La apelul nominal se constată lipsa părților, față de care
procedura de citare a fost legal îndeplinită.
Cauza aflându-se în stare de judecată, Curtea acordă
cuvântul reprezentantului Ministerului Public, care pune
concluzii de respingere a excepției de neconstituționalitate.
Arată că, din motivarea excepției, se desprinde concluzia
că autorul excepției critică o omisiune legislativă a textului
art. 27 din Ordonanța Guvernului nr. 2/2001. Or,
completarea cuprinsului unei reglementări legale nu
reprezintă atributul Curții Constituționale.

C U R T E A,

având în vedere actele și lucrările dosarului, constată
următoarele:
Prin Încheierea din 14 februarie 2006, pronunțată în
Dosarul nr. 8.821/2005, Tribunalul Iași — Secția
comercială și de contencios administrativ a sesizat Curtea
Constituțională cu excepția de neconstituționalitate a
prevederilor art. 27 din Ordonanța Guvernului nr. 2/2001
privind regimul juridic al contravențiilor. Excepția de
neconstituționalitate a fost ridicată de Societatea Comercială
îEnache Red“ — S.R.L. din Iași într-o cauză civilă având
ca obiect soluționarea recursului formulat împotriva sentinței
prin care Judecătoria Iași a respins plângerea împotriva
procesului-verbal de constatare și sancționare a unei
contravenții, întocmit de un agent constatator al Corpului
Gardienilor Publici.
În motivarea excepției de neconstituționalitate autorul
acesteia susține, în esență, că dispozițiile de lege criticate
nesocotesc dreptul de liber acces la justiție, garantat
constituțional. În acest sens precizează că termenul de
contestare a procesului-verbal de constatare și sancționare
a contravenției începe să curgă de la data afișării lui la
sediul contravenientului. Or, actul sancționator afișat poate
fi cu ușurință rupt, distrus sau sustras, astfel încât agentul
economic nu mai poate lua cunoștință de existența sa.
Arată că, din acest motiv, nu are posibilitatea de a formula

14

MONITORUL OFICIAL AL ROMÂNIEI, PARTEA I, Nr. 559/28.VI.2006

apărările care ar putea conduce la anularea măsurii
prevăzute în actul sancționator comunicat.
Tribunalul Iași — Secția comercială și de contencios
administrativ apreciază că excepția de neconstituționalitate
este neîntemeiată. Consideră că legiuitorul poate
reglementa modalitatea de comunicare a procesului-verbal
prin legi speciale, fără a face distincție între contravenientul
persoană fizică și cel persoană juridică, atât timp cât
operațiunea de comunicare prin afișare se concretizează
într-un proces-verbal semnat de cel puțin un martor. În
continuare, arată că dispozițiile Ordonanței Guvernului
nr. 2/2001 se completează cu cele ale Codului de
procedură civilă, respectiv cu cele ale art. 47 din acesta,
care se referă la comunicarea, după învestirea instanței cu
soluționarea plângerii împotriva procesului-verbal, a citației
sau a altor acte de procedură.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul apreciază că excepția de neconstituționalitate
nu este întemeiată. În acest sens arată că în jurisprudența
constantă a Curții Constituționale s-a statuat că stabilirea
regulilor de desfășurare a procesului în fața instanțelor
judecătorești reprezintă o problemă de competența
exclusivă a legiuitorului, care poate institui, în considerarea
unor situații deosebite, reguli speciale de procedură.
Precizează că accesul liber la justiție și dreptul la apărare
sunt asigurate prin respectarea cerințelor procedurale
specifice, precum și prin reglementarea căilor de atac
exercitate, potrivit art. 129 din Constituție, în condițiile legii.
Avocatul Poporului consideră că prevederile de lege
criticate sunt constituționale. Precizează că accesul liber la
justiție are semnificația faptului că legiuitorul nu poate
exclude de la exercițiul drepturilor procesuale pe care le-a
instituit nicio categorie sau niciun grup social, el
presupunând, totodată, accesul la mijloacele procedurale
prin care se înfăptuiește justiția. De asemenea, consideră
că dispozițiile art. 27 din Ordonanța Guvernului nr. 2/2001
sunt conforme și prevederilor art. 24 alin. (1) din Legea
fundamentală, întrucât dreptul la apărare este consacrat de
Constituție în sfera activității judiciare, or, comunicarea
procesului-verbal și a înștiințării de plată ca urmare a
săvârșirii unei contravenții nu se înscrie în acest cadru. În
continuare, observă că autorul excepției critică o omisiune
legislativă, or, potrivit art. 2 alin. (3) din Legea nr. 47/1992,
îCurtea Constituțională se pronunță numai asupra
constituționalității actelor cu privire la care a fost sesizată,
fără a putea modifica sau completa prevederile supuse
controlului“.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile

legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție și ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
prevederile art. 27 din Ordonanța Guvernului nr. 2/2001
privind regimul juridic al contravențiilor, publicată în
Monitorul Oficial al României, Partea I, nr. 410 din 25 iulie 2001,
aprobată cu modificări și completări prin Legea
nr. 180/2002, publicată în Monitorul Oficial al României,
Partea I, nr. 268 din 22 aprilie 2002, care au următorul
cuprins: îComunicarea procesului-verbal și a înștiințării de
plată se face prin poștă, cu aviz de primire, sau prin afișare la
domiciliul sau la sediul contravenientului. Operațiunea de
afișare se consemnează într-un proces-verbal semnat de cel
puțin un martor.“
În opinia autorului excepției de neconstituționalitate,
textul de lege criticat contravine dispozițiilor constituționale
ale art. 21 alin. (1), care prevede că orice persoană se
poate adresa justiției pentru apărarea drepturilor, a
libertăților și a intereselor sale legitime, și celor ale art. 24,
care garantează dreptul la apărare.
Examinând excepția de neconstituționalitate și motivele
invocate în susținerea ei, Curtea reține următoarele:
În ceea ce privește comunicarea procesului-verbal de
constatare și sancționare a contravențiilor, precum și a
înștiințării de plată a amenzii corespunzătoare, regula
generală este prevăzută de art. 26 din Ordonanța
Guvernului nr. 2/2001 și constă în înmânarea lor direct
contravenientului. Textul de lege dedus controlului de
constituționalitate instituie o excepție de la această regulă,
excepție aplicabilă situației în care contravenientul lipsește
de la domiciliul sau, după caz, de la sediul său ori, deși
prezent, refuză să semneze procesul-verbal.
Nu se poate reține critica de neconstituționalitate privind
pretinsa încălcare a prevederilor art. 21 și 24 din Legea
fundamentală, întrucât dispozițiile art. 27 din Ordonanța
Guvernului nr. 2/2001, referitoare la afișarea procesuluiverbal, nu constituie, prin ele însele, o nesocotire a
dreptului de acces liber la justiție. Autorul excepției pleacă
de la premisa că, în practică, există riscul să nu ia
cunoștință de existența actului sancționator. Aceasta e însă
doar o supoziție ce se întemeiază pe o simplă temere
ipotetică potrivit căreia instrumentum probationis ar putea fi
distrus sau furat.
În realitate, afișarea, ca modalitate de comunicare a
procesului-verbal de constatare și sancționare a
contravenției, satisface pe deplin cerințele procedurale care
să asigure contravenientului exercitarea atât a dreptului de
acces liber la justiție, cât și a dreptului de apărare.
Mai mult, din modul în care a fost formulată excepția
de neconstituționalitate, se desprinde concluzia că autorul
acesteia nu critică textul de lege supus controlului pentru
conținutul său, ci pentru ceea ce, în opinia sa, lipsește
acestui text, problemă ce ține de procesul de legiferare,
excedând sfera de competență a Curții Constituționale.

MONITORUL OFICIAL AL ROMÂNIEI, PARTEA I, Nr. 559/28.VI.2006

15

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 27 din Ordonanța Guvernului nr. 2/2001 privind
regimul juridic al contravențiilor, excepție ridicată de Societatea Comercială îEnache Red“ — S.R.L. din Iași în Dosarul
nr. 8.821/2005 al Tribunalului Iași — Secția comercială și de contencios administrativ.
Definitivă și general obligatorie.
Pronunțată în ședința publică din data de 6 iunie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind modificarea Regulamentului pentru atestarea agenților economici care proiectează,
execută, verifică și exploatează instalații electrice din sistemul electroenergetic, aprobat prin
Ordinul președintelui Autorității Naționale de Reglementare în Domeniul Energiei nr. 54/2005
În temeiul art. 9 alin. (2), (6) și (7), al art. 11 alin. (1) și alin. (2) lit. a) și n) din Legea energiei electrice nr. 318/2003,
având în vedere referatul de aprobare întocmit de Departamentul acces la rețea și autorizare,
în conformitate cu prevederile Procesului-verbal al ședinței Comitetului de reglementare al Autorității Naționale de
Reglementare în Domeniul Energiei din data de 26 mai 2006,
președintele Autorității Naționale de Reglementare în Domeniul Energiei emite următorul ordin:
Art. I. — Alineatul (2) al articolului 4 din Regulamentul
pentru atestarea agenților economici care proiectează,
execută, verifică și exploatează instalații electrice din
sistemul electroenergetic, aprobat prin Ordinul președintelui
Autorității Naționale de Reglementare în Domeniul Energiei
nr. 54/2005, publicat în Monitorul Oficial al României,
Partea I, nr. 5 din 4 ianuarie 2006, se modifică și va avea
următorul cuprins:
î(2) Operatorul economic care solicită atestat trebuie să
fie persoană juridică, română sau străină, înregistrată la
oficiul registrului comerțului competent, potrivit legii.“

Art. II. — Operatorii economici care proiectează,
execută, verifică și exploatează instalații electrice din
sistemul electroenergetic vor duce la îndeplinire prevederile
prezentului ordin.
Art. III. — Departamentele de specialitate din Autoritatea
Națională de Reglementare în Domeniul Energiei vor urmări
respectarea de către operatorii economici a prevederilor
cuprinse în Regulamentul pentru atestarea agenților
economici care proiectează, execută, verifică și exploatează
instalații electrice din sistemul electroenergetic.
Art. IV. — Prezentul ordin se publică în Monitorul Oficial
al României, Partea I.

Președintele Autorității Naționale de Reglementare în Domeniul Energiei,
Nicolae Opriș
București, 21 iunie 2006.
Nr. 16.

16

MONITORUL OFICIAL AL ROMÂNIEI, PARTEA I, Nr. 559/28.VI.2006

MINISTERUL SĂNĂTĂȚII PUBLICE

ORDIN
privind abrogarea Ordinului ministrului sănătății nr. 1.180/2004 pentru aprobarea documentației
necesare pentru susținerea cererii de evaluare în regim de urgență pentru medicamentele
care reprezintă primul generic pentru care se solicită autorizarea de punere pe piață în România
după medicamentul original și a Ordinului ministrului sănătății nr. 1.181/2004 pentru aprobarea
documentației necesare susținerii cererii de autorizare de punere pe piață pentru medicamentele
care reprezintă primul generic pentru care se solicită autorizarea de punere pe piață în România
după medicamentul original
Având în vedere prevederile art. 861 din Legea nr. 95/2006 privind reforma în domeniul sănătății,
în temeiul art. 62 alin. (4) din Legea nr. 24/2000 privind normele de tehnică legislativă pentru elaborarea actelor
normative,
în baza Hotărârii Guvernului nr. 168/2005 privind organizarea și funcționarea Ministerului Sănătății, cu modificările
și completările ulterioare,
văzând Referatul de aprobare nr. E.N. 816/2006 al Direcției generale farmaceutice și aparatură medicală,
ministrul sănătății publice emite următorul ordin:
Art. 1. — Se abrogă Ordinul ministrului sănătății
nr. 1.180/2004 pentru aprobarea documentației necesare
pentru susținerea cererii de evaluare în regim de urgență
pentru medicamentele care reprezintă primul generic pentru
care se solicită autorizarea de punere pe piață în România
după medicamentul original, publicat în Monitorul Oficial al
României, Partea I, nr. 870 din 23 septembrie 2004, și
Ordinul ministrului sănătății nr. 1.181/2004 pentru aprobarea

documentației necesare susținerii cererii de autorizare de
punere pe piață pentru medicamentele care reprezintă
primul generic pentru care se solicită autorizarea de punere
pe piață în România după medicamentul original, publicat
în Monitorul Oficial al României, Partea I, nr. 870 din
23 septembrie 2004.
Art. 2. — Prezentul ordin se publică în Monitorul Oficial
al României, Partea I.

Ministrul sănătății publice,
Gheorghe Eugen Nicolăescu

București, 23 iunie 2006.
Nr. 751.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 559/28.VI.2006 conține 16 pagini.

Prețul: 1,15 lei noi/11.500 lei vechi

&JUYDGY|117358]
ISSN 1453—4495

