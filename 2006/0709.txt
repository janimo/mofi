Anul 174 (XVIII) — Nr. 709

PARTEA

I

LEGI, DECRETE, HOTĂRÂRI ȘI ALTE ACTE

Vineri, 18 august 2006

SUMAR

Nr.

Pagina

DECRETE
1.038. — Decret privind rechemarea unui ambasador......
HOTĂRÂRI ALE GUVERNULUI ROMÂNIEI
1.047. — Hotărâre privind autorizarea Serviciului de
Protecție și Pază de a încheia contracte de
achiziție de autoturisme prin finanțare de tip
leasing financiar.........................................................

528.

553.

557.

621.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului economiei și comerțului
pentru modificarea anexei la Ordinul ministrului
industriei și resurselor nr. 577/2002 privind
aprobarea Prescripției tehnice PT R6-2002, ediția 1,
îCerințe tehnice privind montarea, punerea în
funcțiune, exploatarea, repararea și verificarea
tehnică a ascensoarelor electrice și hidraulice de
persoane și/sau de materiale“..................................
— Ordin al ministrului economiei și comerțului
privind încetarea procedurii de administrare specială
la Societatea Comercială îMelana IV“ — S.A.
Săvinești .....................................................................
— Ordin al ministrului agriculturii, pădurilor și
dezvoltării rurale privind aprobarea Listei
standardelor naționale armonizate pentru
materialele forestiere de reproducere ......................
— Ordin al ministrului muncii, solidarității sociale
și familiei pentru abrogarea Ordinului ministrului

2

2

Nr.

Pagina
muncii, solidarității sociale și familiei nr. 550/2004
privind aprobarea Regulamentului de abilitare a
persoanelor fizice și a persoanelor juridice pentru
a presta servicii psihologice în domeniul protecției
muncii .........................................................................

5

1.394. — Ordin al ministrului transporturilor, construcțiilor
și turismului privind aprobarea tarifelor pentru
prestațiile și serviciile specifice asigurate de
Școala Superioară de Aviație Civilă ........................

6–11

ACTE ALE BĂNCII NAȚIONALE A ROMÂNIEI
16. — Circulară privind realizarea și lansarea în
circuitul numismatic a unei emisiuni monetare
dedicate aniversării a 150 de ani de la înființarea
Comisiei Europene a Dunării ...................................

3–4

4

11

ACTE ALE CASEI NAȚIONALE
DE ASIGURĂRI DE SĂNĂTATE
346. — Ordin pentru aprobarea Normelor privind
stabilirea limitelor de asigurare pentru furnizorii
care intră în relații contractuale cu casele de
asigurări de sănătate ................................................

11–13

ACTE ALE COMISIEI DE SUPRAVEGHERE
A ASIGURĂRILOR
4–5

113.124. — Ordin pentru punerea în aplicare a Normelor
privind dobândirea calității sau renunțarea
la calitatea de acționar semnificativ la
asigurători/reasigurători persoane juridice române ......

13–16

2

MONITORUL OFICIAL AL ROMÂNIEI, PARTEA I, Nr. 709/18.VIII.2006

DECRETE
PREȘEDINTELE ROMÂNIEI

DECRET
privind rechemarea unui ambasador
În temeiul prevederilor art. 91 alin. (2) și ale art. 100 din Constituția
României, republicată,
având în vedere propunerea Guvernului,
Președintele României

d e c r e t e a z ă:

Art. 1. — Doamna Valeria-Mariana Stoica se recheamă din calitatea
de ambasador extraordinar și plenipotențiar al României în Statul Israel.
Art. 2. — Doamna Valeria-Mariana Stoica își va încheia misiunea în
termen de cel mult 90 de zile de la publicarea prezentului decret.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 15 august 2006.
Nr. 1.038.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind autorizarea Serviciului de Protecție și Pază de a încheia contracte de achiziție
de autoturisme prin finanțare de tip leasing financiar
În temeiul art. 108 din Constituția României, republicată, și având în vedere prevederile art. 14 alin. (2) din Legea
nr. 500/2002 privind finanțele publice, cu modificările ulterioare,
Guvernul României adoptă prezenta hotărâre.
Art. 1. — (1) Se autorizează Serviciul de Protecție și
Pază să atribuie, în conformitate cu legislația în vigoare
privind achizițiile publice, contracte multianuale de furnizare
pe bază de leasing financiar, cu opțiune de cumpărare, a
120 de autoturisme, necesare desfășurării în bune condiții
a activităților specifice.
(2) Valoarea estimată a achiziției este de 7.000 mii lei,
la care se adaugă dobânzile, comisioanele, taxele și alte
cheltuieli aferente.
(3) Contractele multianuale de furnizare prevăzute la
alin. (1) se finanțează pe o perioadă de 2 ani.

Art. 2. — Categoriile de autoturisme ce vor fi
achiziționate se stabilesc prin ordin al directorului Serviciului
de Protecție și Pază și vor fi incluse în programele anuale
de achiziții publice.
Art. 3. — Plata avansului, a ratelor de leasing, a valorii
reziduale, a comisioanelor, a taxelor, precum și a celorlalte
cheltuieli aferente contractelor se asigură de la bugetul de
stat, prin bugetul Serviciului de Protecție și Pază, în limita
sumelor aprobate anual cu această destinație.

PRIM-MINISTRU

CĂLIN POPESCU-TĂRICEANU
Contrasemnează:
p. Directorul Serviciului de Protecție și Pază,
Crețu Gabriel
Ministrul finanțelor publice,
Sebastian Teodor Gheorghe Vlădescu
București, 9 august 2006.
Nr. 1.047.

MONITORUL OFICIAL AL ROMÂNIEI, PARTEA I, Nr. 709/18.VIII.2006

3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ECONOMIEI ȘI COMERȚULUI

ORDIN
pentru modificarea anexei la Ordinul ministrului industriei și resurselor nr. 577/2002
privind aprobarea Prescripției tehnice PT R6-2002, ediția 1, îCerințe tehnice privind montarea,
punerea în funcțiune, exploatarea, repararea și verificarea tehnică a ascensoarelor electrice
și hidraulice de persoane și/sau de materiale“
În aplicarea Hotărârii Guvernului nr. 1.340/2001 privind organizarea și funcționarea Inspecției de Stat pentru
Controlul Cazanelor, Recipientelor sub Presiune și Instalațiilor de Ridicat, publicată în Monitorul Oficial al României,
Partea I, nr. 37 din 21 ianuarie 2002, cu modificările și completările ulterioare,
în temeiul Hotărârii Guvernului nr. 738/2003 privind organizarea și funcționarea Ministerului Economiei și
Comerțului, cu modificările și completările ulterioare,
și având în vedere referatul de aprobare prezentat,
ministrul economiei și comerțului emite următorul ordin:
Art. I. — Anexa la Ordinul ministrului industriei și
resurselor nr. 577/2002 privind aprobarea Prescripției
tehnice PT R6-2002, ediția 1, îCerințe tehnice privind
montarea, punerea în funcțiune, exploatarea, repararea și
verificarea tehnică a ascensoarelor electrice și hidraulice de
persoane și/sau de materiale“, publicat în Monitorul Oficial
al României, Partea I, nr. 910 din 14 decembrie 2002, cu
modificările și completările ulterioare, se modifică și se
completează după cum urmează:
1. Punctul 7.1.1 va avea următorul cuprins:
îÎn timpul exploatării, ascensoarele sunt supuse, la
termenul scadent, unor verificări tehnice oficiale periodice.
Cu această ocazie se verifică starea tehnică a ascensorului
și se acordă, după caz, autorizația de funcționare în
continuare. Verificările se vor efectua de ISCIR-INSPECT IT
în a cărei rază de activitate se află ascensorul sau de
responsabilul cu verificarea ascensoarelor (RVTA), conform
metodologiei prevăzute în anexa M, cu împuternicire scrisă
din partea ISCIR-INSPECT IT. Dacă rezultatele verificărilor
tehnice

și

încercărilor,

comparativ

cu

prevederile

documentației tehnice însoțitoare și ale prezentei prescripții
tehnice, au corespuns, se întocmește un proces-verbal de
verificare prin care se acordă autorizarea de funcționare în
continuare, fixându-se și scadența (luna și anul) următoarei
verificări tehnice oficiale, care nu va fi mai mare de 3 ani.
Scadența se stabilește în funcție de complexitatea, locul de
instalare, condițiile de mediu și regimul de funcționare
(durata de acționare și frecvența de conectare), vechimea
în serviciu și starea tehnică ale ascensorului. Dacă
rezultatele sunt necorespunzătoare, deficiențele se
consemnează în procesul-verbal și nu se acordă autorizația
de funcționare.

La ascensoarele deținute de instituțiile publice sau de
alți deținători a căror activitate este de interes public (de
exemplu, școli, grădinițe, universități, ministere, magazine,
cămine etc.), scadența următoarei verificări tehnice se
fixează la maximum un an.“
2. La capitolul 8 punctul 8.1, după subpunctul 8.1.6 se
introduc trei noi subpuncte, subpunctele 8.1.7, 8.1.8 și
8.1.9, cu următorul cuprins:
î8.1.7. Societățile autorizate ISCIR pentru întreținerea
ascensoarelor, prin personalul de specialitate, vor efectua
periodic, la intervale de maximum 14 zile, controale de
supraveghere a ascensoarelor.
Rezultatele controalelor de supraveghere efectuate se
consemnează în registrul de supraveghere a ascensorului,
prezentat în anexa A, neefectuarea acestei mențiuni fiind
sancționată astfel:
— atenționare scrisă, la prima abatere săvârșită de
societatea comercială întreținătoare;
— avertisment scris, la a doua abatere săvârșită de
societatea comercială întreținătoare;
— retragerea autorizației pentru întreținerea
ascensoarelor, la a treia abatere săvârșită de societatea
comercială întreținătoare.
Constatarea și aplicarea sancțiunilor se fac de către
inspectorii de specialitate din cadrul inspecțiilor teritoriale
ISCIR, care vor avea dreptul să verifice registrul de
supraveghere a ascensoarelor la efectuarea verificării
tehnice periodice a acestora sau cu ocazia controalelor
inopinate.
8.1.8. Societățile autorizate pentru intervenția la
ascensoare au obligația să intervină, în cazul blocării
cabinei cu persoane în interior, în maximum 30 de minute
de la momentul recepționării anunțului.

4

MONITORUL OFICIAL AL ROMÂNIEI, PARTEA I, Nr. 709/18.VIII.2006
8.1.9. Anunțurile vor fi înregistrate într-un tabel conform modelului de mai jos:

Nr.
crt.

Adresa unde
se află
ascensorul

Număr
de înregistrare
la ISCIR

Scadența

Tipul
defecțiunii
tehnice/
persoana
blocată

Ora anunțului

Echipa
de
intervenție

Ora
intervenției

Observații

Art. II. — Prezentul ordin se publică în Monitorul Oficial al României, Partea I.
Ministrul economiei și comerțului,
Codruț Ioan Șereș
București, 4 august 2006.
Nr. 528.
MINISTERUL ECONOMIEI ȘI COMERȚULUI

ORDIN
privind încetarea procedurii de administrare specială la Societatea Comercială
îMelana IV“ — S.A. Săvinești
În temeiul prevederilor art. 16 din Legea nr. 137/2002 privind unele măsuri pentru accelerarea privatizării, cu
modificările și completările ulterioare,
în temeiul prevederilor art. 180 din Normele metodologice de aplicare a Ordonanței de urgență a Guvernului
nr. 88/1997 privind privatizarea societăților comerciale, cu modificările și completările ulterioare, și ale Legii nr. 137/2002
privind unele măsuri pentru accelerarea privatizării, aprobate prin Hotărârea Guvernului nr. 577/2002, publicată în
Monitorul Oficial al României, Partea I, nr. 434 din 21 iunie 2002, cu modificările și completările ulterioare,
în conformitate cu prevederile Ordonanței de urgență a Guvernului nr. 88/2001 privind înființarea Oficiului
Participațiilor Statului și Privatizării în Industrie, aprobată cu modificări și completări prin Legea nr. 552/2001, și ale
Hotărârii Guvernului nr. 869/2001 privind organizarea și funcționarea Oficiului Participațiilor Statului și Privatizării în
Industrie, republicată,
în temeiul prevederilor Hotărârii Guvernului nr. 738/2003 privind organizarea și funcționarea Ministerului Economiei
și Comerțului, cu modificările și completările ulterioare,
ministrul economiei și comerțului emite următorul ordin:
Art. 1. — La data publicării prezentului ordin încetează
procedura de administrare specială în perioada de
privatizare, instituită la Societatea Comercială îMelana IV“ —
S.A. Săvinești, cu sediul social în localitatea Săvinești,
județul Neamț, și număr de înregistrare la oficiul registrului
comerțului J27/201/2003.
Art. 2. — Cu aceeași dată, Ordinul ministrului economiei
și comerțului nr. 67/2003 privind instituirea procedurii de

administrare specială și de supraveghere financiară la
Societatea Comercială îMelana IV“ — S.A., publicat în
Monitorul Oficial al României, Partea I, nr. 562 din
5 august 2003, își încetează aplicabilitatea.
Art. 3. — Prezentul ordin se publică în Monitorul Oficial
al României, Partea I.

p. Ministrul economiei și comerțului,
Eugen Țapu-Nazare,
secretar de stat
București, 10 august 2006.
Nr. 553.

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind aprobarea Listei standardelor naționale armonizate
pentru materialele forestiere de reproducere
În baza art. 11 alin. (2) din Ordonanța Guvernului nr. 11/2004 privind producerea, comercializarea și utilizarea
materialelor forestiere de reproducere, aprobată cu modificări și completări prin Legea nr. 161/2004,
având în vedere Referatul de aprobare nr. 165.784 din 7 august 2006,

5

MONITORUL OFICIAL AL ROMÂNIEI, PARTEA I, Nr. 709/18.VIII.2006

în temeiul art. 9 alin. (5) din Hotărârea Guvernului nr. 155/2005 privind organizarea și funcționarea Ministerului
Agriculturii, Pădurilor și Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. 1. — Se aprobă Lista standardelor naționale
armonizate pentru materialele forestiere de reproducere,
prevăzută în anexa care face parte integrantă din prezentul
ordin.
Art. 2. — Operatorii economici autorizați pentru

producerea, comercializarea și utilizarea materialelor
forestiere de reproducere sunt obligați să respecte
prevederile de calitate menționate în standardele din anexă.
Art. 3. — Prezentul ordin va fi publicat în Monitorul
Oficial al României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 11 august 2006.
Nr. 557.
ANEXĂ
LISTA

standardelor naționale armonizate pentru materialele forestiere de reproducere
1. STAS 1808/2004 îSemințe de arbori și arbuști pentru culturi forestiere. Reguli de
eșantionare“
2. STAS 1908/2004 îSemințe de arbori și arbuști pentru culturi forestiere. Metode de analiză“
3. STAS 1347/2004 îPuieți forestieri cu talie mică, semimijlocie și mijlocie“
4. STAS 2104/2004 îButași de arbori și arbuști“

MINISTERUL MUNCII, SOLIDARITĂȚII SOCIALE ȘI FAMILIEI

ORDIN
pentru abrogarea Ordinului ministrului muncii, solidarității sociale și familiei nr. 550/2004
privind aprobarea Regulamentului de abilitare a persoanelor fizice și a persoanelor juridice
pentru a presta servicii psihologice în domeniul protecției muncii
Având în vedere prevederile art. 1 din Legea nr. 213/2004 privind exercitarea profesiei de psiholog cu drept de
liberă practică, înființarea, organizarea și funcționarea Colegiului Psihologilor din România și ale art. 1 din anexa la
Hotărârea Guvernului nr. 788/2005 pentru aprobarea Normelor metodologice de aplicare a Legii nr. 213/2005 privind
exercitarea profesiei de psiholog cu drept de liberă practică, înființarea, organizarea și funcționarea Colegiului Psihologilor
din România,
în baza prevederilor art. 16 din Hotărârea Guvernului nr. 412/2005 privind organizarea și funcționarea Ministerului
Muncii, Solidarității Sociale și Familiei, cu modificările și completările ulterioare,
ministrul muncii, solidarității sociale și familiei emite următorul ordin:
Art. 1. — Se abrogă Ordinul ministrului muncii,
solidarității sociale și familiei nr. 550/2004 privind
aprobarea
Regulamentului
de
abilitare
a
persoanelor fizice și a persoanelor juridice pentru
a presta servicii psihologice în domeniul protecției

muncii, publicat în Monitorul Oficial al României,
Partea I, nr. 1.036 din 9 noiembrie 2004.
Art. 2. — Prezentul ordin intră în vigoare la
data publicării în Monitorul Oficial al României,
Partea I.

Ministrul muncii, solidarității sociale și familiei,
Gheorghe Barbu

București, 14 august 2006.
Nr. 621.

6

MONITORUL OFICIAL AL ROMÂNIEI, PARTEA I, Nr. 709/18.VIII.2006

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
privind aprobarea tarifelor pentru prestațiile și serviciile specifice
asigurate de Școala Superioară de Aviație Civilă
În temeiul prevederilor art. 7 din Ordonanța Guvernului nr. 15/1999 privind înființarea Școlii Superioare de Aviație
Civilă, aprobată cu modificări și completări prin Legea nr. 352/2003, precum și ale art. 5 alin. (4) din Hotărârea
Guvernului nr. 412/2004 privind organizarea și funcționarea Ministerului Transporturilor, Construcțiilor și Turismului, cu
modificările și completările ulterioare,
ministrul transporturilor, construcțiilor și turismului emite următorul ordin:
Art. 1. — Se aprobă tarifele pentru prestațiile și
serviciile specifice asigurate de Școala Superioară de
Aviație Civilă, prevăzute în anexa care face parte
integrantă din prezentul ordin.
Art. 2. — Tarifele pentru prestațiile și serviciile specifice
asigurate de Școala Superioară de Aviație Civilă, stabilite în

condițiile legii, se actualizează în funcție de indicele prețurilor
de consum, publicat de Institutul Național de Statistică.
Art. 3. — Școala Superioară de Aviație Civilă va duce
la îndeplinire prevederile prezentului ordin.
Art. 4. — Prezentul ordin se publică în Monitorul Oficial
al României, Partea I.

Ministrul transporturilor, construcțiilor și turismului,
Radu Mircea Berceanu
București, 26 iulie 2006.
Nr. 1.394.
ANEXĂ*)
TARIFE

pentru prestațiile și serviciile specifice asigurate de Școala Superioară de Aviație Civilă

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 709/18.VIII.2006

7

8

MONITORUL OFICIAL AL ROMÂNIEI, PARTEA I, Nr. 709/18.VIII.2006

MONITORUL OFICIAL AL ROMÂNIEI, PARTEA I, Nr. 709/18.VIII.2006

9

10

MONITORUL OFICIAL AL ROMÂNIEI, PARTEA I, Nr. 709/18.VIII.2006

MONITORUL OFICIAL AL ROMÂNIEI, PARTEA I, Nr. 709/18.VIII.2006

ACTE

ALE

BĂNCII

NAȚIONALE

A

11

ROMÂNIEI

BANCA NAȚIONALĂ A ROMÂNIEI

CIRCULARĂ
privind realizarea și lansarea în circuitul numismatic a unei emisiuni monetare dedicate aniversării
a 150 de ani de la înființarea Comisiei Europene a Dunării
Art. 1. — În conformitate cu prevederile Legii
nr. 312/2004 privind Statutul Băncii Naționale a României,
Banca Națională a României va pune în circulație,
începând cu data de 21 august 2006, o monedă din argint,
cu valoarea nominală de 5 lei, dedicată aniversării a
150 de ani de la internaționalizarea regimului juridic al
Dunării și înființarea Comisiei Europene a Dunării.
Art. 2. — Caracteristicile monedei sunt următoarele:
— valoare nominală: 5 lei;
— metal: argint;
— formă: rotundă;
— greutate: 31,103 grame;
— diametru: 37 mm;
— titlu: 999/1000;
— calitate: proof;
— margine: netedă.
Aversul prezintă, în jumătatea superioară, pe fond mat,
harta Deltei Dunării și anul de emisiune î2006“, iar în
jumătatea inferioară stema țării, inscripția îROMANIA“ și
valoarea nominală 5 LEI.
Reversul conține, în prim-plan, un pelican în mijlocul
vegetației specifice Deltei Dunării, în spatele lui, fluviul, iar

în plan secund, nava de inspecție a Comisiei Europene a
Dunării îCarolus Primus“, navigând în apropierea malului
opus, în dreptul farului de la Sulina, construit de Comisia
Europeană a Dunării. În partea superioară se află următorul
text circular pe două rânduri: îCOMISIA EUROPEANA A
DUNARII 1856 — 2006“.
Art. 3. — Fiecare monedă din argint, ambalată în
capsulă de metacrilat transparent, va fi însoțită de un
certificat de autenticitate, redactat în limbile română și
engleză, semnat de guvernatorul Băncii Naționale a
României și de casierul central, precum și de un pliantbroșură de prezentare a acestei emisiuni numismatice.
Art. 4. — Monedele din argint dedicate aniversării a 150
de ani de la internaționalizarea regimului juridic al Dunării
și înființarea Comisiei Europene a Dunării au putere
circulatorie pe teritoriul României.
Art. 5. — Lansarea în circuitul numismatic a monedelor
din argint din emisiunea ce are ca temă împlinirea a 150
de ani de la înființarea Comisiei Europene a Dunării se
realizează prin sucursalele București, Cluj, Iași și Timiș ale
Băncii Naționale a României.

Președintele Consiliului de administrație al Băncii Naționale a României,
Mugur Constantin Isărescu
București, 14 august 2006.
Nr. 16.

ACTE ALE CASEI NAȚIONALE DE ASIGURĂRI DE SĂNĂTATE
CASA NAȚIONALĂ DE ASIGURĂRI DE SĂNĂTATE

ORDIN
pentru aprobarea Normelor privind stabilirea limitelor de asigurare pentru furnizorii care intră în
relații contractuale cu casele de asigurări de sănătate
Având în vedere Referatul de aprobare al directorului general al Casei Naționale de Asigurări de Sănătate
nr. D.G./2.980/2006,
în temeiul prevederilor art. 246 alin. (2) și ale art. 281 alin. (2) din Legea nr. 95/2006 privind reforma în domeniul
sănătății,

12

MONITORUL OFICIAL AL ROMÂNIEI, PARTEA I, Nr. 709/18.VIII.2006
președintele Casei Naționale de Asigurări de Sănătate emite următorul ordin:

Art. 1. — Se aprobă Normele privind stabilirea
limitelor de asigurare pentru furnizorii care intră în relații
contractuale cu casele de asigurări de sănătate,
prevăzute în anexa care face parte integrantă din
prezentul ordin.

Art. 2. — Direcțiile de specialitate din cadrul Casei
Naționale de Asigurări de Sănătate și casele de asigurări
de sănătate vor urmări punerea în aplicare a prevederilor
prezentului ordin.
Art. 3. — Prezentul ordin va fi publicat în Monitorul
Oficial al României, Partea I.

Președintele Casei Naționale de Asigurări de Sănătate,
Cristian Vlădescu
București, 8 august 2006.
Nr. 346.
ANEXĂ

NORME
privind stabilirea limitelor de asigurare pentru furnizorii care intră în relații contractuale cu casele
de asigurări de sănătate
Asigurarea de răspundere civilă în domeniul medical este obligatorie pentru toți furnizorii de servicii medicale,
dispozitive medicale și medicamente care intră în relații contractuale cu casele de asigurări de sănătate.
Prezentele norme precizează modul în care furnizorii de servicii medicale, dispozitive medicale și medicamente
care intră în relații contractuale cu casele de asigurări de sănătate pot realiza această obligație stabilită prin lege.
CAPITOLUL I
Definiții
1. În contextul prezentelor norme, termenii de mai jos
au următoarele semnificații:
— societate de asigurări autorizată — o societate de
asigurări autorizată de Comisia de Supraveghere a
Asigurărilor să practice clasa de asigurări de răspundere
civilă generală, care funcționează pe teritoriul României;
— case de asigurări de sănătate — casele de asigurări
de sănătate județene și a municipiului București, precum și
Casa Asigurărilor de Sănătate a Ministerului Transporturilor,
Construcțiilor și Turismului și Casa Asigurărilor de Sănătate
a Apărării, Ordinii Publice, Siguranței Naționale și Autorității
Judecătorești, până la reorganizarea acestora;
— furnizori de servicii medicale, dispozitive medicale și
medicamente — persoane fizice sau juridice autorizate de
Ministerul Sănătății Publice pentru a furniza servicii
medicale, dispozitive medicale și medicamente, care intră în
relații contractuale cu casele de asigurări de sănătate;
— limita minimă a asigurării — valoarea minimă a
asigurării necesară în fiecare an, în conformitate cu
prezentele norme;
— asigurare — asigurare de răspundere civilă în
domeniul medical, subscrisă de societăți de asigurări.
CAPITOLUL II
Arie de întindere și monitorizare
2.1. Prezentele norme se aplică tuturor furnizorilor de
servicii medicale, dispozitive medicale și medicamente care
intră în relații contractuale cu casele de asigurări de
sănătate.
2.2. Pentru relațiile contractuale derulate cu casele de
asigurări de sănătate furnizorii de servicii medicale,
dispozitive medicale și medicamente vor încheia asigurarea
de răspundere civilă în domeniul medical în concordanță cu
tipul de furnizor.
2.3. Casele de asigurări de sănătate vor monitoriza, prin
serviciile specializate, modul în care furnizorii de servicii
medicale, dispozitive medicale și medicamente vor îndeplini
această obligație.
2.4. Cerința minimă pentru activitatea de monitorizare
este o copie de pe polița de asigurare.
2.5. Furnizorii de servicii medicale, dispozitive medicale
și medicamente, care nu fac dovada îndeplinirii obligației

privind asigurarea de răspundere civilă în domeniul medical,
nu vor putea intra în relații contractuale cu casele de
asigurări de sănătate.
2.6. Relațiile contractuale dintre casele de asigurări de
sănătate și furnizorii de servicii medicale, dispozitive
medicale și medicamente, cărora, pe parcursul derulării
contractelor, le încetează valabilitatea asigurării, se
suspendă până la data încheierii unei polițe de asigurare
valabile. Suspendarea operează timp de maximum 30 de
zile calendaristice de la data notificării furnizorului în acest
sens de către casa de asigurări de sănătate. Dacă în
această perioadă furnizorul nu își îndeplinește obligația
încheierii asigurării, relațiile contractuale cu casa de
asigurări de sănătate încetează.
CAPITOLUL III
Asigurarea
3.1. Furnizorii de servicii medicale, dispozitive medicale
și medicamente trebuie să dețină o asigurare pentru
răspundere civilă în domeniul medical, atât pentru furnizor,
cât și pentru personalul medico-sanitar angajat, în condițiile
precizate de prezentele norme.
3.2. Limitele minime ale asigurării, în funcție de tipul
furnizorului de servicii medicale, dispozitive medicale și
medicamente, se exprimă în euro și sunt următoarele:
A. asigurarea furnizorului:
a) furnizori de servicii medicale cu personalitate juridică
și ambulatoriile de specialitate ale spitalelor: 15% din suma
obținută prin însumarea limitelor de asigurare pentru
personalul medico-sanitar angajat la data intrării în relații
contractuale cu casele de asigurări de sănătate;
b) unități spitalicești publice comunale și orășenești:
echivalentul în lei al sumei de 100.000 euro;
c) unități spitalicești publice municipale, echivalentul în
lei al sumei de 250.000 euro;
d) unități spitalicești publice județene, regionale și
universitare: echivalentul în lei al sumei de 500.000 euro;
e) unități spitalicești private: echivalentul în lei al sumei
de 100.000 euro;
f) sanatorii, preventorii și unități sanitare ambulatorii de
recuperare, cu personalitate juridică: echivalentul în lei al
sumei de 100.000 euro;
g) servicii medicale specializate publice pentru acordarea
de servicii medicale de urgență și transport sanitar:
echivalentul în lei al sumei de 300.000 euro;

MONITORUL OFICIAL AL ROMÂNIEI, PARTEA I, Nr. 709/18.VIII.2006
h) unități specializate în efectuarea unor servicii de
transport sanitar: echivalentul în lei al sumei de
75.000 euro;
i) furnizori de îngrijiri la domiciliu: echivalentul în lei al
sumei de 150.000 euro;
j) furnizori de dispozitive medicale: echivalentul în lei al
sumei de 150.000 euro;
k) farmacii cu circuit deschis: echivalentul în lei al
sumei de 4.000 euro;
B. asigurarea personalului medico-sanitar:
a) medici de familie și medici de medicină generală:
echivalentul în lei al sumei de 12.000 euro;
b) medici specialiști — specialități medicale: echivalentul
în lei al sumei de 37.000 euro;
c) medici specialiști — specialități chirurgicale:
echivalentul în lei al sumei de 62.000 euro;
d) medici dentiști: echivalentul în lei al sumei de 37.000
euro;
e) farmaciști care lucrează în farmacii cu circuit deschis:
echivalentul în lei al sumei de 5.000 euro;
f) farmaciști care lucrează în farmacii cu circuit închis:
echivalentul în lei al sumei de 5.000 euro;
g) biochimiști, biologi și medici specialiști — specialități
paraclinice: echivalentul în lei al sumei de 20.000 euro;
h) asistenți medicali și moașe care își desfășoră
activitatea în unități sanitare cu paturi: echivalentul în lei al
sumei de 5.000 euro;
i) asistenți medicali și moașe care își desfășoară
activitatea în medicina primară, ambulatorii, cabinete

13

medicale individuale: echivalentul în lei al sumei de
2.000 euro;
j) asistenți de farmacie: echivalentul în lei al sumei de
2.000 euro.
3.3. Furnizorii de servicii medicale, dispozitive medicale
și medicamente pot face asigurarea de răspundere civilă în
domeniul medical pentru valori mai mari, în funcție de
riscul acceptat de aceștia pentru activitatea desfășurată.
3.4. Limita minimă a asigurării se determină pentru o
perioadă de un an calendaristic.
3.5. Cabinetele medicale cu personalitate juridică în
care își desfășoară activitatea un singur medic încheie
asigurarea de răspundere civilă în domeniul medical numai
pentru personalul medico-sanitar.
3.6. Limitele minime ale asigurării, prevăzute la pct. 3.2,
sunt utilizate de furnizorii de servicii medicale, dispozitive
medicale și medicamente, care intră în relații contractuale
cu casele de asigurări de sănătate după intrarea în vigoare
a prezentului ordin, precum și de cei cărora le expiră
valabilitatea poliței de asigurare după intrarea în vigoare a
prezentului ordin.
CAPITOLUL IV
Societăți de asigurări
4. Societățile de asigurări la care pot apela furnizorii de
servicii medicale, dispozitive medicale și medicamente
pentru încheierea poliței de asigurare de răspundere civilă
în domeniul medical trebuie să fie autorizate de Comisia
de Supraveghere a Asigurărilor.

ACTE ALE COMISIEI DE SUPRAVEGHERE A ASIGURĂRILOR
COMISIA DE SUPRAVEGHERE A ASIGURĂRILOR

ORDIN
pentru punerea în aplicare a Normelor privind dobândirea calității sau renunțarea
la calitatea de acționar semnificativ la asigurători/reasigurători persoane juridice române
În temeiul prevederilor art. 4 alin. (27) și ale art. 8 alin. (2) lit. f) din Legea nr. 32/2000 privind activitatea de
asigurare și supravegherea asigurărilor, cu modificările și completările ulterioare,
potrivit Hotărârii Consiliului Comisiei de Supraveghere a Asigurărilor din data de 8 august 2006, prin care s-au
adoptat Normele privind dobândirea calității sau renunțarea la calitatea de acționar semnificativ la asigurători/reasigurători
persoane juridice române,
președintele Comisiei de Supraveghere a Asigurărilor emite următorul ordin:
Art. 1. — Se pun în aplicare Normele privind

Art. 2. — Direcția generală reglementări din cadrul

dobândirea calității sau renunțarea la calitatea de acționar

Comisiei de Supraveghere a Asigurărilor va asigura

semnificativ la asigurători/reasigurători persoane juridice

ducerea la îndeplinire a prevederilor prezentului ordin.

române, prevăzute în anexa care face parte integrantă din

Art. 3. — Prezentul ordin se publică în Monitorul Oficial
al României, Partea I.

prezentul ordin.

p. Președintele Comisiei de Supraveghere a Asigurărilor,
Tudor Baltă

București, 8 august 2006.
Nr. 113.124.

14

MONITORUL OFICIAL AL ROMÂNIEI, PARTEA I, Nr. 709/18.VIII.2006
ANEXĂ

NORME
privind dobândirea calității sau renunțarea la calitatea de acționar semnificativ la asigurători/reasigurători
persoane juridice române
Art. 1.— (1) Prezentele norme stabilesc documentele și
informațiile care trebuie transmise Comisiei de
Supraveghere a Asigurărilor de către o persoană juridică
sau fizică ce:
a) dorește să devină acționar semnificativ direct sau
indirect la un asigurător/reasigurător;
b) își propune majorarea drepturilor sale de vot ori a
poziției de acționar semnificativ direct sau indirect al unui
asigurător/reasigurător, astfel încât participația sa va atinge
sau va depăși 20%, 33% sau 50% din capitalul social al
acestuia;
c) dorește să renunțe la calitatea de acționar
semnificativ direct sau indirect al unui asigurător/
reasigurător;
d) își propune diminuarea drepturilor sale de vot ori a
poziției de acționar semnificativ direct sau indirect al unui
asigurător/reasigurător, astfel încât participația sa va atinge
sau va scădea sub 20%, 33% sau 50% din capitalul social
al acestuia.
(2) Documentele și informațiile prevăzute în prezentele
norme trebuie transmise Comisiei de Supraveghere a
Asigurărilor și în cazul în care, prin majorarea participației
de către o persoană juridică sau fizică, un
asigurător/reasigurător devine filială a acelei persoane sau
când, ca urmare a diminuării participației unei persoane
juridice sau fizice la un asigurător/reasigurător, acesta își
încetează statutul de filială a acelei persoane.
I. Majorarea participației
Art. 2. — Informațiile și documentele ce trebuie
transmise de către orice persoană fizică ce intenționează
majorarea participației sunt următoarele:
1. cota de participație la care se va ajunge prin
majorare;
2. copia actului de identitate;
3. curriculum vitae din care să rezulte activitatea
desfășurată în ultimii 10 ani, inclusiv denumirea
angajatorului, descrierea activității desfășurate, funcția
deținută, persoane de contact și alte informații relevante
privind activitatea acesteia;
4. lista cu participațiile la capitalul social al oricărei
societăți comerciale, la data depunerii documentației la
Comisia de Supraveghere a Asigurărilor;
5. cazierul judiciar valabil sau, în cazul cetățenilor
străini, un document echivalent, emis de o autoritate
administrativă sau judiciară competentă a statului în care
persoana străină își are domiciliul. În cazul în care
cetățeanul străin a domiciliat în mai multe state membre,
este necesară prezentarea acestui document din toate
statele membre în care a domiciliat în ultimii 5 ani pe o
perioadă mai mare de 6 luni. În cazul în care statul în
care cetățeanul străin își are domiciliul nu emite astfel de
documente, acestea vor fi înlocuite de declarații sub
jurământ sau pe propria răspundere, autentificate notarial,
însoțite de traducerea legalizată în limba română;
6. cazierul fiscal valabil și enumerarea, dacă este cazul,
a naturii și cuantumului datoriilor/debitelor, existente la data

depunerii documentației, către persoane fizice și/sau
juridice, inclusiv față de autorități publice centrale și/sau
locale din țară și din străinătate;
7. documentele doveditoare privind sursa fondurilor cu
care persoana intenționează să participe la capitalul social
al asigurătorului/reasigurătorului;
8. declarația sub semnătură privată, conform
formularului prevăzut în anexa la prezentele norme.
Art. 3. — Informațiile și documentele care trebuie
transmise de către orice persoană juridică ce intenționează
majorarea participației sunt următoarele:
1. cota de participație la care se va ajunge prin
majorare;
2. denumirea completă, numărul de înregistrare la oficiul
registrului comerțului, codul unic de înregistrare, iar în cazul
persoanelor juridice străine, dovada de la autoritatea
competentă, emisă cu cel mult 3 luni înainte de data
depunerii, din care să rezulte că persoana juridică este
legal constituită;
3. lista și cotele de participație la capitalul social ale
acționarilor
semnificativi
direcți
și
indirecți
ai
asigurătorului/reasigurătorului și drepturile de vot aferente;
4. cazierul fiscal valabil;
5. situațiile financiare aferente ultimelor 3 exerciții
financiare auditate și înregistrate la autoritatea fiscală
competentă;
6. denumirea, numărul de înregistrare la oficiul
registrului comerțului, codul unic de înregistrare, după caz,
ale persoanelor juridice la care este acționar semnificativ,
este în consiliul de administrație sau are răspundere
nelimitată pentru obligațiile acestora, împreună cu
documentele doveditoare ale acestor participații.
II. Diminuarea participației
Art. 4. — (1) Orice acționar semnificativ, persoană fizică
sau juridică, ce intenționează să renunțe la participație ori
să își diminueze participația la capitalul social al unui
asigurător/reasigurător trebuie să notifice această intenție
Comisiei de Supraveghere a Asigurărilor.
(2) Această notificare trebuie făcută și în cazul în care
prin diminuare participația sau drepturile sale de vot vor
scădea sub 20%, 33% sau 50%.
(3) Notificarea trebuie să cuprindă următoarele informații:
denumirea asigurătorului/reasigurătorului în al cărui capital
social intenționează să își diminueze participația, precum și,
dacă este cazul, numărul acțiunilor rămase, valoarea
nominală a acestora, valoarea totală și procentul în totalul
capitalului social al asigurătorului/reasigurătorului, procentul
în totalul drepturilor de vot pe care le conferă acestea.
(4) Notificarea pentru situațiile prevăzute la acest articol
nu sunt urmate de o decizie a Comisiei de Supraveghere
a Asigurărilor.
III. Obligațiile asigurătorului/reasigurătorului
Art. 5. — (1) Conducerea executivă a unui
asigurător/reasigurător care ia cunoștință despre una dintre
situațiile menționate la art. 1 este obligată să notifice în

MONITORUL OFICIAL AL ROMÂNIEI, PARTEA I, Nr. 709/18.VIII.2006
termen de 3 zile această situație Comisiei de
Supraveghere a Asigurărilor.
(2) Obligația persoanelor fizice sau juridice de notificare
a intenției nu exonerează conducerea executivă de
răspunderea respectării prevederilor alin. (1).
(3) Încălcarea prevederilor alin. (1), coroborată cu
netransmiterea notificării intenției de către persoanele fizice
sau juridice în cauză, se sancționează în conformitate cu
prevederile art. 39 din Legea nr. 32/2000, cu modificările
și completările ulterioare.
IV. Prevederi finale
Art. 6. — (1) Comisia de Supraveghere a Asigurărilor
decide asupra intenției notificate de majorare în termen de
maximum 3 luni de la transmiterea documentației complete
prevăzute la art. 2 și/sau la art. 3.
(2) Comisia de Supraveghere a Asigurărilor va stabili
prin decizie, în cazul în care nu se opune intenției
notificate, un termen maxim de punere în aplicare a
acesteia.
(3) Comisia de Supraveghere a Asigurărilor se poate
opune intenției notificate, prin decizie motivată, în cazul în
care nu sunt îndeplinite condițiile prevăzute de legislația în
vigoare în ceea ce privește calificarea persoanelor
menționate la art. 1 și pentru a se asigura gestionarea
corectă și prudentă a asigurătorului/reasigurătorului în cazul
dobândirii de către o persoană juridică sau fizică a calității
de acționar semnificativ ori majorării participației la capitalul
social.
(4) În cazul în care nu se transmite notificarea intenției
de către persoanele fizice sau juridice în cauză ori Comisia
de Supraveghere a Asigurărilor se opune intenției notificate,
iar persoanele își materializează intenția, Comisia de
Supraveghere a Asigurărilor, având în vedere nulitatea
acțiunii, decide fie suspendarea exercitării drepturilor de vot
corespunzătoare, fie nulitatea voturilor exprimate, fie
anularea acestora.
(5) Comisia de Supraveghere a Asigurărilor poate, pe
lângă măsurile prevăzute la alin. (4), să aplice și alte
sancțiuni prevăzute la art. 39 din Legea nr. 32/2000, cu
modificările și completările ulterioare.

15

Art. 7. — (1) Asigurătorii/reasigurătorii autorizați de
Comisia de Supraveghere a Asigurărilor să desfășoare
activitate de asigurare/reasigurare sunt obligați să transmită
anual, până la data de 30 aprilie, situația acționariatului,
după cum urmează:
a) lista completă a acționarilor direcți, persoane fizice și
juridice, așa cum este întocmită pentru adunarea generală
a acționarilor;
b) lista acționarilor indirecți semnificativi, persoane fizice
și juridice, cu respectarea prevederilor alin. (2).
(2) Pentru acționarii indirecți persoane juridice din
domeniul financiar care sunt autorizați și supravegheați de
o autoritate competentă din statele membre se va prezenta
numai o copie a autorizației de funcționare, certificată de
conducerea executivă a asigurătorului/reasigurătorului în
cauză, fără a se întocmi o listă cu acționariatul direct și
indirect al acestora.
(3) Listele se vor depune la Comisia de Supraveghere
a Asigurărilor pe suport magnetic (compact disc).
Art. 8. — Persoanelor fizice sau juridice care devin
pentru prima dată acționari semnificativi direcți sau indirecți,
indiferent de cota de participare la capitalul social al unui
asigurător/reasigurător, li se aplică condițiile pe care trebuie
să le îndeplinească acționarii unui asigurător/reasigurător,
prevăzute în normele privind autorizarea asigurătorilor, în
vigoare la data evaluării intenției.
Art. 9. — Nerespectarea prevederilor prezentelor norme
se sancționează în condițiile și potrivit prevederilor art. 39
din Legea nr. 32/2000, cu modificările și completările
ulterioare.
Art. 10. — Prezentele norme transpun prevederile
art. 15 din Directiva 92/49 CEE din 18 iunie 1992 de
coordonare a dispozițiilor legale, de reglementare și
administrative privind asigurarea directă, alta decât
asigurarea de viață, și de modificare a directivelor
73/239/CEE și 88/357/CEE, publicată în Jurnalul Oficial
L 228 din 11 august 1992, și ale art. 15 din Directiva
2002/83 din 5 noiembrie 2002 privind asigurarea de viață,
publicată în Jurnalul Oficial L 345 din 19 decembrie 2002.
Art. 11. — Anexa face parte integrantă din prezentele
norme.
ANEXĂ
la norme

DECLARAȚIE*)

Comisia de Supraveghere a Asigurărilor va păstra confidențialitatea informațiilor cuprinse în această declarație, cu
excepția cazurilor prevăzute de legislația în vigoare.
Subsemnatul**) ......................................................................., în calitate de***) ...............................................................
(denumirea asigurătorului/reasigurătorului) ....................................................................................................................................,
declar pe propria răspundere următoarele:
1. Dețin participații (acțiuni, părți sociale) la următoarele societăți comeciale****):
a) în România ..................................................................................................................................................................
b) în state membre ..........................................................................................................................................................
c) în state terțe ................................................................................................................................................................
*) Această declarație va fi completată personal de către persoanele fizice, acționari sau acționari semnificativi ai
asigurătorului/reasigurătorului, precum și de cele care doresc să devină acționari semnificativi pentru prima dată. Declarația se întocmește potrivit acestui
model, în formă tehnoredactată; este obligatoriu a se furniza toate informațiile solicitate.
**) Se vor înscrie: numele și prenumele, data și locul nașterii, domiciliul stabil și, dacă este cazul, domiciliul de reședință, seria și numărul actului
de identitate sau, dacă este cazul, seria și numărul pașaportului, data expirării și emitentul documentului de identificare, codul numeric personal (CNP).
***) Se va scrie: acționar sau acționar semnificativ la.......; în cazul persoanelor prevăzute la art. 5 din norme se va scrie: notificator pentru.......
****) Se vor indica: denumirea completă, sediul social al societății comerciale, numărul de înregistrare la oficiul registrului comerțului și codul
unic de înregistrare, obiectul de activitate al acesteia, suma și procentul participației deținute.

16

MONITORUL OFICIAL AL ROMÂNIEI, PARTEA I, Nr. 709/18.VIII.2006

2. Valoarea dividendelor încasate în ultimii 5 ani de la societățile comerciale la care dețin participații este
următoarea*): ..................................................................................................................................................................................
3. Veniturile obținute din activitatea de bază și din alte activități cu scop lucrativ pe care le-am desfășurat în
ultimii 5 ani sunt următoarele:
a) din activitatea de bază — pe fiecare an:
............................................................................................................................................................................................
............................................................................................................................................................................................
b) din alte activități cu scop lucrativ — pe activitate și pe an:
............................................................................................................................................................................................
............................................................................................................................................................................................
4. Dețin în străinătate depozite în valută, în sumă de: ................................................................................................
............................................................................................................................................................................................
5. Dețin depozite la instituții de credit, participații la fonduri de investiții sau la alte organisme de plasament
colectiv în valori mobiliare din România, în sumă de:
— în lei ..............................................................................................................................................................................
— în valută ........................................................................................................................................................................
6. Alte creanțe, având fiecare o valoare egală sau mai mare decât echivalentul în lei al 5.000 euro, pe care le
dețin (inclusiv obligațiuni, titluri de stat etc.) în România sau în străinătate: ..........................................................................
............................................................................................................................................................................................
7. Datorii/debite către:
a) persoane juridice ..........................................................................................................................................................
b) persoane fizice ..............................................................................................................................................................
c) alți terți ..........................................................................................................................................................................
Subsemnatul ................................................, cunoscând prevederile art. 292 din Codul penal (sau art. 474 din noul
Cod penal) privind falsul în declarații, declar pe propria răspundere că toate informațiile și documentele sunt complete și
conforme cu realitatea și că nu există alte fapte relevante care trebuie aduse la cunoștință Comisiei de Supraveghere a
Asigurărilor.
Data
.....................................

Semnătura
...................................................

*) Se va indica valoarea dividendelor încasate anual de la fiecare societate comercială precizată la pct. 1.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 709/18.VIII.2006 conține 16 pagini.

Prețul: 1,15 lei

&JUYDGY|118850]
ISSN 1453—4495

