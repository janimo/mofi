Anul 174 (XVIII) — Nr. 596

PARTEA

I

LEGI, DECRETE, HOTĂRÂRI ȘI ALTE ACTE

Marți, 11 iulie 2006

SUMAR

Nr.

Pagina

Nr.

LEGI ȘI DECRETE

Pagina

905.

292.

918.

297.

923.

2

4–5

— Decret pentru promulgarea Legii privind
informarea publicului asupra modalității de
interpretare play-back de către artiștii interpreți
vocali în timpul spectacolelor sau concertelor........

5

925.

— Decret pentru numirea unui consilier prezidențial

6

— Decret privind acordarea unei grațieri individuale

6

— Decret privind acordarea unei grațieri individuale

6

2

— Decret pentru promulgarea Legii privind
personalizarea centralizată a pașapoartelor cu date
biometrice...................................................................

— Lege privind informarea publicului asupra
modalității de interpretare play-back de către
artiștii interpreți vocali în timpul spectacolelor sau
concertelor..................................................................

927.

— Lege privind personalizarea centralizată a
pașapoartelor cu date biometrice.............................

4

926.

279.

îNuclearelectrica“ — S.A. de la rezerva de stat a
cantității de 315,0 tone apă grea, necesară punerii
în funcțiune a Unității 2 CNE Cernavodă...............

— Lege pentru modificarea și completarea art. 74
din Ordonanța de urgență a Guvernului
nr. 51/1998 privind valorificarea unor active ale
statului ........................................................................
— Decret privind promulgarea Legii pentru
modificarea și completarea art. 74 din Ordonanța
de urgență a Guvernului nr. 51/1998 privind
valorificarea unor active ale statului ........................

— Lege pentru aprobarea preluării de către
Societatea Națională îNuclearelectrica“ — S.A. de
la rezerva de stat a cantității de 315,0 tone apă
grea, necesară punerii în funcțiune a Unității 2
CNE Cernavodă ........................................................
— Decret privind promulgarea Legii pentru
aprobarea preluării de către Societatea Națională

298.

924.
2–3

3

DECIZII ALE CURȚII CONSTITUȚIONALE
3–4

Decizia nr. 482 din 8 iunie 2006 referitoare la excepția
de neconstituționalitate a dispozițiilor art. 74
alin. (2) din Legea nr. 188/1999 privind Statutul
funcționarilor publici...................................................

7–8

2

MONITORUL OFICIAL AL ROMÂNIEI, PARTEA I, Nr. 596/11.VII.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind personalizarea centralizată a pașapoartelor cu date biometrice
Parlamentul României adoptă prezenta lege.
Articol unic. — Se abilitează Regia Autonomă
îAdministrația Patrimoniului Protocolului de Stat“ să
personalizeze centralizat, sub supravegherea structurilor

specializate din cadrul Ministerului Administrației și
Internelor și al Ministerului Afacerilor Externe, noile
pașapoarte cu date biometrice.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 6 iulie 2006.
Nr. 279.
PREȘEDINTELE ROMÂNIEI

DECRET
pentru promulgarea Legii privind personalizarea centralizată a pașapoartelor
cu date biometrice
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind
personalizarea centralizată a pașapoartelor cu date

biometrice și se dispune publicarea acestei legi în Monitorul
Oficial al României, Partea I.

PREȘEDINTELE ROMÂNIEI

TRAIAN BĂSESCU
București, 6 iulie 2006.
Nr. 905.

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea art. 74 din Ordonanța de urgență a Guvernului nr. 51/1998
privind valorificarea unor active ale statului
Parlamentul României adoptă prezenta lege.
Art. I. — Ordonanța de urgență a Guvernului
nr. 51/1998 privind valorificarea unor active ale statului,
republicată în Monitorul Oficial al României, Partea I,
nr. 948 din 24 decembrie 2002, cu modificările și
completările ulterioare, se modifică și se completează după
cum urmează:

1. La articolul 74, alineatul (4) va avea următorul
cuprins:
î(4) În termen de două zile lucrătoare de la data plății
prețului integral sau, în cazul vânzării cu plata în rate, a
plății avansului și a prezentării garanțiilor stabilite în
procesul-verbal de licitație, licitatorul va transmite

3

MONITORUL OFICIAL AL ROMÂNIEI, PARTEA I, Nr. 596/11.VII.2006
adjudecatarului cumpărător și proprietarului bunului vândut
silit câte un exemplar original al acestui proces-verbal.“
2. La articolul 74, după alineatul (4) se introduc trei noi
alineate, alineatele (5)—(7), cu următorul cuprins:
î(5) Pentru bunurile transmise prin vânzare silită,
procesul-verbal de licitație constituie titlu de proprietate, în
baza căruia adjudecatarul este îndreptățit să procedeze la
înregistrarea bunurilor adjudecate în evidența contabilă, să
solicite, după caz, înmatricularea mijloacelor de transport,
înregistrarea la organele fiscale, efectuarea publicității
imobiliare, precum și orice alte operațiuni admise de lege
pentru titularul dreptului de proprietate.
(6) Pentru adjudecatarul bunului imobil, procesul-verbal
de licitație constituie titlu executoriu împotriva debitorului
sau oricărei alte persoane care are în posesie ori deține
în fapt, fără niciun titlu, imobilul adjudecat. Dispozițiile

art. 516—523 din Codul de procedură civilă referitoare la
actul de adjudecare, efectele adjudecării și cererea de
evicțiune sunt aplicabile în mod corespunzător.
(7) Procesul-verbal de vânzare la licitație a bunurilor cu
plata prețului în rate, potrivit alin. (1) și (2), constituie titlu
executoriu împotriva cumpărătorului pentru diferența de preț
neachitată în termen.“
Art. II. — Pe data intrării în vigoare a prezentei legi,
procesele-verbale de licitație întocmite până la această
dată, conform dispozițiilor Ordonanței de urgență a
Guvernului nr. 51/1998 privind valorificarea unor active ale
statului, republicată, cu modificările și completările
ulterioare, constituie, pentru adjudecatari, titluri executorii
asupra tuturor persoanelor care se află în posesia bunurilor
imobile vândute prin licitație.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 7 iulie 2006.
Nr. 292.

PREȘEDINTELE ROMÂNIEI

DECRET
privind promulgarea Legii pentru modificarea și completarea art. 74 din Ordonanța de urgență
a Guvernului nr. 51/1998 privind valorificarea unor active ale statului
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea pentru
modificarea și completarea art. 74 din Ordonanța de
urgență a Guvernului nr. 51/1998 privind

valorificarea unor active ale statului și se dispune
publicarea acestei legi în Monitorul Oficial al
României, Partea I.

PREȘEDINTELE ROMÂNIEI

TRAIAN BĂSESCU
București, 7 iulie 2006.
Nr. 918.

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea preluării de către Societatea Națională îNuclearelectrica“ — S.A.
de la rezerva de stat a cantității de 315,0 tone apă grea, necesară punerii în funcțiune
a Unității 2 CNE Cernavodă
Parlamentul României adoptă prezenta lege.
Art. 1. — Se aprobă scoaterea, cu caracter definitiv,
din rezervele de stat a cantității de 315,0 tone apă grea,
exclusiv ambalajul, care va fi acordată fără plată

Societății Naționale îNuclearelectrica“ — S.A. în vederea
punerii în funcțiune a Unității 2 CNE Cernavodă în
trimestrul I 2007.

4

MONITORUL OFICIAL AL ROMÂNIEI, PARTEA I, Nr. 596/11.VII.2006

Art. 2. — Cantitatea de apă grea scoasă din rezervele
de stat potrivit art. 1 se va scădea din gestiune la prețurile
de înregistrare, pe baza proceselor-verbale de predarepreluare, semnate de reprezentanții desemnați de părți, la
sediul Regiei Autonome îActivități Nucleare“ — Sucursala
ROMAG Drobeta-Turnu Severin.
Art. 3. — Capitalul social al Societății Naționale
îNuclearelectrica“ — S.A. se majorează cu suma de
363.368.250 lei (RON), reprezentând contravaloarea

cantității de apă grea prevăzute la art. 1, și constituie aport
de capital al acționarului unic, statul român, reprezentat de
Ministerul Economiei și Comerțului.
Art. 4. — Transportul cantității de 315,0 tone apă grea
se va face prin grija și pe seama Societății Naționale
îNuclearelectrica“ — S.A., cu respectarea prevederilor
legale privind transportul mărfurilor sau produselor
periculoase.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 7 iulie 2006.
Nr. 297.

PREȘEDINTELE ROMÂNIEI

DECRET
privind promulgarea Legii pentru aprobarea preluării de către Societatea Națională
îNuclearelectrica“ — S.A. de la rezerva de stat a cantității de 315,0 tone apă grea,
necesară punerii în funcțiune a Unității 2 CNE Cernavodă
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României d e c r e t e a z ă:
Articol unic. — Se promulgă Legea pentru aprobarea

grea, necesară punerii în funcțiune a Unității 2 CNE

preluării de către Societatea Națională îNuclearelectrica“ —

Cernavodă, și se dispune publicarea acestei legi în

S.A. de la rezerva de stat a cantității de 315,0 tone apă

Monitorul Oficial al României, Partea I.

PREȘEDINTELE ROMÂNIEI

TRAIAN BĂSESCU
București, 7 iulie 2006.
Nr. 923.

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind informarea publicului asupra modalității de interpretare play-back
de către artiștii interpreți vocali în timpul spectacolelor sau concertelor
Parlamentul României adoptă prezenta lege.
Art. 1. — Prezenta lege reglementează obligativitatea și
modalitățile prin care publicul spectator, telespectator sau
radioascultător trebuie informat asupra modalității de
interpretare play-back de către artiștii interpreți vocali în
timpul spectacolelor sau concertelor.

Art. 2. — În sensul prezentei legi, prin play-back se
înțelege modalitatea de mimare a interpretării reale, vocea
fiind înregistrată pe orice tip de suport material și difuzată
astfel publicului prin mijloace tehnice specifice.
Art. 3. — Obligația de a informa publicul spectator
asupra modalității de interpretare play-back de către artiștii

5

MONITORUL OFICIAL AL ROMÂNIEI, PARTEA I, Nr. 596/11.VII.2006
interpreți vocali revine producătorilor, organizatorilor ori
prezentatorilor spectacolelor muzicale sau concertelor,
după caz.
Art. 4. — Obligația prevăzută la art. 3 se referă la
informarea publicului spectator, telespectator sau
radioascultător, atât prin mijloacele de publicitate și
promovare, cât și direct de către prezentatorii spectacolelor
ori emisiunilor.
Art. 5. — Informarea publicului spectator, telespectator
sau radioascultător se realizează după cum urmează:
a) prin tipărirea, pe afișele de prezentare a
spectacolelor sau concertelor, lângă numele artiștilor
interpreți vocali sau lângă denumirea formațiilor muzicale în
care evoluează artiștii interpreți vocali, a cuvintelor îplayback“;
b) prin anunțarea de către prezentatorii spectacolelor
sau concertelor, în fața publicului, a modalității de
interpretare play-back;
c) în cazul emisiunilor de televiziune, specificația îplayback“ va fi reprodusă lângă numele artiștilor interpreți
vocali sau lângă denumirea formațiilor muzicale în care
evoluează artiștii interpreți vocali, atunci când acestea sunt
subtitrate pe ecran, sau, după caz, de prezentatorii de

concerte, spectacole ori emisiuni realizate în studio,
preluate în direct sau înregistrate și difuzate ulterior;
d) în cazul emisiunilor care sunt realizate în studiourile
de radio sau sunt transmise în direct, anunțarea modalității
de interpretare play-back se face de către prezentatorul
transmisiunii sau emisiunii.
Art. 6. — (1) Încălcarea dispozițiilor prezentei legi de
către producători, organizatori sau, după caz, prezentatori
se sancționează cu amendă contravențională de la 5.000 lei
(RON) la 10.000 lei (RON).
(2) Încălcarea, în mod repetat, a dispozițiilor prezentei
legi de către producători, organizatori sau, după caz,
prezentatori se sancționează cu amendă contravențională
de la 8.000 lei (RON) la 15.000 lei (RON).
(3) Constatarea contravențiilor și aplicarea sancțiunilor
se fac de către Autoritatea Națională pentru Protecția
Consumatorului, precum și de către persoane împuternicite
în acest sens prin ordin al ministrului culturii și cultelor.
(4) Contravențiilor prevăzute la alin. (1) li se aplică
regimul general prevăzut de Ordonanța Guvernului
nr. 2/2001 privind regimul juridic al contravențiilor, aprobată
cu modificări și completări prin Legea nr. 180/2002.
(5) Sumele încasate se constituie ca venit în bugetul
Fondului cultural național.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 7 iulie 2006.
Nr. 298.

PREȘEDINTELE ROMÂNIEI

DECRET
pentru promulgarea Legii privind informarea publicului asupra modalității
de interpretare play-back de către artiștii interpreți vocali în timpul spectacolelor sau concertelor
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României
Articol
informarea

unic.

—

Se

publicului

d e c r e t e a z ă:

promulgă
asupra

Legea

privind

modalității

de

interpretare play-back de către artiștii interpreți vocali

în timpul spectacolelor sau concertelor și se dispune
publicarea

României, Partea I.

PREȘEDINTELE ROMÂNIEI

TRAIAN BĂSESCU
București, 7 iulie 2006.
Nr. 924.

acestei

legi

în

Monitorul

Oficial

al

6

MONITORUL OFICIAL AL ROMÂNIEI, PARTEA I, Nr. 596/11.VII.2006
PREȘEDINTELE ROMÂNIEI

DECRET
pentru numirea unui consilier prezidențial
În temeiul art. 94 lit. c) și al art. 100 alin. (1) din Constituția României,
republicată, precum și al art. 3 alin. (1) și al art. 4 alin. (1) din Legea
nr. 47/1994 privind serviciile din subordinea Președintelui României,
republicată, cu modificările ulterioare,
d e c r e t e a z ă:

Președintele României

Articol unic. — Pe data prezentului decret, domnul Virgil Păunescu se
numește în funcția de consilier prezidențial.
PREȘEDINTELE ROMÂNIEI

TRAIAN BĂSESCU
București, 10 iulie 2006.
Nr. 925.
PREȘEDINTELE ROMÂNIEI

DECRET
privind acordarea unei grațieri individuale
În temeiul prevederilor art. 94 lit. d) și al art. 100 din Constituția României, republicată,
Președintele României

d e c r e t e a z ă:

Articol unic. — Se grațiază doamna Botezatu Diamanta,
fiica lui Roman și Tasia, născută la data de 13 septembrie
1920 în localitatea Vetrișoaia, județul Vaslui, pentru
pedeapsa de o lună închisoare, aplicată pentru săvârșirea
infracțiunii de tulburare de posesie, prevăzută de art. 220

din Codul penal, cu aplicarea art. 13 din Codul penal,
dispusă prin Sentința penală nr. 405 din 5 iunie 2006 a
Judecătoriei Huși, rămasă definitivă prin neapelare la data
de 16 iunie 2006.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din Constituția
României, republicată, contrasemnăm acest
decret.
PRIM-MINISTRU

CĂLIN POPESCU-TĂRICEANU
București, 10 iulie 2006.
Nr. 926.
PREȘEDINTELE ROMÂNIEI

DECRET
privind acordarea unei grațieri individuale
În temeiul prevederilor art. 94 lit. d) și al art. 100 din Constituția României, republicată,
Președintele României

d e c r e t e a z ă:

Articol unic. — Se grațiază doamna Macarie Ecaterina,
fiica lui Natural și Diamanta, născută la data de 14 aprilie
1940 în localitatea Vetrișoaia, județul Vaslui, pentru
pedeapsa de o lună închisoare, aplicată pentru săvârșirea
infracțiunii de tulburare de posesie, prevăzută de art. 220

din Codul penal, cu aplicarea art. 13 din Codul penal,
dispusă prin Sentința penală nr. 407 din 5 iunie 2006 a
Judecătoriei Huși, rămasă definitivă prin neapelare la data
de 16 iunie 2006.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din Constituția
României, republicată, contrasemnăm acest
decret.
PRIM-MINISTRU

CĂLIN POPESCU-TĂRICEANU
București, 10 iulie 2006.
Nr. 927.

MONITORUL OFICIAL AL ROMÂNIEI, PARTEA I, Nr. 596/11.VII.2006

DECIZII

ALE

CURȚII

7

CONSTITUȚIONALE

CURTEA CONSTITUȚIONALĂ

D E C I Z I A Nr. 482
din 8 iunie 2006

referitoare la excepția de neconstituționalitate a dispozițiilor art. 74 alin. (2)
din Legea nr. 188/1999 privind Statutul funcționarilor publici
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Mihaela Cîrstea
Cristina Cătălina Turcu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 74 alin. (2) din Legea nr. 188/1999
privind Statutul funcționarilor publici, excepție ridicată de Ion
Tănăsescu în Dosarul nr. 36.068/2/2005 (nr. vechi
3.700/2005) al Curții de Apel București — Secția a VIII-a
contencios administrativ și fiscal.
La apelul nominal răspunde, pentru partea Garda
Financiară — Comisariatul General, consilier juridic cu
delegație la dosar, lipsind autorul excepției, față de care
procedura de citare este legal îndeplinită.
Președintele constată cauza în stare de judecată și
acordă cuvântul pe fond.
Reprezentantul părții Garda Financiară — Comisariatul
General
solicită
respingerea
excepției
de
neconstituționalitate, sens în care depune concluzii scrise la
dosar. Totodată, arată că textul de lege criticat nu aduce
atingere dispozițiilor art. 23 alin. (11) din Constituție. De
asemenea, mai arată că, potrivit art. 74 alin. (3) din Legea
nr. 188/1999, în cazul în care se va dispune scoaterea de
sub urmărire penală ori încetarea urmăririi penale, precum
și în cazul în care instanța judecătorească dispune
achitarea sau încetarea procesului penal, va înceta
suspendarea funcționarului din funcția publică, iar acesta va
fi reintegrat în funcția deținută anterior și îi vor fi achitate
drepturile salariale aferente perioadei de suspendare.
Reprezentantul Ministerului Public solicită respingerea
excepției de neconstituționalitate, arătând că asupra textului
de lege criticat, în numerotarea anterioară republicării Legii
nr. 188/1999, Curtea s-a mai pronunțat prin Decizia nr. 48
din 4 februarie 2003, respingând excepția, și că nu au
intervenit elemente noi, de natură a schimba jurisprudența
Curții.
C U R T E A,

având în vedere actele și lucrările dosarului, reține
următoarele:
Prin Încheierea din 1 februarie 2006, pronunțată în
Dosarul nr. 36.068/2/2005 (nr. vechi 3.700/2005), Curtea de
Apel București — Secția a VIII-a contencios administrativ
și fiscal a sesizat Curtea Constituțională cu excepția de
neconstituționalitate a dispozițiilor art. 74 alin. (2) din
Legea nr. 188/1999 privind Statutul funcționarilor publici,
excepție ridicată de Ion Tănăsescu în cauza ce are ca

obiect acțiunea în anulare a deciziei prin care a fost
suspendat din funcție.
În motivarea excepției de neconstituționalitate autorul
acesteia susține că textul de lege criticat aduce atingere
dispozițiilor art. 16 alin. (1) și art. 23 alin. (11) din
Constituție, precum și prevederilor art. 6 paragraful 2 din
Convenția pentru apărarea drepturilor omului și a libertăților
fundamentale. În acest sens arată că dispozițiile art. 74
alin. (2) din Legea nr. 188/1999 permit suspendarea din
funcție a funcționarului public în cazul trimiterii în judecată
ca urmare a punerii în mișcare a acțiunii penale împotriva
sa, creând astfel o discriminare în raport cu alte categorii
de salariați și încălcând principiul prezumției de nevinovăție,
consacrat atât de Constituție, cât și de pactele și tratatele
internaționale ratificate de România.
Curtea de Apel București — Secția a VIII-a contencios
administrativ și fiscal opinează în sensul că dispozițiile
art. 74 alin. (2) din Legea nr. 188/1999 nu contravin
prevederilor art. 23 alin. (11) raportate la art. 16 alin. (1)
din Constituție.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele
de
vedere
asupra
excepției
de
neconstituționalitate.
Guvernul consideră că excepția de neconstituționalitate
este neîntemeiată, invocând jurisprudența Curții
Constituționale în materie.
Avocatul Poporului apreciază că dispozițiile legale
criticate sunt constituționale, sens în care a statuat Curtea
în jurisprudența sa.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile reprezentantului părții
prezente, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2) și ale art. 2, 3, 10 și 29
din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 74 alin. (2) din Legea nr. 188/1999 privind
Statutul funcționarilor publici, republicată în Monitorul Oficial
al României, Partea I, nr. 251 din 22 martie 2004, dispoziții
potrivit cărora: îÎn cazul în care s-a pus în mișcare acțiunea
penală pentru săvârșirea unei infracțiuni de natura celor
prevăzute la art. 50 lit. h), conducătorul autorității sau instituției

8

MONITORUL OFICIAL AL ROMÂNIEI, PARTEA I, Nr. 596/11.VII.2006

publice va dispune suspendarea funcționarului public din
funcția publică pe care o deține.“
Autorul excepției consideră că textul de lege criticat
contravine prevederilor art. 16 alin. (1) din Constituție,
referitoare la egalitatea cetățenilor în fața legii și a
autorităților publice, fără privilegii și fără discriminări,
precum și prevederilor art. 23 alin. (11) din Legea
fundamentală și ale art. 6 paragraful 2 din Convenția pentru
apărarea drepturilor omului și a libertăților fundamentale,
ambele referitoare la prezumția de nevinovăție.
Examinând excepția, Curtea Constituțională reține
următoarele:
Măsura suspendării din funcție se aplică tuturor
funcționarilor publici aflați în situația prevăzută în ipoteza
normei legale, și anume în cazul în care s-a pus în
mișcare acțiunea penală pentru săvârșirea uneia dintre
infracțiunile contra umanității, contra statului sau contra
autorității, de serviciu sau în legătură cu serviciul, care
împiedică înfăptuirea justiției, de fals ori a unor fapte de
corupție sau a unei infracțiuni săvârșite cu intenție, care
i-ar face incompatibili cu exercitarea funcției publice. Așa
fiind, nu poate fi reținută critica de neconstituționalitate
privind încălcarea art. 16 alin. (1) din Constituție referitor la
egalitatea cetățenilor în fața legii și a autorităților publice,
fără privilegii și fără discriminări.

Curtea constată că nu poate fi reținută nici critica
privind încălcarea dispozițiilor art. 23 alin. (11) din Legea
fundamentală și ale art. 6 paragraful 2 din Convenția
pentru apărarea drepturilor omului și a libertăților
fundamentale, pentru următoarele motive:
Prevederea similară din aceeași lege, anterior
modificării și republicării, a fost supusă controlului de
constituționalitate, iar prin Decizia nr. 48 din
4 februarie 2003, publicată în Monitorul Oficial al
României, Partea I, nr. 192 din 26 martie 2003,
excepția de neconstituționalitate a fost respinsă ca
neîntemeiată.
Cu acel prilej Curtea a reținut că îtemeiul suspendării
din funcție a funcționarului public nu este de natură penală.
Or, dispozițiile art. 23 alin. (8) [devenit art. 23 alin. (11)]
din Constituție, invocate ca fiind încălcate, instituie
prezumția de nevinovăție exclusiv pentru răspunderea
penală și privesc libertatea individuală a persoanei, sub
aspectul reținerii, arestării și soluționării procesului penal,
până la rămânerea definitivă a hotărârii de condamnare.“
Întrucât nu au intervenit elemente noi care să determine
schimbarea jurisprudenței Curții Constituționale, soluția și
considerentele cuprinse în decizia menționată își mențin
valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 74 alin. (2) din Legea nr. 188/1999 privind Statutul
funcționarilor publici, excepție ridicată de Ion Tănăsescu în Dosarul nr. 36.068/2/2005 (nr. vechi 3.700/2005) al Curții de
Apel București — Secția a VIII-a contencios administrativ și fiscal.
Definitivă și general obligatorie.
Pronunțată în ședința publică din data de 8 iunie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 596/11.VII.2006 conține 8 pagini.

Prețul: 0,60 lei

&JUYDGY|117723]
ISSN 1453—4495

