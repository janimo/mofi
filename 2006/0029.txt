Anul 174 (XVIII) — Nr. 29

PARTEA

I

LEGI, DECRETE, HOTĂRÂRI ȘI ALTE ACTE

Joi, 12 ianuarie 2006

SUMAR

Nr.

Pagina
DECRETE
8. — Decret privind conferirea Ordinului Meritul
Cultural în grad de Comandor ................................

2

9. — Decret privind conferirea Ordinului și Medaliei
Meritul Sportiv ...........................................................

2–3

HOTĂRÂRI ALE GUVERNULUI ROMÂNIEI
1.861/2005. — Hotărâre pentru înființarea Centrului
Național pentru Burse de Studii în Străinătate prin
reorganizarea Oficiului Național al Burselor de
Studii în Străinătate .................................................

3–4

DECIZII ALE PRIMULUI-MINISTRU
3. — Decizie privind numirea domnului Szabó Barna
în funcția publică de secretar general al Autorității
Naționale pentru Reglementarea și Monitorizarea
Achizițiilor Publice .....................................................

5

5. — Decizie pentru eliberarea domnului Răzvan
Orășanu din funcția de consilier de stat în cadrul
Cancelariei Primului-Ministru ....................................

5

Nr.

Pagina
6. — Decizie pentru numirea domnului Răzvan
Orășanu în funcția de președinte al Autorității
pentru Valorificarea Activelor Statului ......................

6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.493/272/2005. — Ordin al ministrului sănătății și al
președintelui Casei Naționale de Asigurări de
Sănătate privind modificarea Ordinului ministrului
sănătății și al președintelui Casei Naționale de
Asigurări de Sănătate nr. 55/42/2005 pentru
aprobarea derulării programelor și subprogramelor
de sănătate finanțate din bugetul Fondului național
unic de asigurări sociale de sănătate în anul 2005

6–7

ACTE ALE COMISIEI NAȚIONALE
A VALORILOR MOBILIARE
78/2005. — Ordin privind aprobarea Regulamentului
nr. 19/2005 pentru modificarea și completarea
Regulamentului Comisiei Naționale a Valorilor
Mobiliare nr. 2/2002 privind transparența și
integritatea pieței RASDAQ ......................................

7–8

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 29/12.I.2006

DECRETE
PREȘEDINTELE ROMÂNIEI

DECRET
privind conferirea Ordinului Meritul Cultural
în grad de Comandor
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (3), ale art. 7 lit. A și ale
art. 11 din Legea nr. 29/2000 privind sistemul național de decorații al
României, cu modificările ulterioare,
cu prilejul împlinirii a 100 de ani de la publicarea primei legi asupra
brevetelor de invenții, în semn de apreciere pentru promovarea și aplicarea
legilor proprietății intelectuale în România în concordanță cu reglementările
internaționale în domeniu,
Președintele României

d e c r e t e a z ă:

Articol unic. — Se conferă Ordinul Meritul Cultural în grad de
Comandor, Categoria H îCercetarea științifică“, Oficiului de Stat pentru
Invenții și Mărci (OSIM).
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 9 ianuarie 2006.
Nr. 8.
PREȘEDINTELE ROMÂNIEI

DECRET
privind conferirea Ordinului și Medaliei Meritul Sportiv
În temeiul prevederilor art. 94 lit. a) și ale art. 100 din Constituția României, republicată, ale art. 4 alin. (1), ale
art. 7 lit. A și B și ale art. 11 din Legea nr. 29/2000 privind sistemul național de decorații al României, cu modificările
ulterioare, precum și ale Legii nr. 9/2003 privind Ordinul Meritul Sportiv și Medalia Meritul Sportiv,
având în vedere propunerile președintelui Agenției Naționale pentru Sport,
pentru rezultatele deosebite obținute cu ocazia Campionatului Mondial de Handbal — 2005, desfășurat la Sankt
Petersburg, Federația Rusă, pentru performanțele care au reașezat școala românească de handbal în elita sportului
internațional,
Președintele României

d e c r e t e a z ă:

Art. 1. — Se conferă Ordinul Meritul Sportiv clasa a II-a,
cu o baretă, domnului Cristian Gațu, președintele Federației
Române de Handbal.
Art. 2. — Se conferă Ordinul Meritul Sportiv clasa a II-a:
— doamnei Valentina Neli Ardean Elisei, sportivă;
— doamnei Aurelia Brădeanu, sportivă;
— doamnei Luminița Dinu, sportivă;
— doamnei Roxana Gatzel, sportivă;
— doamnei Ionela Gâlcă, sportivă;
— doamnei Simona Silvia Gogîrlă, sportivă;
— doamnei Raluca Iuliana Ivan, sportivă;
— doamnei Ana Maria Lazer, sportivă;
— doamnei Narcisa Silvia Lecușanu, sportivă;
— doamnei Steluța Luca, sportivă;
— doamnei Ramona Petruța Maier, sportivă;

— doamnei Paula Claudia Rădulescu, sportivă;
— doamnei Oana Florica Șoit, sportivă;
— domnului Gheorghe Tadici, antrenor;
— doamnei Tereza Tamaș, sportivă;
— doamnei Maria Mihaela Tivădar, sportivă;
— doamnei Cristina Georgiana Vărzaru, sportivă.
Art. 3. — Se conferă Ordinul Meritul Sportiv clasa a III-a,
cu două barete:
— domnului Dumitru Muși, antrenor;
— domnului Ioan Străuț, medic.
Art. 4. — Se conferă Ordinul Meritul Sportiv clasa a III-a:
— domnului Mihail Bocan, secretar federal;
— domnului Petru Paleu, vicepreședinte, Federația
Română de Handbal;
— domnului Mihail Marinescu, secretar general.

PDF compression, OCR, web-optimization with CVISION's PdfCompressor

3

MONITORUL OFICIAL AL ROMÂNIEI, PARTEA I, Nr. 29/12.I.2006
Art. 5. — Se conferă Medalia Meritul Sportiv clasa a II-a:
— doamnei Mariana Cătuți, director economic;
— domnului Nicolae Craiu, maseur;
— domnului Remus Drăgănescu, director tehnic;
— domnului Nicolae Mătăsaru, maseur.

Art. 6. — Se conferă Medalia Meritul Sportiv clasa a III-a:
— domnului Ioan Radu Cheregi, operator video;
— domnului Bogdan Macovei, expert sportiv;
— domnului Paul Soare, organizator.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 9 ianuarie 2006.
Nr. 9.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru înființarea Centrului Național pentru Burse de Studii în Străinătate
prin reorganizarea Oficiului Național al Burselor de Studii în Străinătate
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Se înființează Centrul Național pentru
Burse de Studii în Străinătate prin reorganizarea Oficiului
Național al Burselor de Studii în Străinătate. Centrul
Național pentru Burse de Studii în Străinătate este instituție
publică, cu personalitate juridică, organ de specialitate în
subordinea Ministerului Educației și Cercetării.
(2) Centrul Național pentru Burse de Studii în
Străinătate este singurul organ al Ministerului Educației și
Cercetării abilitat să acorde bursele de studii în străinătate,
prin respectarea prevederilor art. 3.
(3) Centrul Național pentru Burse de Studii în
Străinătate are sediul în municipiul București, str. Spiru
Haret nr. 12, sectorul 1.
(4) În îndeplinirea atribuțiilor sale Centrul Național pentru
Burse de Studii în Străinătate are dreptul:
a) să folosească colaboratori externi din învățământul
preuniversitar și universitar pentru activitatea de evaluare a
dosarelor candidaților la burse, exprimată prin punctaje;
b) să selecteze, pe baza unei metodologii transparente
și folosind criterii de competență, propriii evaluatori, pe care
îi pregătește metodologic și îi solicită în calitate de
evaluatori ai dosarelor de concurs.
Art. 2. — (1) Centrul Național pentru Burse de Studii în
Străinătate are ca misiune asigurarea accesului cetățenilor
români la studii în străinătate, în vederea formării și
specializării acestora.
(2) Scopul Centrului Național pentru Burse de Studii în
Străinătate îl constituie accesul elevilor, studenților, al
absolvenților instituțiilor de învățământ acreditate, al
personalului didactic titular în învățământ și al altor categorii
de beneficiari la bursele de studii oferite Ministerului
Educației și Cercetării de Guvernul României, de autorități
publice, fundații, donatori — persoane fizice sau juridice —,
de diferite state în cadrul acordurilor bilaterale de
colaborare sau în mod unilateral, precum și la bursele
provenite din programe guvernamentale și internaționale.

(3) Trimiterea la studii a candidaților selecționați se face
nominal, în baza ordinului ministrului educației și cercetării.
Art. 3. — (1) Centrul Național pentru Burse de Studii în
Străinătate are următoarele atribuții principale:
a) lansează public, administrează programele de burse
oferite Ministerului Educației și Cercetării de Guvernul
României, de autorități publice, fundații, donatori —
persoane fizice sau juridice —, de diferite state în cadrul
acordurilor bilaterale de colaborare sau în mod unilateral;
b) lansează public și administrează bursele atribuite
Ministerului Educației și Cercetării din programe
guvernamentale și internaționale;
c) organizează concursurile naționale pentru acordarea
burselor de studii în străinătate;
d) elaborează și face publice propriile proceduri de
evaluare și selecție de la concursurile naționale pentru
acordarea burselor de studii în străinătate;
e) la propunerea Consiliului Centrului Național pentru
Burse de Studii în Străinătate și în colaborare cu acesta
stabilește anual numărul și domeniile/specializările pentru
care se acordă burse de studii în străinătate finanțate din
încasările valutare realizate de Ministerul Educației și
Cercetării sau din alocații de la bugetul de stat, în limita
bugetului aprobat; o persoană poate beneficia o singură
dată în viață de o bursă de studii în străinătate finanțată
din încasările valutare realizate de Ministerul Educației și
Cercetării sau din alocații de la bugetul de stat;
f) face propuneri pentru elaborarea ordinelor ministrului
de atribuire a burselor de studii în străinătate, în colaborare
cu Consiliul Centrului Național pentru Burse de Studii în
Străinătate, pe baza îndeplinirii criteriilor formulate de
ofertant, a rezultatelor concursurilor de selecție a
candidaților, precum și în conformitate cu strategia generală
de reformă a educației și cercetării universitare, promovată
de Ministerul Educației și Cercetării;
g) stabilește și face public regimul contractual al
burselor finanțate de Ministerul Educației și Cercetării și de

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 29/12.I.2006

alți ofertanți, regim aprobat prin ordin al ministrului
educației și cercetării;
h) publică ghiduri și lucrări de sinteză referitoare la
bunele practici din țările Uniunii Europene și din alte țări
dezvoltate, privind acordarea burselor de studii în
străinătate;
i) gestionează resursele financiare alocate de la bugetul
de stat și rezultate din venituri proprii.
(2) Alte atribuții ale Centrului Național pentru Burse de
Studii în Străinătate, complementare celor prevăzute la
alin. (1) lit. a)—i), se stabilesc prin regulamentul de
organizare și funcționare.
Art. 4. — (1) Activitatea Centrului Național pentru Burse
de Studii în Străinătate se desfășoară în colaborare cu
Consiliul Centrului Național pentru Burse de Studii în
Străinătate, un consiliu național format din profesori
universitari titulari, cu activitate didactică și științifică
recunoscută în țară și în străinătate, precum și cu conduită
morală, secretarul general al Ministerului Educației și
Cercetării, directorul Direcției politici pentru minorități din
cadrul Ministerului Educației și Cercetării, 2 profesori titulari
din învățământul preuniversitar și directorul Centrului
Național pentru Burse de Studii în Străinătate, numiți prin
ordin al ministrului educației și cercetării, la solicitarea
Centrului Național pentru Burse de Studii în Străinătate,
pentru o perioadă de 4 ani. Nici unul dintre membrii
consiliului nu poate fi numit pentru un nou mandat.
(2) Consiliul Centrului Național pentru Burse de Studii în
Străinătate are în componență și membri ai învățământului
în limbile minorităților naționale și ai învățământului
particular acreditat, propuși de universități și, respectiv, de
inspectoratele școlare, la solicitarea Centrului Național
pentru Burse de Studii în Străinătate.
(3) Consiliul Centrului Național pentru Burse de Studii în
Străinătate este organism consultativ cu care colaborează
Centrul Național pentru Burse de Studii în Străinătate în
atribuirea burselor și se află în subordinea directă a
ministrului educației și cercetării.
(4) Consiliul Centrului Național pentru Burse de Studii în
Străinătate, în colaborare cu Centrul Național pentru Burse
de Studii în Străinătate, monitorizează valorificarea activității
desfășurate după efectuarea stagiului de bursă în
străinătate, prin solicitarea de rapoarte de la
instituțiile/universitățile beneficiare.
Art. 5. — Conducerea Centrului Național pentru Burse
de Studii în Străinătate este asigurată de un director, ajutat
de un director adjunct, numiți pe bază de concurs prin
ordin al ministrului educației și cercetării, în condițiile legii.
Art. 6. — Centrul Național pentru Burse de Studii în
Străinătate are un număr maxim de 15 posturi.
Art. 7. — (1) Încadrarea personalului Centrului Național
pentru Burse de Studii în Străinătate se face prin concurs
organizat de acesta, pe baza unei metodologii, conform
legii.
(2) Personalul Oficiului Național al Burselor de Studii în
Străinătate, existent la data reorganizării, va fi preluat de

Centrul Național pentru Burse de Studii în Străinătate, în
condițiile legii.
(3) Personalul didactic titular în învățământ beneficiază
de rezervarea catedrei în perioada în care este angajat la
Centrul Național pentru Burse de Studii în Străinătate.
(4) Salarizarea personalului Centrului Național pentru
Burse de Studii în Străinătate se face potrivit legii.
Art. 8. — (1) Finanțarea cheltuielilor curente și de
capital ale Centrului Național pentru Burse de Studii în
Străinătate se asigură din venituri proprii și din subvenții
acordate de la bugetul de stat, prin bugetul Ministerului
Educației și Cercetării.
(2) Programele de burse sunt asigurate din alocații de
la bugetul de stat, din încasările valutare realizate de
Ministerul Educației și Cercetării, precum și din alte surse,
conform legii și în limita bugetului aprobat.
(3) Veniturile proprii ale Centrului Național pentru Burse
de Studii în Străinătate provin din organizarea de
manifestări naționale și internaționale, din taxe percepute
candidaților pentru procesarea, evaluarea academică a
dosarelor de înscriere la concurs, din taxe percepute
pentru eliberarea la cerere a unor documente justificative
și din taxe percepute la derularea de proiecte naționale
sau/și internaționale, din servicii prestate către diverși
beneficiari, din donații, sponsorizări și din orice alte surse
decât cele de stat, realizate în condițiile legii.
(4) Centrul Național pentru Burse de Studii în
Străinătate încasează de la beneficiarii serviciilor oferite
sume calculate pe baza tarifelor stabilite prin ordin al
ministrului educației și cercetării, în condițiile legii, care se
constituie în venituri proprii.
(5) Centrul Național pentru Burse de Studii în
Străinătate se dotează, în condițiile legii, cu autoturism
propriu, necesar pentru buna desfășurare a activității
privind derularea programelor de burse de studii în
străinătate și a relațiilor interinstituționale.
Art. 9. — Patrimoniul Oficiului Național al Burselor de
Studii în Străinătate se preia, pe bază de protocol de
predare-preluare, de către Centrul Național pentru Burse de
Studii în Străinătate, în termen de 30 de zile de la data
intrării în vigoare a prezentei hotărâri.
Art. 10. — Regulamentul privind organizarea și
funcționarea Centrului Național pentru Burse de Studii în
Străinătate, statul de funcții și structura sa organizatorică,
precum și regulamentul privind componența, atribuțiile,
competența și funcționarea Consiliului Centrului Național
pentru Burse de Studii în Străinătate sunt elaborate de
către Centrul Național pentru Burse de Studii în Străinătate
și sunt aprobate prin ordin al ministrului educației și
cercetării, în termen de 30 de zile de la data intrării în
vigoare a prezentei hotărâri.
Art. 11. — Pe data intrării în vigoare a prezentei
hotărâri se abrogă Hotărârea Guvernului nr. 997/1998
pentru înființarea Oficiului Național al Burselor de Studii în
Străinătate, publicată în Monitorul Oficial al României,
Partea I, nr. 4 din 13 ianuarie 1999.

PRIM-MINISTRU

CĂLIN POPESCU-TĂRICEANU
Contrasemnează:
Ministrul educației și cercetării,
Mihail Hărdău
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 22 decembrie 2005.
Nr. 1.861.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 29/12.I.2006

5

DECIZII ALE PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind numirea domnului Szabó Barna în funcția publică
de secretar general al Autorității Naționale
pentru Reglementarea și Monitorizarea Achizițiilor Publice
Având în vedere Adresa nr. 829.443 din 19 decembrie 2005 a
Agenției Naționale a Funcționarilor Publici, prin care a fost comunicat
procesul-verbal încheiat în urma concursului organizat în perioada 14—15
decembrie 2005 pentru ocuparea funcției publice vacante corespunzătoare
categoriei înalților funcționari publici, de secretar general din cadrul Autorității
Naționale pentru Reglementarea și Monitorizarea Achizițiilor Publice,
în temeiul art. 15 lit. e) și al art. 19 din Legea nr. 90/2001 privind
organizarea și funcționarea Guvernului României și a ministerelor, cu
modificările și completările ulterioare, și al art. 17 alin. (1) lit. b) și al art. 54
alin. (1) din Legea nr. 188/1999 privind Statutul funcționarilor publici,
republicată, cu modificările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul
Szabó Barna se numește în funcția publică de secretar general al Autorității
Naționale pentru Reglementarea și Monitorizarea Achizițiilor Publice.
PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 6 ianuarie 2006.
Nr. 3.

GUVERNUL ROMÂNIEI
PRIMUL-MINISTRU

DECIZIE
pentru eliberarea domnului Răzvan Orășanu
din funcția de consilier de stat în cadrul Cancelariei
Primului-Ministru
În temeiul art. 15 lit. e) și al art. 19 din Legea nr. 90/2001 privind
organizarea și funcționarea Guvernului României și a ministerelor, cu
modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul
Răzvan Orășanu se eliberează din funcția de consilier de stat în cadrul
Cancelariei Primului-Ministru.
PRIM-MINISTRU

CĂLIN POPESCU-TĂRICEANU
Contrasemnează:
p. Șeful Cancelariei Primului-Ministru,
Dan Petrescu
București, 11 ianuarie 2006.
Nr. 5.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 29/12.I.2006
GUVERNUL ROMÂNIEI
PRIMUL-MINISTRU

DECIZIE
pentru numirea domnului Răzvan Orășanu în funcția de
președinte al Autorității pentru Valorificarea Activelor Statului
În temeiul art. 19 din Legea nr. 90/2001 privind organizarea și
funcționarea Guvernului României și a ministerelor, cu modificările și
completările ulterioare, al art. 8 alin. (1) și (2) din Ordonanța de urgență a
Guvernului nr. 23/2004 privind stabilirea unor măsuri de reorganizare a
Autorității pentru Valorificarea Activelor Bancare prin comasarea prin
absorbție cu Autoritatea pentru Privatizare și Administrarea Participațiilor
Statului, aprobată cu completări prin Legea nr. 360/2004, și al art. 9 alin. (1)
din Hotărârea Guvernului nr. 837/2004 privind organizarea și funcționarea
Autorității pentru Valorificarea Activelor Statului, cu modificările ulterioare,
primul-ministru emite prezenta decizie.
Articol unic. — Pe data intrării în vigoare a prezentei decizii, domnul
Răzvan Orășanu se numește în funcția de președinte al Autorității pentru
Valorificarea Activelor Statului.
PRIM-MINISTRU

CĂLIN POPESCU-TĂRICEANU
Contrasemnează:
p. Șeful Cancelariei Primului-Ministru,
Dan Petrescu
București, 11 ianuarie 2006.
Nr. 6.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII
Nr. 1.493 din 29 decembrie 2005

CASA NAȚIONALĂ DE ASIGURĂRI DE SĂNĂTATE
Nr. 272 din 29 decembrie 2005

ORDIN
privind modificarea Ordinului ministrului sănătății și al președintelui Casei Naționale
de Asigurări de Sănătate nr. 55/42/2005 pentru aprobarea derulării programelor
și subprogramelor de sănătate finanțate din bugetul Fondului național unic
de asigurări sociale de sănătate în anul 2005
În temeiul prevederilor Legii bugetului de stat pe anul 2005 nr. 511/2004, cu modificările ulterioare, ale Ordonanței
de urgență a Guvernului nr. 150/2002 privind organizarea și funcționarea sistemului de asigurări sociale de sănătate, cu
modificările și completările ulterioare, ale Hotărârii Guvernului nr. 168/2005 privind organizarea și funcționarea Ministerului
Sănătății, cu modificările ulterioare, ale Hotărârii Guvernului nr. 52/2005 pentru aprobarea Contractului-cadru privind
condițiile acordării asistenței medicale în cadrul sistemului de asigurări sociale de sănătate pentru anul 2005, cu
modificările ulterioare,
văzând Referatul de aprobare nr. E.N. 5.813/2005 și nr. D.G. 4.381/2005,
ministrul sănătății și președintele Casei Naționale de Asigurări de Sănătate emit următorul ordin:
Art. I. — Tabelul din partea introductivă a anexei nr. II
la Ordinul ministrului sănătății și al președintelui Casei
Naționale de Asigurări de Sănătate nr. 55/42/2005 pentru
aprobarea derulării programelor și subprogramelor de
sănătate finanțate din bugetul Fondului național unic de
asigurări sociale de sănătate în anul 2005, publicat în
Ministrul sănătății,
Gheorghe Eugen Nicolăescu

Monitorul Oficial al României, Partea I, nr. 128 din
10 februarie 2005, cu modificările și completările ulterioare,
se modifică și se înlocuiește potrivit tabelului din anexa*) la
prezentul ordin.
Art. II. — Prezentul ordin va fi publicat în Monitorul
Oficial al României, Partea I.
Președintele Casei Naționale de Asigurări de Sănătate,
Cristian Vlădescu

*) Anexa este reprodusă în facsimil.

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 29/12.I.2006
ANEXĂ

ACTE ALE COMISIEI NAȚIONALE A VALORILOR MOBILIARE
COMISIA NAȚIONALĂ A VALORILOR MOBILIARE

ORDIN
privind aprobarea Regulamentului nr. 19/2005 pentru modificarea și completarea
Regulamentului Comisiei Naționale a Valorilor Mobiliare nr. 2/2002
privind transparența și integritatea pieței RASDAQ
În conformitate cu prevederile art. 1, art. 2 și ale art. 7 alin. (3) și (5) din Statutul Comisiei Naționale a Valorilor
Mobiliare, aprobat prin Ordonanța de urgență a Guvernului nr. 25/2002, aprobată și modificată prin Legea nr. 514/2002,
modificată prin Legea nr. 297/2004,
Comisia Națională a Valorilor Mobiliare a hotărât, în ședința din data de 15 decembrie 2005, emiterea
următorului ordin:
Art. 1. — Se aprobă Regulamentul nr. 19/2005 pentru
modificarea și completarea Regulamentului Comisiei

Naționale a Valorilor Mobiliare nr. 2/2002 privind
transparența și integritatea pieței RASDAQ, prevăzut în

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 29/12.I.2006

anexa care face parte integrantă din prezentul ordin.
Art. 2. — Regulamentul menționat la art. 1 intră în
vigoare la data publicării acestuia și a prezentului ordin în
Monitorul Oficial al României, Partea I.

Art. 3. — Direcția reglementare din cadrul Direcției
generale autorizare reglementare împreună cu Secretariatul
general și cu directorul general executiv vor urmări ducerea
la îndeplinire a prevederilor prezentului ordin.

Președintele Comisiei Naționale a Valorilor Mobiliare,
Gabriela Anghelache
București, 21 decembrie 2005.
Nr. 78.
ANEXĂ

R E G U L A M E N T U L Nr. 19/2005
pentru modificarea Regulamentului Comisiei Naționale a Valorilor Mobiliare nr. 2/2002
privind transparența și integritatea pieței RASDAQ
Art. I. — Regulamentul Comisiei Naționale a Valorilor
Mobiliare nr. 2/2002 privind transparența și integritatea
pieței RASDAQ, aprobat prin Ordinul președintelui Comisiei
Naționale a Valorilor Mobiliare nr. 90/2002, publicat în
Monitorul Oficial al României, Partea I, nr. 712 din
1 octombrie 2002, se modifică după cum urmează:
1. La articolul 21, alineatul (2) va avea următorul
cuprins:
î(2) În momentul introducerii sau actualizării cotațiile
trebuie să respecte următoarele cerințe:
a) cotația de cumpărare să fie mai mică cu cel puțin un
pas de cotare decât prețul de referință plus 25%, astfel
încât să fie posibilă și afișarea de cotații de vânzare în
intervalul de variație zilnică admisă;
b) cotația de vânzare să fie mai mare cu cel puțin un
pas de cotare decât prețul de referință minus 25%, astfel
încât să fie posibilă și afișarea de cotații de cumpărare în
intervalul de variație zilnică admisă;
c) să nu producă situații de piață încrucișată sau
închisă (piața încrucișată se referă la situația în care prețul
unei cereri depășește prețul unei oferte afișate în mod
curent pentru aceeași valoare mobiliară; piața închisă se
referă la situația în care prețul unei cereri egalează prețul
unei oferte afișate în mod curent pentru aceeași acțiune).“
2. La articolul 24, alineatul (1) va avea următorul
cuprins:
îArt. 24. — (1) Pentru toate categoriile de listare, în
cursul unei zile de tranzacționare prețul tranzacțiilor trebuie
să se încadreze în intervalul delimitat de prețul de referință
+/– 25%.“
3. La articolul 24, după alineatul (1) se introduc
alineatele (2), (3), (4) și (5) cu următorul cuprins:
î(2) Prevederile alin. (1) se aplică tuturor societăților
comerciale care îndeplinesc cumulativ următoarele condiții:
a) au înregistrat cel puțin o tranzacție pe săptămână în
ultimul trimestru;

b) volumul anual de tranzacționare, calculat pe ultimele
12 luni anterioare datei de calcul, trebuie să reprezinte cel
puțin 1% din capitalul social al emitentului.
(3) Lista societăților comerciale cărora li se aplică
intervalul de variație maximă admisă în conformitate cu
prevederile alin. (2) se întocmește de către Bursa de Valori
București și se publică pe site-ul acesteia.
(4) Actualizarea listei societăților comerciale prevăzute la
alin. (3) se face lunar, în ultima zi lucrătoare de
tranzacționare.
(5) Prevederile alin. (1) și (2) nu se aplică în situația
prevăzută la art. 27 alin. (1) lit. c).“
4. La articolul 25, litera c) va avea următorul cuprins:
îc) când pentru respectiva acțiune în piață nu sunt
afișate cotații ferme în intervalul de variație maximă
regulamentar, prețul tranzacției trebuie să se încadreze în
intervalul delimitat de prețul de referință +/– 25%.“
5. La articolul 26, alineatul (2) va avea următorul
cuprins:
î(2) Prețul tranzacțiilor speciale trebuie să se încadreze
în intervalul delimitat de prețul de referință +/– 25%.“
6. La articolul 27, alineatul (1) va avea următorul
cuprins:
îArt. 27. — (1) Limitarea în raport cu prețul de referință
a nivelului cotațiilor introduse sau actualizate în sistem,
precum și a prețului tranzacțiilor pentru o acțiune nu se
aplică în următoarele situații:
a) în prima zi de tranzacționare a acțiunilor unui
emitent;
b) în prima zi de tranzacționare după operarea, în
condițiile legii, a unei modificări a valorii nominale a unei
acțiuni sau după distribuirea de acțiuni cu titlu gratuit;
c) în alte cazuri temeinic motivate, cu avizul prealabil al
C.N.V.M.“
Art. II. — Prezentul regulament intră în vigoare la data
publicării acestuia și a ordinului de aprobare în Monitorul
Oficial al României, Partea I.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 29/12.I.2006 conține 8 pagini.

Prețul: 0,60 lei noi/6.000 lei vechi

&JUYDGY|071339]
ISSN 1453—4495

PDF compression, OCR, web-optimization with CVISION's PdfCompressor

