PARTEA

Anul 174 (XVIII) — Nr. 599

I

LEGI, DECRETE, HOTĂRÂRI ȘI ALTE ACTE

Marți, 11 iulie 2006

SUMAR

Pagina
DECIZII ALE CURȚII CONSTITUȚIONALE

1–3

Decizia nr. 476 din 8 iunie 2006 referitoare la excepția
de neconstituționalitate a dispozițiilor art. 3021
alin. 1 și art. 322 pct. 6 din Codul de procedură
civilă ...........................................................................

3–4

ALE

Pagina

Decizia nr. 503 din 13 iunie 2006 referitoare la excepția
de neconstituționalitate a dispozițiilor art. 7201 din
Codul de procedură civilă ........................................

Decizia nr. 453 din 30 mai 2006 referitoare la excepția
de neconstituționalitate a dispozițiilor art. 33
alin. (3) din Legea nr. 50/1996 privind salarizarea
și alte drepturi ale personalului din organele
autorității judecătorești...............................................

DECIZII

Nr.

5–6

HOTĂRÂRI ALE GUVERNULUI ROMÂNIEI

CURȚII

853.

— Hotărâre privind înființarea unor stațiuni de
cercetare-dezvoltare agricolă în domeniul
legumiculturii prin reorganizarea unor stațiuni de
cercetare și producție agricolă din domeniul
legumiculturii ..............................................................

6–31

CONSTITUȚIONALE

CURTEA CONSTITUȚIONALĂ

D E C I Z I A Nr. 453
din 30 mai 2006

referitoare la excepția de neconstituționalitate a dispozițiilor art. 33 alin. (3) din Legea nr. 50/1996
privind salarizarea și alte drepturi ale personalului din organele autorității judecătorești
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Patricia Marilena Ionea

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 33 alin. (3) din Legea
nr. 50/1996 privind salarizarea și alte drepturi ale
personalului din organele autorității judecătorești, excepție
ridicată de Ștefan Mihai, Răzuși Barbu, Liviu Pânzariu,

Irinel Rotariu, Chirilă Macovei Vasile Catrinel și Gheorghe
Prepelicean în Dosarul nr. 631/89/2006 al Tribunalului
Vaslui.
La apelul nominal se prezintă partea Ministerul Apărării
Naționale, prin consilier juridic Gabriela Păunescu. Lipsesc
autorii excepției și părțile Parchetul de pe lângă Înalta
Curte de Casație și Justiție și Ministerul Finanțelor Publice,
față de care procedura de citare este legal îndeplinită.
Cauza este în stare de judecată.
Reprezentantul Ministerului Apărării Naționale solicită
respingerea excepției de neconstituționalitate ca
neîntemeiată, considerând că textul de lege criticat nu
contravine dispozițiilor constituționale invocate de autorul
excepției. În acest sens, arată că alin. (3) al art. 33 din

2

MONITORUL OFICIAL AL ROMÂNIEI, PARTEA I, Nr. 599/11.VII.2006

Legea nr. 50/1996 are în vedere o situație obiectiv diferită
decât cea reglementată prin celelalte alineate ale aceluiași
articol.
Reprezentantul Ministerului Public solicită respingerea
excepției ca inadmisibilă, întrucât dispozițiile legale criticate
nu mai sunt în vigoare. Astfel, arată că prin Ordonanța de
urgență a Guvernului nr. 177/2002 au fost abrogate toate
dispozițiile din Legea nr. 50/1996 referitoare la salarizarea
și alte drepturi ale magistraților, iar prin Ordonanța de
urgență a Guvernului nr. 27/2006 a fost abrogată
Ordonanța de urgență a Guvernului nr. 177/2002 și au fost
înlocuite în totalitate prevederile referitoare la salarizare și
alte drepturi ale magistraților din Legea nr. 50/1996.
C U R T E A,

având în vedere actele și lucrările dosarului, constată
următoarele:
Prin Încheierea din 23 martie 2006, pronunțată în
Dosarul nr. 631/89/2006, Tribunalul Vaslui a sesizat Curtea
Constituțională cu excepția de neconstituționalitate a
dispozițiilor art. 33 alin. (3) din Legea nr. 50/1996 privind
salarizarea și alte drepturi ale personalului din organele
autorității judecătorești, excepție ridicată de Ștefan Mihai,
Răzuși Barbu, Liviu Pânzariu, Irinel Rotariu, Chirilă Macovei
Vasile Catrinel și Gheorghe Prepelicean, procurori militari la
Parchetul Militar Iași, într-o cauză ce are ca obiect pretenții
bănești pentru drepturi salariale.
În motivarea excepției de neconstituționaliate autorii
acesteia susțin, în esență, că prevederile art. 33 alin. (3)
din Legea nr. 50/1996, introduse ulterior intrării în vigoare
a legii și care îi exclud pe magistrați de la beneficiul
sporului pentru vechimea în muncă, desființează un drept
legal câștigat în cadrul raporturilor juridice de muncă, drept
ce este garantat de art. 41 alin. (2) din Constituție. De
asemenea, arată că, în sensul prevederilor art. 53 din
Constituție, nu putea fi restrâns decât vremelnic exercițiul
acestui drept și numai cu respectarea condițiilor și a
motivelor prevăzute de această dispoziție constituțională.
Tribunalul Vaslui apreciază că art. 33 alin. (3) din
Legea nr. 50/1996 are un caracter discriminatoriu ce
contravine art. 16 alin. (1) din Constituție, întrucât
desființează dreptul la sporul pentru vechimea în muncă
pentru magistrați, dar îl menține pentru personalul auxiliar
de specialitate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de neconstituționalitate.
Guvernul, menționând că prevederile legale criticate nu
mai sunt în vigoare, consideră că, potrivit art. 29 alin. (1)
din Legea nr. 47/1992, excepția de neconstituționalitate
este inadmisibilă.
Avocatul Poporului consideră că dispozițiile art. 33
alin. (3) din Legea nr. 50/1996 sunt constituționale, întrucât
acestea se aplică în mod egal tuturor persoanelor aflate în
situațiile prevăzute de ipoteza normei legale, iar situația
diferită a acestor persoane față de cea a altor categorii de
salariați justifică instituirea unui sistem de salarizare specific
și tratamentul juridic diferențiat. De altfel, arată că, potrivit
art. 41 alin. (2) din Constituție, dreptul salariaților la măsuri
de protecție socială trebuie prevăzut de lege.

Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională este competentă, potrivit
dispozițiilor art. 146 lit. d) din Constituția României, ale
art. 1 alin. (2) și ale art. 2, 3, 10 și 29 din Legea
nr. 47/1992, să soluționeze excepția de neconstituționalitate
cu care a fost sesizată.
Obiectul excepției de neconstituționalitate îl constituie
dispozițiile art. 33 alin. (3) din Legea nr. 50/1996 privind
salarizarea și alte drepturi ale personalului din organele
autorității judecătorești, republicată în Monitorul Oficial al
României, Partea I, nr. 563 din 18 noiembrie 1999, text
introdus prin art. I pct. 32 din Ordonanța Guvernului
nr. 83/2000, publicată în Monitorul Oficial al României,
Partea I, nr. 425 din 1 septembrie 2000.
Textul de lege criticat are următoarea redactare:
îPrevederile alin. (1) și (2) nu sunt aplicabile magistraților“.
În opinia autorilor excepției, dispozițiile legale criticate
contravin prevederilor constituționale ale art. 41 referitoare
la dreptul la muncă și la dreptul salariaților la protecția
socială a muncii și ale art. 53 privind condițiile de
restrângere a exercițiului unor drepturi sau al unor libertăți.
Examinând excepția de neconstituționalitate, Curtea
constată că art. 50 alin. (2) din Ordonanța de urgență a
Guvernului nr. 177/2002 privind salarizarea și alte drepturi
ale magistraților, publicată în Monitorul Oficial al României,
Partea I, nr. 924 din 18 decembrie 2002, a abrogat
dispozițiile din Legea nr. 50/1996 referitoare la salarizarea
și alte drepturi ale magistraților.
Ulterior, dispozițiile art. 41 lit. a) din Ordonanța de
urgență a Guvernului nr. 27/2006 privind salarizarea și alte
drepturi ale judecătorilor, procurorilor și altor categorii de
personal din sistemul justiției, publicată în Monitorul Oficial
al României, Partea I, nr. 314 din 7 aprilie 2006, au
abrogat Ordonanța de urgență a Guvernului nr. 177/2002.
Noul act normativ a înlocuit în totalitate prevederile
referitoare la salarizare și la alte drepturi ale magistraților
din Legea nr. 50/1996. Exceptarea de la beneficiul sporului
de vechime nu mai trebuia prevăzută, deoarece nu a mai
fost prevăzut nici dreptul la un asemenea spor.
Având în vedere aceste aspecte, precum și dispozițiile
art. 29 alin. (1) din Legea nr. 47/1992, care prevăd că
instanța de contencios constituțional îdecide asupra
excepțiilor ridicate în fața instanțelor judecătorești sau de
arbitraj comercial privind neconstituționalitatea unei legi sau
ordonanțe ori a unei dispoziții dintr-o lege sau dintr-o ordonanță
în vigoare [...]“, Curtea constată că excepția de
neconstituționalitate este inadmisibilă.

MONITORUL OFICIAL AL ROMÂNIEI, PARTEA I, Nr. 599/11.VII.2006

3

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 33 alin. (3) din Legea
nr. 50/1996 privind salarizarea și alte drepturi ale personalului din organele autorității judecătorești, excepție ridicată de
Ștefan Mihai, Răzuși Barbu, Liviu Pânzariu, Irinel Rotariu, Chirilă Macovei Vasile Catrinel și Gheorghe Prepelicean în
Dosarul nr. 631/89/2006 al Tribunalului Vaslui.
Definitivă și general obligatorie.
Pronunțată în ședința publică din data de 30 mai 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

CURTEA CONSTITUȚIONALĂ

D E C I Z I A Nr. 476
din 8 iunie 2006

referitoare la excepția de neconstituționalitate a dispozițiilor art. 3021 alin. 1 și art. 322 pct. 6
din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Kozsokár Gábor
— judecător
Acsinte Gaspar
— judecător
Petre Ninosu
— judecător
Ion Predescu
— judecător
Șerban Viorel Stănoiu
— judecător
Mihaela Cîrstea
— procuror
Mădălina Ștefania Diaconu — magistrat-asistent
Pe rol se află soluționarea excepției de neconstituționalitate a dispozițiilor art. 3021 alin. 1 și ale art. 322
pct. 6 din Codul de procedură civilă, excepție ridicată de
Daniel Craiovan în Dosarul nr. 11.665/CA/2005 al Curții de
Apel Timișoara — Secția comercială și de contencios
administrativ.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere ca fiind inadmisibilă a excepției de
neconstituționalitate a art. 302 1 alin. 1 din Codul de
procedură civilă, arătând că acest text a fost deja declarat
neconstituțional, și ca fiind neîntemeiată a excepției de
neconstituționalitate a art. 322 pct. 6 din același act
normativ.
C U R T E A,

având în vedere actele și lucrările dosarului, reține
următoarele:
Prin Încheierea din 12 ianuarie 2006, pronunțată în
Dosarul nr. 11.665/CA/2005, Curtea de Apel Timișoara —
Secția comercială și de contencios administrativ a sesizat
Curtea Constituțională cu excepția de neconstituționalitate
a dispozițiilor art. 3021 alin. 1 și ale art. 322 pct. 6 din Codul
de procedură civilă. Excepția a fost ridicată de către Daniel
Craiovan cu prilejul soluționării unei cereri de revizuire
împotriva unei decizii civile.
În motivarea excepției de neconstituționalitate autorul
acesteia susține, în esență, următoarele: formula îsub

sancțiunea nulității“ din art. 302 1 alin. 1 din Codul de
procedură civilă reprezintă un exces de zel al legiuitorului,
care încalcă art. 21, 24 și 129 din Constituție. Cu privire la
art. 322 pct. 6 din Codul de procedură civilă, arată că este
discriminator, contravenind, așadar, art. 16 din Constituție,
deoarece permite numai statului și altor persoane juridice
de drept public sau de utilitate publică, care au fost
apărate cu viclenie de cei însărcinați să-i apere, să
folosească calea de atac a revizuirii, în vreme ce alte
persoane fizice și juridice care s-ar găsi în aceeași situație
nu au deschisă calea revizuirii.
Curtea de Apel Timișoara — Secția comercială și de
contencios administrativ apreciază că excepția de
neconstituționalitate este întemeiată. Astfel, în ceea ce
privește art. 3021 alin. 1 din Codul de procedură civilă,
arată că acesta este contrar Legii fundamentale pentru
motivele reținute în Decizia Curții Constituționale
nr. 176/2005; de asemenea, învederează Curții că, îdeși
textul art. 302 1 alin. 1 din Codul de procedură civilă
prevede sancțiunea nulității absolute, el nu ocrotește un
interes general, ci un interes personal, aparținând părții
potrivnice, situație în care se impune ca nulitatea prevăzută
de lege să aibă un caracter relativ“. Referitor la art. 322
pct. 6 din Codul de procedură civilă, consideră că acest
text creează o îreală discriminare între stat, pe de o parte,
ca subiect de drept, și celelalte subiecte de drept,
persoane fizice și juridice, pe de altă parte, prin faptul că
de calea extraordinară de atac a revizuirii, întemeiată pe
acest text de lege, poate să uzeze doar instituția statului,
nu și alte subiecte de drept“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția de neconstituționalitate
este neîntemeiată.

4

MONITORUL OFICIAL AL ROMÂNIEI, PARTEA I, Nr. 599/11.VII.2006

Avocatul Poporului apreciază că textele legale criticate
sunt constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 3021 alin. 1 și art. 322 pct. 6 din Codul de
procedură civilă, dispoziții potrivit cărora:
— art. 3021 alin. 1: îCererea de recurs va cuprinde, sub
sancțiunea nulității, următoarele mențiuni:
a) numele, domiciliul sau reședința părților ori, pentru
persoanele juridice, denumirea și sediul lor, precum și, după
caz, numărul de înmatriculare în registrul comerțului sau de
înscriere în registrul persoanelor juridice, codul unic de
înregistrare sau, după caz, codul fiscal și contul bancar. Dacă
recurentul locuiește în străinătate, va arăta și domiciliul ales în
România, unde urmează să i se facă toate comunicările privind
procesul;
b) indicarea hotărârii care se atacă;
c) motivele de nelegalitate pe care se întemeiază recursul
și dezvoltarea lor sau, după caz, mențiunea că motivele vor fi
depuse printr-un memoriu separat;
d) semnătura.“;
— art. 322 pct. 6: îRevizuirea unei hotărâri rămase
definitivă în instanța de apel sau prin neapelare, precum și a
unei hotărâri dată de o instanță de recurs atunci când evocă
fondul, se poate cere în următoarele cazuri: [...]
6. dacă statul ori alte persoane juridice de drept public sau
de utilitate publică, dispăruții, incapabilii sau cei puși sub
curatelă sau consiliu judiciar*) nu au fost apărați deloc sau au
fost apărați cu viclenie de cei însărcinați să-i apere.“
În susținerea neconstituționalității acestor texte de lege,
autorul excepției invocă încălcarea prevederilor art. 16, 21,
24 și 129 din Constituție, referitoare la egalitatea în
drepturi, accesul liber la justiție, dreptul la apărare și
folosirea căilor de atac.

Examinând excepția de neconstituționalitate, Curtea
reține următoarele:
I. Art. 3021 alin. 1 din Codul de procedură civilă se
referă la condițiile de formă pe care trebuie să le
îndeplinească cererea de recurs. Curtea constată însă că
excepția de neconstituționalitate a fost ridicată într-un litigiu
având ca obiect o cerere de revizuire. Așadar, judecarea
excepției de neconstituționalitate a art. 3021 alin. 1 din
Codul de procedură civilă nu are legătură cu soluționarea
cererii de revizuire, în sensul art. 29 alin. (1) din Legea
nr. 47/1992 privind organizarea și funcționarea Curții
Constituționale, aceasta fiind, așadar, inadmisibilă.
II. Cu privire la art. 322 pct. 6 din Codul de procedură
civilă, Curtea constată că acesta apără, prin posibilitatea
declanșării revizuirii, două categorii de interese,
circumscrise unor categorii de subiecte de drept limitativ
prevăzute de lege.
Astfel, acest text de lege se referă la persoanele
dispărute, incapabile sau puse sub curatelă; acestea
constituie o categorie față de care legiuitorul a manifestat o
grijă specială, având în vedere situația defavorizată în care
se găsesc aceste persoane, luând măsuri de protecție
sporită a intereselor acestora.
De asemenea, dispozițiile de lege criticate se referă la
stat și la alte persoane juridice de drept public sau de
utilitate publică. Față de acestea, justificarea posibilității de
a promova calea de atac a revizuirii, atunci când nu au
fost apărați deloc sau au fost apărați cu viclenie, provine
din necesitatea ocrotirii cu precădere a interesului public pe
care îl realizează subiectele de drept enumerate, care ar fi
grav afectat dacă nu ar avea deschisă calea de atac a
revizuirii.
De asemenea, nu se poate reține existența vreunei
discriminări între aceste persoane de drept public și
persoanele private, fie ele fizice sau juridice, deoarece cele
două categorii se găsesc în situații juridice obiectiv diferite,
unele fiind purtătoare ale prerogativelor de putere publică,
exorbitante față de dreptul comun, iar celelalte urmărind
numai realizarea unui interes privat.
Așadar, tratamentul juridic diferit al celor două categorii
de persoane — publice și private — este justificat de
existența unui criteriu obiectiv și rațional de diferențiere,
care este existența unei cauze de interes public. Această
soluție este în concordanță și cu jurisprudența constantă a
Curții Europene a Drepturilor Omului, conform căreia orice
diferență de tratament, făcută între persoane aflate în
situații analoage, trebuie să-și găsească o justificare
obiectivă și rezonabilă (a se vedea cauza Marckx contra
Belgiei, 1979).

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge, ca fiind inadmisibilă, excepția de neconstituționalitate a dispozițiilor art. 3021 alin. 1 din Codul de
procedură civilă, excepție ridicată de Daniel Craiovan în Dosarul nr. 11.665/CA/2005 al Curții de Apel Timișoara — Secția
comercială și de contencios administrativ.
2. Respinge, ca fiind neîntemeiată, excepția de neconstituționalitate a dispozițiilor art. 322 pct. 6 din Codul de
procedură civilă, excepție ridicată de același autor în același dosar.
Definitivă și general obligatorie.
Pronunțată în ședința publică din data de 8 iunie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat asistent,
Mădălina Ștefania Diaconu
*) Termenul îconsiliu judiciar“ a fost eliminat prin Ordonanța de urgență a Guvernului nr. 138/2000.

MONITORUL OFICIAL AL ROMÂNIEI, PARTEA I, Nr. 599/11.VII.2006

5

CURTEA CONSTITUȚIONALĂ

D E C I Z I A Nr. 503
din 13 iunie 2006

referitoare la excepția de neconstituționalitate a dispozițiilor art. 7201 din Codul de procedură civilă
Ioan Vida
— președinte
Nicolae Cochinescu
— judecător
Aspazia Cojocaru
— judecător
Kozsokár Gábor
— judecător
Acsinte Gaspar
— judecător
Petre Ninosu
— judecător
Ion Predescu
— judecător
Șerban Viorel Stănoiu
— judecător
Ion Tiucă
— procuror
Mihaela Senia Costinescu — magistrat-asistent
Pe rol se află soluționarea excepției de neconstituționalitate a dispozițiilor art. 7201 din Codul de procedură
civilă, excepție ridicată în fața Tribunalului București —
Secția comercială de către Stelian Pepenescu în Dosarul
nr. 6.923/3/2006, de Ion Barbu în Dosarul nr. 6.837/3/2006,
de
Gherghina
Anagnostopulos
în
Dosarul
nr. 13.802/301/2005, de Ion Tănase în Dosarul
nr. 14.394/301/2005 și de Camelia Gabăr în Dosarul
nr. 14.419/301/2005.
La apelul nominal se prezintă Stelian Pepenescu,
personal și asistat de avocat Mugur-Jak Caracas, și
procuratorul Mihai-Cucu Dogaru, pentru ceilalți autori ai
excepției, asistat de același avocat.
Curtea, din oficiu, pune în discuție conexarea dosarelor
nr. 673D/2005, nr. 674D/2005, nr. 675D/2006,
nr. 676D/2006 și nr. 677D/2006, având în vedere că
obiectul excepțiilor de neconstituționalitate ridicate în cele
cinci dosare este identic.
Avocatul autorilor excepției este de acord cu conexarea.
Reprezentantul Ministerului Public apreciază ca fiind
întrunite condițiile conexării.
Reținând identitatea de obiect, în temeiul art. 53
alin. (5) din Legea nr. 47/1992, Curtea dispune conexarea
dosarelor nr. 674D/2005, nr. 675D/2006, nr. 676D/2006 și
nr. 677D/2006 la Dosarul nr. 673D/2005, care a fost primul
înregistrat.
Cauza fiind în stare de judecată, avocatul autorilor
excepției solicită admiterea criticii de neconstituționalitate,
întrucât, prin aplicarea dispozițiilor art. 7201 din Codul de
procedură civilă, se aduce atingere în mod nejustificat
dreptului la apărare, respectiv dreptului la asistență juridică
acordată părților în faza preprocesuală. Chiar în condițiile
în care părțile interesate au urmat procedura prealabilă a
concilierii, Casa de Economii și Consemnațiuni — C.E.C. —
S.A. și statul român, prin Ministerul Finanțelor Publice, nu
au dat curs convocării, astfel încât procedura s-a dovedit a
fi inutilă, având ca unic efect tergiversarea soluționării
litigiului dintre părți.
Reprezentantul Ministerului Public consideră că motivele
invocate în susținerea criticii nu relevă o problemă de
constituționalitate și pune concluzii de respingere a
excepției ca neîntemeiată.
C U R T E A,

având în vedere actele și lucrările dosarelor, reține
următoarele:
Prin încheierile pronunțate în dosarele nr. 6.923/3/2006,
nr. 6.837/3/2006, nr. 13.802/301/2005, nr. 14.394/301/2005
și nr. 14.419/301/2005, Tribunalul București — Secția
comercială a sesizat Curtea Constituțională cu excepția de

neconstituționalitate a dispozițiilor art. 7201 din Codul de
procedură civilă, excepție ridicată de Stelian Pepenescu,
Ion Barbu, Gherghina Anagnostopulos, Ion Tănase și
Camelia Gabăr.
În motivarea excepției de neconstituționalitate se arată
că textul de lege criticat încalcă prevederile constituționale
referitoare la accesul liber la justiție, dreptul la apărare și
la un proces echitabil, întrucât imprecizia acestuia dă
posibilitatea instanței de a-l aplica și în litigiile dintre
persoane fizice, necomercianți, și persoane juridice,
comercianți. Prin aplicarea procedurii prealabile a concilierii,
specifică soluționării litigiilor în materie comercială, raportului
juridic civil comerciant-necomerciant, se încalcă principiul
egalității cetățenilor în fața legii și se îngrădește dreptul
persoanei de a beneficia de judecarea procesului într-un
termen rezonabil, suficient pentru pregătirea apărării.
Tribunalul București — Secția comercială apreciază
excepția de neconstituționalitate ca neîntemeiată. Astfel,
argumentul întârzierii judecății prin parcurgerea obligatorie a
concilierii nu este fondat, întrucât scopul reglementării nu îl
reprezintă restricționarea accesului la justiție, ci posibilitatea
oferită părților de a soluționa diferendele pe cale amiabilă,
într-un termen rezonabil, fără implicarea instanței
judecătorești.
În conformitate cu dispozițiile art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de neconstituționalitate.
Guvernul apreciază excepția de neconstituționalitate ca
neîntemeiată, invocând în acest sens jurisprudența în
materie a Curții Constituționale.
Avocatul Poporului
arată
că
excepția
de
neconstituționalitate este neîntemeiată, textele de lege
criticate fiind în deplină concordanță cu dispozițiile
constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 7201 din Codul de procedură civilă, dispoziții
care au următorul conținut: îÎn procesele și cererile în materie
comercială evaluabile în bani, înainte de introducerea cererii de
chemare în judecată, reclamantul va încerca soluționarea
litigiului prin conciliere directă cu cealaltă parte.

6

MONITORUL OFICIAL AL ROMÂNIEI, PARTEA I, Nr. 599/11.VII.2006

În scopul arătat la alin. 1, reclamantul va convoca partea
adversă, comunicându-i în scris pretențiile sale și temeiul lor
legal, precum și toate actele doveditoare pe care se sprijină
acestea. Convocarea se va face prin scrisoare recomandată cu
dovadă de primire, prin telegramă, telex, fax sau orice alt mijloc
de comunicare care asigură transmiterea textului actului și
confirmarea primirii acestuia. Convocarea se poate face și prin
înmânarea înscrisurilor sub semnătură de primire.
Data convocării pentru conciliere nu se va fixa mai devreme
de 15 zile de la data primirii actelor comunicate potrivit alin. 2.
Rezultatul concilierii se va consemna într-un înscris cu
arătarea pretențiilor reciproce referitoare la obiectul litigiului și
a punctului de vedere al fiecărei părți.
Înscrisul despre rezultatul concilierii ori, în cazul în care
pârâtul nu a dat curs convocării prevăzute la alin. 2, dovada că
de la data primirii acestei convocări au trecut 30 de zile se
anexează la cererea de chemare în judecată.“
Autorii excepției susțin că dispozițiile legale criticate
încalcă prevederile constituționale cuprinse în art. 15
alin. (1) referitoare la universalitatea drepturilor, libertăților
și îndatoririlor fundamentale, art. 16 alin. (1) care consacră
egalitatea în fața legii, art. 21 alin. (1), (2) și (3) privitoare
la accesul liber la justiție, art. 24 referitor la dreptul la
apărare și art. 53 privind restrângerea exercițiului unor
drepturi sau al unor libertăți. De asemenea, sunt nesocotite
și prevederile cuprinse în art. 6 paragraful 1 din Convenția
pentru apărarea drepturilor omului și a libertăților
fundamentale.

Examinând excepția de neconstituționalitate, Curtea
constată că prin instituirea procedurii prealabile de
conciliere, legiuitorul a urmărit să transpună în practică
principiul celerității soluționării litigiilor dintre părți — mai
pregnant în materie comercială — și să degreveze
activitatea instanțelor de judecată. Astfel, rolul normei
procedurale criticate este acela de a reglementa o
procedură extrajudiciară care să ofere părților posibilitatea
de a se înțelege asupra eventualelor pretenții ale
reclamantului, fără implicarea autorității judecătorești
competente. Față de aceste rațiuni majore, condiționarea
sesizării instanței de parcurgerea procedurii de conciliere
cu partea potrivnică nu poate fi calificată ca o îngrădire a
accesului liber la justiție, în accepțiunea prohibită de
prevederile constituționale de referință, atâta vreme cât
partea interesată poate sesiza instanța judecătorească cu
cererea de chemare în judecată, urmând ca în fazele
procesuale ale litigiului să beneficieze de toate garanțiile
prevăzute de lege, inclusiv de dreptul de a fi asistată de
un avocat, potrivit art. 24 alin. (2) din Constituție.
De altfel, asupra constituționalității textelor de lege
criticate Curtea s-a mai pronunțat, de exemplu prin Decizia
nr. 335 din 16 septembrie 2004, publicată în Monitorul
Oficial al României, Partea I, nr. 955 din 19 octombrie
2004, sau prin Decizia nr. 361/2006, publicată în Monitorul
Oficial al României, Partea I, nr. 461 din 29 mai 2006,
rațiunile care au stat la baza adoptării soluției anterioare
păstrându-și valabilitatea și în prezent, astfel încât aceasta
se impune a fi menținută.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 7201 din Codul de procedură civilă, excepție ridicată
în fața Tribunalului București — Secția comercială de Stelian Pepenescu în Dosarul nr. 6.923/3/2006, de Ion Barbu în
Dosarul nr. 6.837/3/2006, de Gherghina Anagnostopulos în Dosarul nr. 13.802/301/2005, de Ion Tănase în Dosarul
nr. 14.394/301/2005 și de Camelia Gabăr în Dosarul nr. 14.419/301/2005.
Definitivă și general obligatorie.
Pronunțată în ședința publică din data de 13 iunie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind înființarea unor stațiuni de cercetare-dezvoltare agricolă în domeniul legumiculturii
prin reorganizarea unor stațiuni de cercetare și producție agricolă din domeniul legumiculturii
În temeiul art. 108 din Constituția României, republicată, al art. 7 alin. (1) și al art. 8 alin. (3) din Legea
nr. 290/2002 privind organizarea și funcționarea unităților de cercetare-dezvoltare din domeniile agriculturii, silviculturii,

MONITORUL OFICIAL AL ROMÂNIEI, PARTEA I, Nr. 599/11.VII.2006

7

industriei alimentare și a Academiei de Științe Agricole și Silvice îGheorghe Ionescu-Șișești“, cu modificările și
completările ulterioare, și al art. 11 din Ordonanța Guvernului nr. 57/2002 privind cercetarea științifică și dezvoltarea
tehnologică, aprobată cu modificări și completări prin Legea nr. 324/2003, cu modificările ulterioare,
Guvernul României adoptă prezenta hotărâre.
Art. 1. — Se înființează stațiuni de cercetare-dezvoltare
agricolă în domeniul legumiculturii, prevăzute în anexele
nr. 1 și 2, ca instituții publice cu personalitate juridică,
finanțate potrivit prevederilor legale din venituri proprii, în
subordinea Academiei de Științe Agricole și Silvice
îGheorghe Ionescu-Șișești“, prin reorganizarea unor stațiuni
de cercetare și producție agricolă din domeniul
legumiculturii, care se desființează.
Art. 2. — (1) Patrimoniul stațiunilor de cercetaredezvoltare agricolă în domeniul legumiculturii, nou-înființate,
potrivit anexelor nr. 1 și 2, constituit din bunuri proprietate
publică a statului, bunuri proprietate privată a statului și
bunuri proprii, după caz, potrivit situației financiare încheiate
la data de 31 decembrie 2005, prevăzut în anexele nr. 1.a)
și 2.a), se preia pe bază de protocol de predare-preluare
de la stațiunile de cercetare și producție agricolă din
domeniul legumiculturii, care se desființează, în termen de
30 de zile de la data intrării în vigoare a prezentei hotărâri,
întocmindu-se balanța de verificare, la data respectivă, din
partea predătorului, conform reglementărilor contabile
aplicabile.
(2) Se aprobă trecerea bunurilor imobile aflate în
domeniul public al statului și în administrarea stațiunilor de
cercetare și producție agricolă din domeniul legumiculturii,
având datele de identificare prevăzute în anexa nr. 1.b), în
domeniul privat al statului și în administrarea stațiunilor de
cercetare-dezvoltare agricolă în domeniul legumiculturii, nouînființate, prevăzute în anexele nr. 1 și 2.
(3) Suprafețele de teren, având datele de identificare
prevăzute în anexele nr. 1.c) și 2.c), aflate în domeniul
public al statului și în administrarea Agenției Domeniilor
Statului, trec în administrarea stațiunilor de cercetaredezvoltare agricolă în domeniul legumiculturii, nou-înființate.
(4) Se aprobă trecerea în domeniul public al statului și
în administrarea stațiunilor de cercetare-dezvoltare agricolă
în domeniul legumiculturii, nou-înființate, prevăzute în
anexele nr. 1 și 2, a suprafețelor de teren aflate în
domeniul privat al statului, în administrarea Agenției
Domeniilor Statului și concesionate stațiunilor de cercetare
și producție agricolă din domeniul legumiculturii, având
datele de identificare prevăzute în anexa nr. 2.d).
(5) Predarea-preluarea terenurilor prevăzute la alin. (3)
și (4) se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.
(6) Stațiunile de cercetare-dezvoltare agricolă în
domeniul legumiculturii, nou-înființate, prevăzute în anexele
nr. 1 și 2, vor prelua toate drepturile și obligațiile stațiunilor
de cercetare și producție agricolă din domeniul
legumiculturii, care se desființează.
Art. 3. — (1) Se aprobă trecerea în domeniul privat al
statului a unor suprafețe de teren aflate în domeniul public
al statului și în administrarea Agenției Domeniilor Statului,
având datele de identificare prevăzute în anexa nr. 1.e),
care se transmit, la cererea comisiilor județene comisiilor

locale pentru stabilirea dreptului de proprietate privată
asupra terenurilor pentru persoanele fizice îndreptățite, în
termen de 30 de zile de la data intrării în vigoare a
prezentei hotărâri.
(2) Predarea-preluarea terenurilor prevăzute la alin. (1)
se face pe bază de protocol încheiat între Agenția
Domeniilor Statului și comisiile locale pentru stabilirea
dreptului de proprietate privată asupra terenurilor pentru
persoanele fizice îndreptățite, în termen de 30 de zile de la
data intrării în vigoare a prezentei hotărâri.
(3) În cazul în care pe suprafața de teren care se
transmite comisiilor locale pentru stabilirea dreptului de
proprietate privată asupra terenurilor pentru persoanele
fizice îndreptățite, potrivit alin. (1), se află investiții
funcționale, unitatea recuperează contravaloarea acestora
rămasă neamortizată, dacă aceasta reprezintă mai mult de
30% din valoarea totală a investiției, de la noii proprietari,
în termen de 10 ani.
Art. 4. — Stațiunile de cercetare-dezvoltare agricolă în
domeniul legumiculturii, nou-înființate, au obiectul de
activitate, codificat conform codului CAEN, prevăzut în
anexele nr. 1 și 2.
Art. 5. — Finanțarea activităților stațiunilor de cercetaredezvoltare agricolă în domeniul legumiculturii, nou-înființate,
prevăzute în anexele nr. 1 și 2, se asigură din venituri
provenite din:
a) contracte de finanțare, încheiate pe perioade
multianuale, pentru realizarea programelor, proiectelor de
cercetare-dezvoltare și inovare finanțate din fonduri publice
obținute în condițiile legii;
b) contracte de finanțare pentru programe și proiecte
sectoriale finanțate de Ministerul Agriculturii, Pădurilor și
Dezvoltării Rurale și cofinanțarea unor programe proprii de
către Academia de Științe Agricole și Silvice îGheorghe
Ionescu-Șișești“, obținute prin competiție sau prin
încredințare directă;
c) contracte de finanțare a programelor internaționale
obținute de unitățile de cercetare-dezvoltare la care statul
român contribuie cu fonduri conform acordurilor încheiate
cu parteneri străini;
d) valorificarea rezultatelor cercetării conform prevederilor
legale;
e) contractarea unor servicii de cercetare, extensie,
consultanță și expertiză cu instituții, operatori economici,
organizații neguvernamentale și alte persoane fizice și
juridice din țară și din străinătate;
f) valorificarea produselor rezultate din activitatea de
cercetare-dezvoltare, din activitatea de producere de
semințe, material săditor, masă lemnoasă, furaje speciale,
animale de rasă și a oricăror alte produse realizate de
acestea;
g) redevențe asupra soiurilor și hibrizilor de plante,
precum și asupra altor creații originale în domeniu;
h) vânzări de licențe, de soiuri, hibrizi de plante,
tehnologii și metode;

8

MONITORUL OFICIAL AL ROMÂNIEI, PARTEA I, Nr. 599/11.VII.2006

i) valorificarea activelor fixe disponibile proprii sau
componentelor și materialelor rezultate în urma casării,
chirii, dobânzi la disponibilitățile din conturile bancare și
Trezoreria Statului, prestări de servicii, analize;
j) contracte de parteneriat public-privat, precum și din
diferite forme de participare directă a capitalului privat la
activitatea de cercetare-dezvoltare;
k) alte venituri, conform dispozițiilor legale.
Art. 6. — Stațiunile de cercetare-dezvoltare agricolă în
domeniul legumiculturii, nou-înființate, prevăzute în anexele
nr. 1 și 2, se pot asocia pentru realizarea unor proiecte și
lucrări în domeniul agricol, cu aprobarea consiliului de
administrație și cu avizul Academiei de Științe Agricole și
Silvice îGheorghe Ionescu-Șișești“, cu alte unități de
cercetare-dezvoltare, de interes public și privat, cu instituții
de învățământ acreditate și cu agenți economici din țară și
din străinătate.
Art. 7. — Stațiunile de cercetare-dezvoltare agricolă în
domeniul legumiculturii, nou-înființate, prevăzute în anexele
nr. 1 și 2, pot beneficia de fonduri alocate din bugetul
Ministerului Agriculturii, Pădurilor și Dezvoltării Rurale
pentru investiții, dotări, aparatură, echipamente și instalații
necesare realizării obiectivelor sale de cercetare-dezvoltare
specifice, în condițiile legii.
Art. 8. — Stațiunile de cercetare-dezvoltare agricolă în
domeniul legumiculturii, nou-înființate, prevăzute în anexele
nr. 1 și 2, funcționează pe bază de autonomie financiară,
calculează și înregistrează amortizarea activelor fixe potrivit
legii și conduc evidența contabilă potrivit planului de conturi
pentru instituții publice.
Art. 9. — Stațiunile de cercetare-dezvoltare agricolă în
domeniul legumiculturii, nou-înființate, prevăzute în anexele
nr. 1 și 2, pot înființa în cadrul structurii organizatorice, cu
respectarea prevederilor art. 7 alin. (3) din Legea
nr. 290/2002 privind organizarea și funcționarea unităților
de cercetare-dezvoltare din domeniile agriculturii, silviculturii,
industriei alimentare și a Academiei de Științe Agricole și
Silvice îGheorghe Ionescu-Șișești“, cu modificările și

completările ulterioare, subunități cu sau fără personalitate
juridică, necesare realizării obiectului său de activitate, care
conduc și organizează contabilitatea potrivit legii.
Art. 10. — (1) Veniturile și cheltuielile stațiunilor de
cercetare-dezvoltare agricolă în domeniul legumiculturii,
nou-înființate, prevăzute în anexele nr. 1 și 2, se cuprind
în bugetul de venituri și cheltuieli al acestora.
(2) Stațiunile de cercetare-dezvoltare agricolă în
domeniul legumiculturii, nou-înființate, prevăzute în anexele
nr. 1 și 2, întocmesc bugetul de venituri și cheltuieli, care
se aprobă de consiliul de administrație, cu avizul
Academiei de Științe Agricole și Silvice îGheorghe IonescuȘișești“.
(3) Excedentele rezultate din execuția bugetelor de
venituri și cheltuieli se reportează în anul următor.
Art. 11. — Stațiunile de cercetare-dezvoltare agricolă în
domeniul legumiculturii, nou-înființate, prevăzute în anexele
nr. 1 și 2, beneficiază de prevederile art. 141 din Legea
nr. 290/2002, cu modificările și completările ulterioare.
Art. 12. — (1) Personalul stațiunilor de cercetare și
producție agricolă din domeniul legumiculturii se preia de
stațiunile de cercetare-dezvoltare agricolă în domeniul
legumiculturii, nou-înființate, prevăzute în anexele nr. 1 și 2,
cu aceleași drepturi salariale, până la negocierea
contractului colectiv de muncă.
(2) Salarizarea personalului se face în conformitate cu
reglementările legale în vigoare privind utilizarea veniturilor
realizate de instituțiile publice finanțate integral din venituri
proprii.
(3) În anii în care stațiunile de cercetare-dezvoltare
agricolă în domeniul legumiculturii, nou-înființate, prevăzute
în anexele nr. 1 și 2, beneficiază de fonduri alocate de la
bugetul de stat, prin bugetul Ministerului Agriculturii,
Pădurilor și Dezvoltării Rurale, se aplică salarizarea
personalului din sectorul bugetar.
Art. 13. — Anexele*) nr. 1, 2, 1.a), 2.a), 1.b), 1.c), 2.c),
2.d) și 1.e) fac parte integrantă din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
Ministrul educației și cercetării,
Mihail Hărdău
p. Ministrul administrației și internelor,
Paul Victor Dobre,
secretar de stat
Ministrul muncii, solidarității sociale și familiei,
Gheorghe Barbu
Ministrul finanțelor publice,
Sebastian Teodor Gheorghe Vlădescu
București, 28 iunie 2006.
Nr. 853.

*) Anexele nr. 1, 2, 1.a), 2.a), 1.b), 1.c), 2.c), 2.d) și 1.e) sunt reproduse în facsimil.

MONITORUL OFICIAL AL ROMÂNIEI, PARTEA I, Nr. 599/11.VII.2006

9

10

MONITORUL OFICIAL AL ROMÂNIEI, PARTEA I, Nr. 599/11.VII.2006

MONITORUL OFICIAL AL ROMÂNIEI, PARTEA I, Nr. 599/11.VII.2006

11

12

MONITORUL OFICIAL AL ROMÂNIEI, PARTEA I, Nr. 599/11.VII.2006

MONITORUL OFICIAL AL ROMÂNIEI, PARTEA I, Nr. 599/11.VII.2006

13

14

MONITORUL OFICIAL AL ROMÂNIEI, PARTEA I, Nr. 599/11.VII.2006

MONITORUL OFICIAL AL ROMÂNIEI, PARTEA I, Nr. 599/11.VII.2006

15

16

MONITORUL OFICIAL AL ROMÂNIEI, PARTEA I, Nr. 599/11.VII.2006

MONITORUL OFICIAL AL ROMÂNIEI, PARTEA I, Nr. 599/11.VII.2006

17

18

MONITORUL OFICIAL AL ROMÂNIEI, PARTEA I, Nr. 599/11.VII.2006

MONITORUL OFICIAL AL ROMÂNIEI, PARTEA I, Nr. 599/11.VII.2006

19

20

MONITORUL OFICIAL AL ROMÂNIEI, PARTEA I, Nr. 599/11.VII.2006

MONITORUL OFICIAL AL ROMÂNIEI, PARTEA I, Nr. 599/11.VII.2006

21

22

MONITORUL OFICIAL AL ROMÂNIEI, PARTEA I, Nr. 599/11.VII.2006

MONITORUL OFICIAL AL ROMÂNIEI, PARTEA I, Nr. 599/11.VII.2006

23

24

MONITORUL OFICIAL AL ROMÂNIEI, PARTEA I, Nr. 599/11.VII.2006

MONITORUL OFICIAL AL ROMÂNIEI, PARTEA I, Nr. 599/11.VII.2006

25

26

MONITORUL OFICIAL AL ROMÂNIEI, PARTEA I, Nr. 599/11.VII.2006

MONITORUL OFICIAL AL ROMÂNIEI, PARTEA I, Nr. 599/11.VII.2006

27

28

MONITORUL OFICIAL AL ROMÂNIEI, PARTEA I, Nr. 599/11.VII.2006

MONITORUL OFICIAL AL ROMÂNIEI, PARTEA I, Nr. 599/11.VII.2006

29

30

MONITORUL OFICIAL AL ROMÂNIEI, PARTEA I, Nr. 599/11.VII.2006

MONITORUL OFICIAL AL ROMÂNIEI, PARTEA I, Nr. 599/11.VII.2006

31

P R E Ț U R I L E

publicațiilor legislative pentru anul 2006
— pe suport tradițional —
Nr.
crt.

1.
2.
3.
4.
5.
6.
7.
8.
9.
10.
11.
12.
13.

Valoarea
abonamentului
anual
— lei noi —

Denumirea publicației

Monitorul Oficial, Partea I, în limba
Monitorul Oficial, Partea I, în limba
numere bis*)
Monitorul Oficial, Partea I, în limba
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Monitorul Oficial, Partea a VII-a
Colecția Legislația României
Colecția de hotărâri ale Guvernului
acte normative
Repertoriul actelor normative
Decizii ale Curții Constituționale
Ediții trilingve

Valoarea
abonamentului trimestrial
— lei noi —
Trim. I

Trim. II

Trim. III

Trim. IV

română
română,

1.480
250

370,00
—

370,00
—

370,00
—

370,00
—

maghiară

1.140
1.700
370
1.540
1.420
460
375
620

285,00
425,00
92,50
385,00
355,00
115,00
93,75
155,00

285,00
425,00
92,50
385,00
355,00
115,00
93,75
155,00

285,00
425,00
92,50
385,00
355,00
115,00
93,75
155,00

285,00
425,00
92,50
385,00
355,00
115,00
93,75
155,00

117
100
350

—
—
—

—
—
—

—
—
—

—
—
—

și alte

**) Cu excepția numerelor bis în care se publică acte cu un volum extins și care interesează doar un număr restrâns de utilizatori.

Toate publicațiile Regiei Autonome îMonitorul Oficial“ sunt purtătoare de T.V.A. în cotă de 9%, aceasta fiind
inclusă în prețul de abonament.
Pentru siguranța clienților, abonamentele la publicațiile Regiei Autonome îMonitorul Oficial“ se pot efectua prin
următorii difuzori:
u COMPANIA NAȚIONALĂ îPOȘTA ROMÂNĂ“ — S.A. — prin oficiile sale poștale
u RODIPET — S.A.
— prin toate filialele
u INTERPRESS SPORT — S.R.L.
— București, str. Hristo Botev nr. 6
(telefon/fax: 313.85.07; 313.85.08; 313.85.09)
u PRESS EXPRES — S.R.L.
— Otopeni, str. Flori de Câmp nr. 9
(telefon/fax: 221.05.37; 0745.133.712)
u M.T. PRESS IMPEX — S.R.L.
— București, bd. Basarabia nr. 256
(telefon/fax: 255.48.15; 255.48.16)
u INFO EUROTRADING — S.A.
— București, Splaiul Independenței nr. 202A
(telefon: 316.30.57, fax: 316.30.58)
u ACTA LEGIS — S.R.L.
— București, str. Banul Udrea nr. 10,
(telefon/fax: 411.91.79)
u CURIER PRESS — S.A.
— Brașov, str. Traian Grozăvescu nr. 7
(telefon/fax: 0268/47.05.96)
u MIMPEX — S.R.L.
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
u CALLIOPE — S.R.L.
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
u ART ADVERTISING — S.R.L.
— Râmnicu Vâlcea, str. Regina Maria nr. 7, bl. C1, sc. C, mezanin II
(tel. 0250/73.54.75, 0744.50.90.99)
u ZIRKON MEDIA — S.R.L.
— București, str. Călin Ottoi nr. 29
(tel. 250.52.77, 250.22.94, fax 250.56.30)

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 599/11.VII.2006 conține 32 de pagini.

Prețul: 2,25 lei

&JUYDGY|117754]
ISSN 1453—4495

