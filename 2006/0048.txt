PARTEA

Anul 174 (XVIII) — Nr. 48

I

Joi, 19 ianuarie 2006

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
LEGI ȘI DECRETE

4.

4.

17.

20.

— Lege pentru modificarea denumirii și clasificării
mărfurilor din Tariful vamal de import al României
și a taxelor vamale aferente acestora ....................

2

— Decret privind promulgarea Legii pentru
modificarea denumirii și clasificării mărfurilor din
Tariful vamal de import al României și a taxelor
vamale aferente acestora .........................................

2

— Lege pentru modificarea și completarea Legii
nr. 567/2004 privind statutul personalului auxiliar
de specialitate al instanțelor judecătorești și al
parchetelor de pe lângă acestea.............................

3–7

— Decret privind promulgarea Legii pentru
modificarea și completarea Legii nr. 567/2004
privind statutul personalului auxiliar de specialitate
al instanțelor judecătorești și al parchetelor de pe
lângă acestea ............................................................

7

HOTĂRÂRI ALE GUVERNULUI ROMÂNIEI
43.

— Hotărâre privind transmiterea unor imobile din
domeniul public al statului și din administrarea
Ministerului Apărării Naționale în domeniul public
al municipiului Caransebeș și în administrarea
Consiliului Local al Municipiului Caransebeș,
județul Caraș-Severin ................................................

8

2

MONITORUL OFICIAL AL ROMÂNIEI, PARTEA I, Nr. 48/19.I.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea denumirii și clasificării mărfurilor
din Tariful vamal de import al României și a taxelor vamale
aferente acestora
Parlamentul României adoptă prezenta lege.
Art. 1. — Începând cu data de 1 ianuarie 2006, denumirea și
clasificarea mărfurilor din Tariful vamal de import al României, precum și
taxele vamale aferente acestora se modifică potrivit anexei*) care face parte
integrantă din prezenta lege.
Art. 2. — La data prevăzută la art. 1 se abrogă Ordonanța de urgență
a Guvernului nr. 94/2004 pentru modificarea denumirii și clasificării
mărfurilor din Tariful vamal de import al României și a taxelor vamale
aferente acestora, publicată în Monitorul Oficial al României, Partea I,
nr. 1.115 și nr. 1.115 bis din 27 noiembrie 2004, aprobată prin Legea
nr. 49/2005.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DANIELA POPA

NICOLAE VĂCĂROIU

București, 5 ianuarie 2006.
Nr. 4.
*) Anexa se publică ulterior în Monitorul Oficial al României, Partea I, nr. 48 bis în afara
abonamentului, care se poate achiziționa de la Centrul pentru relații cu publicul al Regiei
Autonome îMonitorul Oficial“, București, șos. Panduri nr. 1.

PREȘEDINTELE ROMÂNIEI

DECRET
privind promulgarea Legii pentru modificarea denumirii
și clasificării mărfurilor din Tariful vamal de import
al României și a taxelor vamale aferente acestora
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea denumirii și
clasificării mărfurilor din Tariful vamal de import al României și a taxelor
vamale aferente acestora și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 5 ianuarie 2006.
Nr. 4.

3

MONITORUL OFICIAL AL ROMÂNIEI, PARTEA I, Nr. 48/19.I.2006
PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Legii nr. 567/2004 privind statutul
personalului auxiliar de specialitate al instanțelor judecătorești și al parchetelor
de pe lângă acestea
Parlamentul României adoptă prezenta lege.
Art. I. — Legea nr. 567/2004 privind statutul personalului
auxiliar de specialitate al instanțelor judecătorești și al
parchetelor de pe lângă acestea, publicată în Monitorul
Oficial al României, Partea I, nr. 1.197 din 14 decembrie
2004, se modifică și se completează după cum urmează:
1. Articolul 1 va avea următorul cuprins:
îArt. 1. — În înfăptuirea actului de justiție, munca
personalului auxiliar de specialitate constituie un sprijin
pentru judecători și procurori, competența acestei categorii
de personal și îndeplinirea corectă a sarcinilor care le revin
jucând un rol important în buna desfășurare a întregii
activități a instanțelor judecătorești și a parchetelor de pe
lângă acestea.“
2. Articolul 2 va avea următorul cuprins:
îArt. 2. — Personalul auxiliar de specialitate
funcționează în cadrul compartimentelor auxiliare ale
instanțelor judecătorești și parchetelor de pe lângă acestea,
organizate potrivit art. 116—118 din Legea nr. 304/2004
privind organizarea judiciară, republicată, cu modificările
ulterioare.“
3. La articolul 3, alineatele (1) și (3) vor avea următorul
cuprins:
îArt. 3. — (1) Personalul auxiliar de specialitate al
instanțelor judecătorești și al parchetelor de pe lângă
acestea este format din grefieri, grefieri statisticieni, grefieri
documentariști, grefieri arhivari, grefieri registratori și grefieri
informaticieni.
.............................................................................................
(3) Sunt conexe personalului auxiliar de specialitate al
instanțelor judecătorești și al parchetelor de pe lângă
acestea funcțiile de agent procedural, aprod și șofer.“
4. La articolul 8, alineatul (3) va avea următorul cuprins:
î(3) Concursul se desfășoară potrivit regulamentului
aprobat de Consiliul Superior al Magistraturii, la propunerea
ministrului justiției, președintelui Înaltei Curți de Casație și
Justiție, procurorului general al Parchetului de pe lângă
Înalta Curte de Casație și Justiție și al Departamentului
Național Anticorupție.“
5. La capitolul II, titlul secțiunii a 3-a va avea următorul
cuprins:
îSECȚIUNEA a 3-a
Recrutarea grefierilor arhivari, a grefierilor registratori
și a personalului conex“

6. La articolul 9, alineatul (1) va avea următorul cuprins:
îArt. 9. — (1) Grefierii arhivari, grefierii registratori și
personalul conex se recrutează prin concurs pentru
ocuparea posturilor vacante.“

7. Articolul 10 va avea următorul cuprins:
îArt. 10. — Grefierii arhivari și grefierii registratori care
promovează concursul prevăzut la art. 9 vor efectua un
stagiu de specializare de două luni în cadrul Școlii
Naționale de Grefieri.“
8. La articolul 16, alineatul (2) va avea următorul
cuprins:
î(2) Directorul și directorii adjuncți sunt numiți de
Consiliul Superior al Magistraturii din rândul personalului de
instruire care are calitatea de judecător sau procuror,
pentru o perioadă de 3 ani, cu posibilitatea reînvestirii o
singură dată.“
9. La articolul 16, după alineatul (2) se introduce un nou
alineat, alineatul (3), cu următorul cuprins:
î(3) Directorul economic se recrutează prin concurs
organizat de Consiliul Superior al Magistraturii.“
10. La articolul 18, alineatul (1) va avea următorul
cuprins:
îArt. 18. — (1) Personalul de instruire al Școlii Naționale
de Grefieri este numit de Consiliul Superior al Magistraturii
dintre judecători sau procurori, grefieri cu studii superioare
ori alți specialiști.“
11. La articolul 19, după alineatul (1) se introduce un
nou alineat, alineatul (2), cu următorul cuprins:
î(2) Salarizarea personalului de instruire al Școlii
Naționale de Grefieri la plata cu ora se face în funcție de
numărul de ore de seminar sau de curs susținute, de
indemnizația brută lunară a funcției de judecător de curte
de apel și de norma didactică stabilită conform art. 80
alin. (2) din Legea nr. 128/1997 privind Statutul
personalului didactic, cu modificările și completările
ulterioare, pentru formatorii care desfășoară activitate
didactică în cadrul formării inițiale a grefierilor cu studii
superioare juridice și conform art. 43 lit. c) din aceeași
lege pentru formatorii care desfășoară activități didactice în
cadrul formării inițiale a grefierilor fără studii superioare
juridice sau în cadrul formării continue.“
12. La articolul 20, alineatul (1) va avea următorul
cuprins:
îArt. 20. — (1) Cadrele didactice din învățământul
superior juridic care dețin funcții de conducere sau de
execuție în cadrul Școlii Naționale de Grefieri sunt asimilate
judecătorilor și procurorilor, pe perioada exercitării funcțiilor.“

4

MONITORUL OFICIAL AL ROMÂNIEI, PARTEA I, Nr. 48/19.I.2006

13. La articolul 21, alineatele (2) și (3) vor avea
următorul cuprins:
î(2) Pentru grefierii cu studii superioare juridice, durata
cursurilor este de 6 luni și constă în pregătirea teoretică și
stagiu practic.
(3) Pentru grefierii cu studii superioare de altă
specialitate sau studii medii, durata cursurilor este de un
an și include pregătire teoretică și stagiu practic.“
14. La articolul 26, după alineatul (1) se introduc două
noi alineate, alineatele (2) și (3), cu următorul cuprins:
î(2) Atestatul eliberat absolvenților Școlii Naționale de
Grefieri constituie actul doveditor pentru vechimea în
muncă.
(3) Perioada de școlarizare prevăzută în contractul de
școlarizare va fi asimilată vechimii în specialitate, în raport
cu nivelul studiilor de absolvire.“
15. La articolul 31, alineatul (2) va avea următorul
cuprins:
î(2) Absolvirea oricărei forme de pregătire continuă,
organizată de Școala Națională de Grefieri sau, după caz,
de instituțiile de profil, constituie un punctaj care se are în
vedere la evaluarea anuală a personalului auxiliar al
instanțelor judecătorești și al parchetelor de pe lângă
acestea.“
16. Articolul 32 va avea următorul cuprins:
îArt. 32. — În completarea formării continue organizate
de Școala Națională de Grefieri, la nivelul fiecărei instanțe
și al fiecărui parchet se vor organiza, trimestrial, ore de
pregătire profesională a personalului auxiliar de specialitate,
sub îndrumarea unui judecător sau procuror desemnat de
conducătorul fiecărei instanțe judecătorești, respectiv al
fiecărui parchet de pe lângă aceasta.“
17. La articolul 33, alineatul (2) va avea următorul
cuprins:
î(2) La numirea în funcția de grefier, pentru îndeplinirea
condiției prevăzute la alin. (1) lit. e), este necesară
absolvirea de studii superioare juridice sau de studii medii.
Persoanele care au studii superioare de altă specialitate,
altele decât cele prevăzute la alin. (3) și (4), sunt asimilate
celor cu studii medii din punct de vedere al încadrării.“
18. Articolul 36 va avea următorul cuprins:
îArt. 36. — (1) În cazul în care activitatea instanțelor
sau parchetelor nu se poate desfășura în condiții normale
din cauza numărului mare de posturi vacante, recrutarea
grefierilor se poate realiza prin concurs pentru ocuparea
posturilor vacante. Concursul se desfășoară la nivelul
curților de apel, parchetelor de pe lângă curțile de apel,
Înaltei Curți de Casație și Justiție, Parchetului de pe lângă
Înalta Curte de Casație și Justiție și Departamentului
Național Anticorupție, potrivit regulamentului aprobat de
Consiliul Superior al Magistraturii.
(2) Posturile de grefieri vacante temporar pot fi ocupate
prin concurs organizat de către instanțele și parchetele
prevăzute la alin. (1), potrivit regulamentului aprobat de
Consiliul Superior al Magistraturii.
(3) La concurs pot participa persoanele care îndeplinesc
condițiile prevăzute la art. 33 alin. (1) lit. a)—e).“

19. La articolul 38, alineatele (1) și (3) vor avea
următorul cuprins:
îArt. 38. — (1) Poate fi numită în funcția de grefier
arhivar, grefier registrator, agent procedural, aprod sau
șofer persoana care are studii medii și îndeplinește
condițiile prevăzute la art. 33 alin. (1) lit. a)—d).
............................................................................................
(3) Modul de organizare și desfășurare a concursului se
stabilește prin regulamentul prevăzut la art. 9 alin. (2).“
20. Articolul 39 va avea următorul cuprins:
îArt. 39. — Grefierii arhivari, grefierii registratori, agenții
procedurali, aprozii și șoferii sunt numiți prin decizie de
către președinții curților de apel sau, după caz, de
procurorii generali ai parchetelor de pe lângă acestea în a
căror circumscripție teritorială urmează să își desfășoare
activitatea.“
21. La articolul 40, alineatul (2) va avea următorul
cuprins:
î(2) Dispozițiile art. 34 din Legea nr. 303/2004,
republicată, cu modificările ulterioare, se aplică în mod
corespunzător.“
22. Articolul 45 va avea următorul cuprins:
îArt. 45. — (1) Promovarea în funcții de conducere de
prim-grefier, de grefier-șef, grefier șef secție sau de grefier
informatician-șef se face prin concurs de verificare a
pregătirii profesionale și a aptitudinilor manageriale ale
candidaților. Concursul se organizează la nivelul curților de
apel, al parchetelor de pe lângă acestea sau, după caz, la
Înalta Curte de Casație și Justiție, la Parchetul de pe
lângă Înalta Curte de Casație și Justiție sau la
Departamentul Național Anticorupție, în baza regulamentului
aprobat de Consiliul Superior al Magistraturii.
(2) La concursul pentru promovarea în funcții de
conducere a grefierilor și grefierilor informaticieni se are în
vedere îndeplinirea următoarelor criterii:
a) o vechime de minimum 3 ani în funcția de grefier,
respectiv de grefier informatician. În cazul grefierilor cu
studii superioare juridice este necesară o vechime de
minimum 6 luni în funcția de grefier;
b) activitate profesională deosebită, evaluată cu
calificativul «Foarte bine» în ultimii 3 ani, respectiv 6 luni.“
23. La articolul 46, alineatul (1) va avea următorul
cuprins:
îArt. 46. — (1) Numirea în funcția de prim-grefier,
grefier-șef, grefier șef secție se face pentru o perioadă de
5 ani, cu posibilitatea reînvestirii o singură dată, prin
decizie a președintelui curții de apel sau a procurorului
general al parchetului de pe lângă această instanță.“
24. La articolul 46, după alineatul (1) se introduce un
nou alineat, alineatul (11), cu următorul cuprins:
î(1 1 ) În cazul în care nu sunt candidați care să
întrunească condițiile prevăzute de lege pentru prezentarea
la concurs, prin derogare de la dispozițiile alin. (1),
persoanele numite în funcțiile de prim-grefier, grefier-șef,
grefier șef secție pot fi reînvestite în funcție, pe durata a
încă unui mandat, prin decizie a președintelui curții de apel
sau a procurorului general al parchetului de pe lângă
această instanță.“

MONITORUL OFICIAL AL ROMÂNIEI, PARTEA I, Nr. 48/19.I.2006
25. La articolul 46, alineatul (2) va avea următorul
cuprins:
î(2) Numirea în funcția de grefier informatician-șef se
face pentru o perioadă de 3 ani, cu posibilitatea reînvestirii
o singură dată, prin decizie a președintelui curții de apel
sau a procurorului general al parchetului de pe lângă
această instanță.“
26. La articolul 46, după alineatul (2) se introduce un
nou alineat, alineatul (21), cu următorul cuprins:
î(2 1 ) În cazul în care nu sunt candidați care să
întrunească condițiile prevăzute de lege pentru prezentarea
la concurs, prin derogare de la dispozițiile alin. (1),
persoana numită în funcția de grefier informatician-șef
poate fi reînvestită în funcție pe durata a încă unui
mandat, prin decizie a președintelui curții de apel sau a
procurorului general al parchetului de pe lângă această
instanță.“
27. La articolul 46, după alineatul (3) se introduce un
nou alineat, alineatul (4), cu următorul cuprins:
î(4) La încetarea mandatului funcției de conducere,
personalul auxiliar de specialitate al instanțelor judecătorești
și al parchetelor de pe lângă acestea poate ocupa, în
condițiile prevăzute la art. 45, o funcție de conducere la
aceeași instanță sau la același parchet ori la altă instanță
sau parchet ori revin la instanțele sau parchetele de unde
provin ori la o instanță sau parchet unde au dreptul să
funcționeze potrivit legii.“
28. Articolul 47 va avea următorul cuprins:
îArt. 47. — Dispozițiile art. 45 și 46 se aplică în mod
corespunzător și în cazul promovării în funcția de grefier
arhivar-șef, în cadrul instanțelor și al parchetelor de pe
lângă acestea la care această funcție se impune.“
29. La articolul 48 alineatul (1), litera a) va avea
următorul cuprins:
îa) când a fost pusă în mișcare acțiunea penală
împotriva sa prin ordonanță sau rechizitoriu;“.
30. La articolul 48, alineatul (2) va avea următorul
cuprins:
î(2) Suspendarea din funcție se dispune de președintele
curții de apel sau, după caz, de procurorul general al
parchetului de pe lângă aceasta, în a cărui circumscripție
teritorială își desfășoară activitatea persoana în cauză.
Pentru personalul auxiliar de specialitate al Înaltei Curți de
Casație și Justiție, al Parchetului de pe lângă Înalta Curte
de Casație și Justiție și al Departamentului Național
Anticorupție, suspendarea din funcție se dispune de
conducătorii acestora.“
31. La articolul 49, alineatul (1) va avea următorul
cuprins:
îArt. 49. — (1) În cazul prevăzut la art. 48 alin. (1)
lit. a), președintele Înaltei Curți de Casație și Justiție,
procurorul general al Parchetului de pe lângă Înalta Curte
de Casație și Justiție și al Departamentului Național
Anticorupție, președintele curții de apel sau, după caz,
procurorul general al parchetului de pe lângă aceasta
comunică de îndată persoanei în cauză și conducerii
instanței sau parchetului unde aceasta funcționează
hotărârea prin care s-a dispus suspendarea din funcție.“

5

32. La articolul 56, alineatul (1) va avea următorul
cuprins:
îArt. 56. — (1) Președintele curții de apel sau, după
caz, procurorul general al parchetului de pe lângă curtea
de apel, cu avizul conducătorului instanței judecătorești ori
al parchetului de pe lângă aceasta, poate dispune
detașarea personalului auxiliar de specialitate în cadrul
altor instanțe judecătorești sau parchete de pe lângă
acestea, în cadrul Ministerului Justiției, Consiliului Superior
al Magistraturii ori al unităților subordonate acestora sau al
celor aflate în coordonarea acestora.“
33. La articolul 60, alineatul (4) va avea următorul
cuprins:
î(4) Salarizarea personalului auxiliar de specialitate, a
funcționarilor publici și a personalului contractual din cadrul
instanțelor judecătorești, parchetelor de pe lângă acestea,
precum și din cadrul Ministerului Justiției, Institutului
Național al Magistraturii și Școlii Naționale de Grefieri se
stabilește prin lege specială.“
34. La articolul 60, după alineatul (4) se introduce un
nou alineat, alineatul (5), cu următorul cuprins:
î(5) Până la intrarea în vigoare a legii speciale de
salarizare, rămân aplicabile în continuare dispozițiile legale
referitoare la salarizarea personalului prevăzut la alin. (4).“
35. La articolul 63, alineatul (4) va avea următorul
cuprins:
î(4) Pentru acoperirea cheltuielilor programelor de
formare și perfecționare profesională a personalului auxiliar
de specialitate, organizate în condițiile prevăzute la alin. (2)
lit. a) și c), curțile de apel și parchetele de pe lângă
acestea, precum și, după caz, Înalta Curte de Casație și
Justiție, Parchetul de pe lângă Înalta Curte de Casație și
Justiție, Departamentul Național Anticorupție și Școala
Națională de Grefieri au obligația să prevadă în bugetul
anual propriu sumele necesare pentru cheltuielile
respective.“
36. La articolul 63, după alineatul (4) se introduce un
nou alineat, alineatul (5), cu următorul cuprins:
î(5) Cheltuielile privind masa și cazarea personalului
care participă la cursurile de perfecționare profesională,
organizate în condițiile prevăzute la alin. (2) lit. c), se
suportă de Școala Națională de Grefieri, iar cheltuielile de
transport, de către instanța sau parchetul al cărui angajat
este.“
37. La articolul 68, alineatul (1) va avea următorul
cuprins:
îArt. 68. — (1) Personalul auxiliar de specialitate al
instanțelor judecătorești și al parchetelor de pe lângă
acestea, astfel cum este prevăzut la art. 3 alin. (1), cu o
vechime de cel puțin 25 de ani în specialitate, beneficiază,
la împlinirea vârstei de 65 de ani, de pensie de serviciu,
în cuantum de 80% din media salariilor de bază brute
lunare realizate în ultimele 12 luni de activitate înainte de
data pensionării. În calcularea mediei salariilor de bază
brute lunare se includ și sporurile cu caracter permanent.“
38. La articolul 68, după alineatul (1) se introduce un
nou alineat, alineatul (11), cu următorul cuprins:
î(11) Personalul auxiliar de specialitate al instanțelor
judecătorești și parchetelor de pe lângă acestea este

6

MONITORUL OFICIAL AL ROMÂNIEI, PARTEA I, Nr. 48/19.I.2006

pensionat la cerere, înainte de împlinirea vârstei prevăzute
de lege, și beneficiază de pensia prevăzută la alin. (1),
dacă are o vechime de cel puțin 25 de ani numai în
aceste funcții.“
39. La articolul 68, alineatele (2) și (4) vor avea
următorul cuprins:
î(2) Pentru fiecare an care depășește vechimea
prevăzută la alin. (1) se adaugă la cuantumul pensiei câte
1% din salariul de bază brut lunar, fără a se putea depăși
salariul de bază brut lunar avut la data pensionării.
..............................................................................................
(4) De prevederile alin. (1), (2) și (3) beneficiază și
personalul auxiliar pensionat anterior intrării în vigoare a
prezentei legi.“
40. La articolul 68, după alineatul (4) se introduc două
noi alineate, alineatele (41) și (42), cu următorul cuprins:
î(41) Persoanele care îndeplinesc condițiile de vechime
prevăzute la alin. (1) și (3) numai în funcția de personal
auxiliar de specialitate al instanțelor judecătorești și
parchetelor de pe lângă acestea beneficiază de pensie de
serviciu chiar dacă la data pensionării au avut sau au o
altă ocupație. În acest caz, pensia se stabilește pe baza
drepturilor salariale ale personalului auxiliar de specialitate
în funcție în condiții identice de vechime și nivel al
instanței sau parchetului.
(4 2 ) De prevederile alin. (4 1 ) pot beneficia numai
persoanele care au fost eliberate din funcția de personal
auxiliar de specialitate al instanțelor judecătorești și
parchetelor de pe lângă acestea din motive neimputabile.“
41. La articolul 68, alineatul (7) va avea următorul
cuprins:
î(7) Pensiile de serviciu ale personalului auxiliar de
specialitate se actualizează anual, în raport cu media
salariilor brute realizate în ultimele 12 luni ale personalului
auxiliar de specialitate în activitate.“
42. După articolul 68 se introduce un nou articol,
articolul 681, cu următorul cuprins:
îArt. 681. — Dispozițiile art. 67 și ale art. 68 se aplică
în mod corespunzător și executorilor judecătorești,
pensionați anterior intrării în vigoare a Legii nr. 188/2000
privind executorii judecătorești, cu modificările și
completările ulterioare.“
43. La articolul 69, alineatul (1) va avea următorul
cuprins:
îArt. 69. — (1) Personalul auxiliar de specialitate cu o
vechime continuă în justiție de 25 de ani la data
pensionării sau a eliberării din funcție pentru motive
neimputabile beneficiază de o indemnizație egală cu
3 salarii de bază de încadrare lunare brute, care se
impozitează potrivit legii.“
44. La articolul 77, alineatul (1) va avea următorul
cuprins:
îArt. 77. — (1) Funcția de grefier este incompatibilă cu
orice alte funcții publice sau private, cu excepția funcțiilor
didactice.“

45. La articolul 86, alineatul (2) va avea următorul
cuprins:
î(2) Sancțiunile prevăzute la art. 85 alin. (1) lit. b)—f)
se aplică de către președintele Înaltei Curți de Casație și
Justiție, procurorul general al Parchetului de pe lângă Înalta
Curte de Casație și Justiție sau al Departamentului
Național Anticorupție ori, după caz, de președintele curții
de apel sau de procurorul general al parchetului de pe
lângă curtea de apel în a cărui circumscripție teritorială își
desfășoară activitatea cel sancționat.“
46. La articolul 87, alineatul (2) va avea următorul
cuprins:
î(2) Cercetarea prealabilă este obligatorie în toate
cazurile și se efectuează prin judecători sau procurori
desemnați de Colegiul de conducere al Înaltei Curți de
Casație și Justiție, al Parchetului de pe lângă Înalta Curte
de Casație și Justiție, al Departamentului Național
Anticorupție ori, după caz, de președintele curții de apel
sau de procurorul general al parchetului de pe lângă
curtea de apel. Cercetarea prealabilă se finalizează
printr-un act de constatare.“
47. La articolul 87, alineatul (3) se abrogă.
48. La articolul 88, alineatul (1) va avea următorul
cuprins:
îArt. 88. — (1) Pe perioada cercetării prealabile,
conducătorul instanței sau parchetului prevăzut la art. 86
va putea dispune, în raport cu gravitatea faptei,
suspendarea din funcție a persoanei în cauză.“
49. La articolul 91, alineatul (2) va avea următorul
cuprins:
î(2) Grefierii dactilografi ale căror posturi au fost
transformate în posturi de grefieri urmează să fie salarizați
corespunzător legii speciale de salarizare. Tehnicienii
criminaliști din cadrul parchetelor sunt asimilați grefierilor.“
50. La articolul 91, după alineatul (2) se introduce un
nou alineat, alineatul (3), cu următorul cuprins:
î(3) La intrarea în vigoare a prezentei legi, registratorii
și informaticienii în funcție vor fi încadrați ca grefieri
registratori, respectiv grefieri informaticieni, prin
transformarea corespunzătoare a posturilor, urmând să fie
salarizați corespunzător legii speciale de salarizare.“
51. Articolul 93 va avea următorul cuprins:
îArt. 93. — (1) Constituie vechime în specialitate
perioada în care personalul auxiliar al instanțelor
judecătorești și al parchetelor de pe lângă acestea a
îndeplinit oricare dintre funcțiile prevăzute la art. 3, precum
și perioadele în care a îndeplinit, în cadrul instanțelor
judecătorești, procuraturii, fostelor arbitraje de stat sau
departamentale și fostelor notariate de stat, funcția de:
impiegat, secretar, secretar ajutor, secretar dactilograf,
dactilograf, conducător de carte funciară, arhivar,
registrator, arhivar-registrator, curier, referent, stenodactilograf, șef de cabinet, funcționar, statistician, grefier
dactilograf, grefier analist programator.
(2) Constituie vechime în specialitate și perioada în care
personalul auxiliar de specialitate al instanțelor judecătorești
și al parchetelor de pe lângă acestea a îndeplinit funcția

MONITORUL OFICIAL AL ROMÂNIEI, PARTEA I, Nr. 48/19.I.2006
de executor judecătoresc, până la data intrării în vigoare a
Legii nr. 188/2000, cu modificările și completările ulterioare.
(3) Perioada în care personalul auxiliar de specialitate
al instanțelor judecătorești și al parchetelor de pe lângă
acestea a exercitat funcții de aceeași natură în cadrul
Curții Constituționale sau în cadrul fostelor structuri
jurisdicționale ale Curții de Conturi constituie vechime în
specialitate.
(4) Pentru informaticieni constituie vechime în
specialitate și perioadele lucrate la instanțele judecătorești,
parchetele de pe lângă acestea și Ministerul Justiției.“
Art. II. — Pe data intrării în vigoare a prezentei legi, în
ceea ce îi privește pe informaticieni, se abrogă prevederile
art. 128 din Legea nr. 304/2004 privind organizarea
judiciară, republicată în Monitorul Oficial al României,
Partea I, nr. 827 din 13 septembrie 2005, precum și orice
alte dispoziții contrare.
Art. III. — Pe data intrării în vigoare a prezentei legi,
noțiunea de informatician din Legea nr. 567/2004 privind
statutul personalului auxiliar de specialitate al instanțelor
judecătorești și al parchetelor de pe lângă acestea se
înlocuiește cu noțiunea de grefier informatician.
Art. IV. — Pe data intrării în vigoare a prezentei legi,
noțiunea de Parchet Național Anticorupție din Legea
nr. 567/2004 privind statutul personalului auxiliar de
specialitate al instanțelor judecătorești și al parchetelor de
pe lângă acestea se înlocuiește cu noțiunea de
Departament Național Anticorupție.

7

Art. V. — În termen de 60 de zile de la intrarea în
vigoare a prezentei legi, Consiliul Superior al Magistraturii
aprobă sau modifică, după caz, regulamentele prevăzute la
art. 7, art. 8 alin. (3), art. 9 alin. (2), art. 17, art. 36
alin. (1) și (2), art. 38 alin. (3), art. 44 alin. (3), art. 45
alin. (1), art. 65 alin. (3) și art. 71 alin. (2).
Art. VI. — (1) Personalul auxiliar de specialitate din
cadrul instanțelor judecătorești și al parchetelor de pe
lângă acestea, care la data intrării în vigoare a prezentei
legi îndeplinește condițiile de pensionare prevăzute la
art. 68 alin. (11), va fi eliberat din funcție la împlinirea unui
temen de 3 luni de la intrarea în vigoare a prezentei legi.
(2) Consiliul Superior al Magistraturii va lua măsurile
necesare pentru ocuparea în termen de 4 luni de la
intrarea în vigoare a prezentei legi a posturilor care devin
vacante prin pensionarea persoanelor prevăzute la alin. (1).
Art. VII. — Prezenta lege intră în vigoare la data intrării
în vigoare a legii speciale de salarizare, prevăzută la
art. 60 alin. (4), cu excepția dispozițiilor art. I pct. 11 și 35,
care intră în vigoare la 3 zile de la data publicării legii în
Monitorul Oficial al României, Partea I.
Art. VIII. — Legea nr. 567/2004 privind statutul
personalului auxiliar de specialitate al instanțelor
judecătorești și al parchetelor de pe lângă acestea, cu
modificările și completările aduse prin prezenta lege, se va
republica, dându-se textelor o nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

ADRIAN NĂSTASE

NICOLAE VĂCĂROIU

București, 11 ianuarie 2006.
Nr. 17.
PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii nr. 567/2004 privind statutul personalului auxiliar
de specialitate al instanțelor judecătorești și al parchetelor
de pe lângă acestea
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea și completarea
Legii nr. 567/2004 privind statutul personalului auxiliar de specialitate al
instanțelor judecătorești și al parchetelor de pe lângă acestea și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 10 ianuarie 2006.
Nr. 20.

8

MONITORUL OFICIAL AL ROMÂNIEI, PARTEA I, Nr. 48/19.I.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind transmiterea unor imobile din domeniul public al statului și din administrarea
Ministerului Apărării Naționale în domeniul public al municipiului Caransebeș și în administrarea
Consiliului Local al Municipiului Caransebeș, județul Caraș-Severin
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unor imobile, având
datele de identificare prevăzute în anexa care face parte
integrantă din prezenta hotărâre, din domeniul public al
statului și din administrarea Ministerului Apărării Naționale
în domeniul public al municipiului Caransebeș și în

administrarea Consiliului Local al Municipiului Caransebeș,
județul Caraș-Severin.
Art. 2. — Predarea-preluarea imobilelor transmise potrivit
art. 1 se face pe bază de protocol încheiat între părțile
interesate, în termen de 60 de zile de la data intrării în
vigoare a prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul apărării naționale,
Teodor Atanasiu
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu

București, 12 ianuarie 2006.
Nr. 43.

ANEXĂ
DATELE DE IDENTIFICARE

a imobilelor care se transmit din domeniul public al statului și din administrarea Ministerului Apărării Naționale
în domeniul public al municipiului Caransebeș și în administrarea Consiliului Local al Municipiului Caransebeș,
județul Caraș-Severin
Locul
unde sunt situate
imobilele
care se transmit

Persoana juridică
de la care
se transmit imobilele

Persoana juridică
la care
se transmit imobilele

Municipiul
Caransebeș,
județul
Caraș-Severin

Statul român,
Ministerul
Apărării Naționale

Municipiul
Caransebeș,
județul
Caraș-Severin

Statul român,
Ministerul
Apărării Naționale

Municipiul
Caransebeș,
județul
Caraș-Severin —
Consiliul Local
al Municipiului
Caransebeș
Municipiul
Caransebeș,
județul
Caraș-Severin —
Consiliul Local
al Municipiului
Caransebeș

Codul de clasificare
din inventarul
bunurilor aflate
în administrarea
Ministerului Apărării
Naționale, care
alcătuiesc domeniul
public al statului

Caracteristicile tehnice ale imobilelor

— imobil
1.005 (parțial)
— cod 8.29.09
— nr. M.F.
104.160

— suprafața totală a terenului = 434.600 m2

— imobil 965
— cod 8.29.09
— nr. M.F.
104.158

— suprafața construită = 3.139 m2
— suprafața desfășurată = 3.139 m2
— suprafața totală a terenului, inclusiv construcțiile =
113.060 m2

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 48/19.I.2006 conține 8 pagini.

Prețul: 0,60 lei noi/6.000 lei vechi

&JUYDGY|071520]
ISSN 1453—4495

