Anul 174 (XVIII) — Nr. 916

PARTEA

I

LEGI, DECRETE, HOTĂRÂRI ȘI ALTE ACTE

Vineri, 10 noiembrie 2006

SUMAR

Nr.

Pagina
DECRETE

1.239. — Decret privind conferirea Ordinului național
Serviciul Credincios în grad de Mare Cruce ...........

2

1.243. — Decret privind conferirea Ordinului național
Pentru Merit în grad de Cavaler ..............................

2

ORDONANȚE ȘI HOTĂRÂRI
ALE GUVERNULUI ROMÂNIEI
87. — Ordonanță de urgență pentru modificarea și
completarea Legii nr. 32/2000 privind activitatea
de asigurare și supravegherea asigurărilor.............

3

1.544. — Hotărâre privind darea în folosință gratuită
Asociației Criminaliștilor din România a unui imobil
din domeniul privat al statului și din administrarea
Regiei Autonome îAdministrația Patrimoniului
Protocolului de Stat“ .................................................

3–4

1.553. — Hotărâre pentru modificarea anexelor nr. 1 și 2
la Hotărârea Guvernului nr. 50/2006 privind
aprobarea obiectivelor salariale trimestriale, pe
anul 2006, pentru operatorii economici monitorizați
potrivit Ordonanței de urgență a Guvernului
nr. 79/2001 privind întărirea disciplinei economicofinanciare și alte dispoziții cu caracter financiar ....

4–6

1.567. — Hotărâre privind alocarea unei sume din Fondul
de rezervă bugetară la dispoziția Guvernului,
prevăzut în bugetul de stat pe anul 2006, pentru
județul Bihor...............................................................

Nr.

Pagina

1.571. — Hotărâre privind alocarea unei sume din
Fondul de intervenție la dispoziția Guvernului,
prevăzut în bugetul de stat pe anul 2006, pentru
înlăturarea efectelor calamităților naturale produse
în județul Suceava ....................................................

9

1.584. — Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe anul
2006, pentru asigurarea cheltuielilor de personal
ale unităților de învățământ preuniversitar de stat....

10–11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

7

1.569. — Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe anul 2006,
pentru județul Maramureș.........................................

7–8

1.570. — Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe anul 2006,
pentru județul Vâlcea ................................................

8

1.290. — Ordin al ministrului sănătății publice pentru
aprobarea Normelor metodologice de aplicare a
titlului VI îEfectuarea prelevării și transplantului de
organe, țesuturi și celule de origine umană în
scop terapeutic” din Legea nr. 95/2006 privind
reforma în domeniul sănătății...................................

12–13

7.811. — Ordin al președintelui Autorității pentru
Valorificarea Activelor Statului privind încetarea
procedurii de administrare specială la Societatea
Comercială îBăneasa“ — S.A. Voluntari.................

13

A/12.702. — Ordin al ministrului afacerilor externe pentru
publicarea în Monitorul Oficial al României, Partea I,
a Rezoluției Consiliului de Securitate al
Organizației Națiunilor Unite nr. 1.718/2006 privind
neproliferarea/Republica Populară Democrată
Coreeană, adoptată la 14 octombrie 2006 .............

14–16

2

MONITORUL OFICIAL AL ROMÂNIEI, PARTEA I, Nr. 916/10.XI.2006

DECRETE
PREȘEDINTELE ROMÂNIEI

DECRET
privind conferirea Ordinului național Serviciul Credincios
în grad de Mare Cruce
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (1), ale art. 6 lit. A și ale
art. 11 din Legea nr. 29/2000 privind sistemul național de decorații al
României, cu modificările ulterioare,
având în vedere propunerea ministrului culturii și cultelor,
cu ocazia împlinirii vârstei de 90 de ani, în semn de înaltă apreciere
pentru întreaga sa operă filosofică și pentru promovarea principiilor unei
societăți deschise,
Președintele României

d e c r e t e a z ă:

Articol unic. — Se conferă Ordinul național Serviciul Credincios în grad
de Mare Cruce domnului Mihai Șora, filosof.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 6 noiembrie 2006.
Nr. 1.239.

PREȘEDINTELE ROMÂNIEI

DECRET
privind conferirea Ordinului național Pentru Merit
în grad de Cavaler
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (3), ale art. 6 lit. A și ale
art. 11 din Legea nr. 29/2000 privind sistemul național de decorații al
României, cu modificările ulterioare,
în semn de apreciere pentru rolul activ pe care l-a avut în promovarea
unificării europene și pentru sprijinul adus societății civile din România,
Președintele României

d e c r e t e a z ă:

Articol unic. — Se conferă Ordinul național Pentru Merit în grad de
Cavaler domnului doctor Günter Dill, director al Biroului Fundației îKonrad
Adenauer“ la București.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 7 noiembrie 2006.
Nr. 1.243.

MONITORUL OFICIAL AL ROMÂNIEI, PARTEA I, Nr. 916/10.XI.2006

3

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii nr. 32/2000 privind activitatea de asigurare
și supravegherea asigurărilor
Având în vedere urgența armonizării legislației din domeniul asigurărilor cu reglementările din domeniul instituțiilor
de credit și instituțiilor financiare nebancare și, respectiv, al administrării fondurilor de pensii facultative, pentru crearea
unui cadru unitar de reglementare și supraveghere a entităților care acționează în aceste sectoare, care nu ar fi posibil
decât după ce se realizează modificarea și completarea Legii nr. 32/2000 privind activitatea de asigurare și
supravegherea asigurărilor, cu modificările și completările ulterioare,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 32/2000 privind activitatea de
asigurare și supravegherea asigurărilor, publicată în
Monitorul Oficial al României, Partea I, nr. 148 din
10 aprilie 2000, cu modificările și completările ulterioare, se
modifică și se completează după cum urmează:
1. La articolul 2 litera C, punctele 582 și 64 vor avea
următorul cuprins:
î582. agent de asigurare subordonat — persoana fizică
sau juridică ce, pe lângă activitatea sa profesională
principală, intermediază în numele și în contul unuia sau
mai multor asigurători produse de asigurare care sunt
complementare la produsele furnizate de instituțiile de credit
și instituțiile financiare nebancare care acționează într-o
piață reglementată;
.............................................................................................
64. bancassurance — activitatea de intermediere a
produselor de asigurări care sunt complementare la produsele
instituțiilor de credit și instituțiilor financiare nebancare,
desfășurată prin rețeaua acestor instituții în condițiile
prevăzute prin norme emise în aplicarea prezentei legi;“.
2. După alineatul (19) al articolului 12 se introduc trei
noi alineate, alineatele (20), (21) și (22), cu următorul
cuprins:
î(20) Prin excepție de la prevederile alin. (4) lit. f),
asigurătorii pot desfășura, în conformitate cu legislația
specifică în vigoare, și activitatea de administrare a
fondurilor de pensii facultative.
(21) Activele, pasivele, veniturile și cheltuielile privind
desfășurarea activității de administrare a fondurilor de pensii
facultative trebuie organizate, evidențiate și administrate

distinct de activele, pasivele, veniturile și cheltuielile aferente
activității de asigurare, fără posibilitate de transfer.
(22) Activele, pasivele, veniturile și cheltuielile prevăzute
la alin. (21) sunt destinate exclusiv operațiunilor legate de
fondurile de pensii facultative și activități conexe.“
3. După alineatul (18) al articolului 35 se introduc două
noi alineate, alineatele (19) și (20), cu următorul cuprins:
î(19) Prin excepție de la prevederile alin. (5) lit. d),
brokerii de asigurare și/sau de reasigurare pot intermedia,
în conformitate cu legislația specifică în vigoare, și produse
ale fondurilor de pensii facultative.
(20) Contractul de asigurare de răspundere civilă
prevăzut la alin. (5) lit. c) se referă numai la activitatea de
intermediere în asigurări și/sau în reasigurări reglementată
în conformitate cu prezenta lege și cu normele emise în
aplicarea acesteia.“
4. La anexa nr. 3, după punctul 14 se introduce un nou
punct, punctul 15, cu următorul cuprins:
î15. Directiva 2003/41/CE a Parlamentului European și
a Consiliului privind activitatea și supravegherea instituțiilor
pentru pensii ocupaționale, publicată în Jurnalul Oficial
nr. L 235 din 23 septembrie 2003, p. 10—21:
— punctul 19 din preambul.“
Art. II. — Legea nr. 32/2000 privind activitatea de
asigurare și supravegherea asigurărilor, publicată în
Monitorul Oficial al României, Partea I, nr. 148 din
10 aprilie 2000, cu modificările și completările ulterioare,
precum și cu cele aduse prin prezenta ordonanță de
urgență, va fi republicată, după aprobarea acesteia de
Parlament, dându-se textelor o nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
Președintele Comisiei de Supraveghere a Asigurărilor,
Angela Toncescu
p. Ministrul finanțelor publice,
Doina-Elena Dascălu,
secretar de stat
București, 8 noiembrie 2006.
Nr. 87.
GUVERNUL ROMÂNIEI

HOTĂRÂRE
privind darea în folosință gratuită Asociației Criminaliștilor din România a unui imobil
din domeniul privat al statului și din administrarea Regiei Autonome îAdministrația
Patrimoniului Protocolului de Stat“
În temeiul art. 108 din Constituția României, republicată, al art. 17 din Legea nr. 213/1998 privind proprietatea
publică și regimul juridic al acesteia, cu modificările și completările ulterioare, și al art. 11 lit. m) din Legea nr. 90/2001
privind organizarea și funcționarea Guvernului României și a ministerelor, cu modificările și completările ulterioare,

4

MONITORUL OFICIAL AL ROMÂNIEI, PARTEA I, Nr. 916/10.XI.2006
Guvernul României adoptă prezenta hotărâre.

Art. 1. — Se aprobă darea în folosință gratuită, pe o
perioadă de 5 ani, Asociației Criminaliștilor din România,
persoană juridică română de drept privat, fără scop
patrimonial, de utilitate publică, a imobilului aflat în
domeniul privat al statului și în administrarea Regiei
Autonome îAdministrația Patrimoniului Protocolului de Stat“,
având datele de identificare prevăzute în anexa care face
parte integrantă din prezenta hotărâre.
Art. 2. — Predarea-preluarea imobilului prevăzut la
art. 1 se face pe bază de protocol încheiat între părțile

interesate, în termen de 30 de zile de la data intrării în
vigoare a prezentei hotărâri.
Art. 3. — Cheltuielile privind consumul de energie
electrică, gaze, apă, canal, telefon, precum și celelalte
cheltuieli pentru folosința și întreținerea imobilului, precum
și a terenului aferent, inclusiv taxele și impozitele locale, se
suportă de către Asociația Criminaliștilor din România, pe
bază de contract de prestări de servicii încheiat cu Regia
Autonomă îAdministrația Patrimoniului Protocolului de Stat“.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul delegat pentru coordonarea
Secretariatului General al Guvernului,
Radu Stroe
Ministrul finanțelor publice,
Sebastian Teodor Gheorghe Vlădescu
București, 1 noiembrie 2006.
Nr. 1.544.
ANEXĂ
DATELE DE IDENTIFICARE

a imobilului aflat în domeniul privat al statului și în administrarea Regiei Autonome îAdministrația Patrimoniului
Protocolului de Stat“, dat în folosință gratuită Asociației Criminaliștilor din România
Locul unde este situat imobilul

Municipiul București, bd. Dacia
nr. 55, ap. 1, sectorul 1

Persoana juridică de la care
se transmite imobilul

Persoana juridică la care
se transmite imobilul

Statul român —
Regia Autonomă
îAdministrația
Patrimoniului
Protocolului de Stat“

Asociația Criminaliștilor
din România

Caracteristicile tehnice
ale imobilului

— imobil compus din
4 camere cu dependințe,
cu o suprafață utilă de
77,16 m2
— o boxă în suprafață
de 7,95 m2, la subsolul
imobilului
— teren aferent: 12,89 m2

GUVERNUL ROMÂNIEI

HOTĂRÂRE
pentru modificarea anexelor nr. 1 și 2 la Hotărârea Guvernului nr. 50/2006
privind aprobarea obiectivelor salariale trimestriale, pe anul 2006, pentru operatorii economici
monitorizați potrivit Ordonanței de urgență a Guvernului nr. 79/2001 privind întărirea disciplinei
economico-financiare și alte dispoziții cu caracter financiar
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Anexele nr. 1 și 2 la Hotărârea
Guvernului nr. 50/2006 privind aprobarea obiectivelor
salariale trimestriale, pe anul 2006, pentru operatorii
economici monitorizați potrivit Ordonanței de urgență a
Guvernului nr. 79/2001 privind întărirea disciplinei

economico-financiare și alte dispoziții cu caracter financiar,
publicată în Monitorul Oficial al României, Partea I, nr. 61
din 23 ianuarie 2006, se modifică și se înlocuiesc cu
anexele nr. 1 și 2*) care fac parte integrantă din prezenta
hotărâre.

PRIM-MINISTRU

CĂLIN POPESCU-TĂRICEANU

București, 1 noiembrie 2006.
Nr. 1.553.
*) Anexele nr. 1 și 2 sunt reproduse în facsimil.

Contrasemnează:
Ministrul finanțelor publice,
Sebastian Teodor Gheorghe Vlădescu
Ministrul muncii, solidarității sociale și familiei,
Gheorghe Barbu

trimestriale ale fondului de salarii și ale numărului mediu de personal în anul 2006 la operatorii economici monitorizați conform Ordonanței de urgență
a Guvernului nr. 79/2001 și Hotărârii Guvernului nr. 393/2004

PLAFOANELE

ANEXA Nr. 1

MONITORUL OFICIAL AL ROMÂNIEI, PARTEA I, Nr. 916/10.XI.2006
5

privind reducerile efective de personal în anul 2006 la operatorii economici monitorizați conform Ordonanței de urgență a Guvernului nr. 79/2001
și Hotărârii Guvernului nr. 393/2004

OBIECTIVELE

ANEXA Nr. 2

6
MONITORUL OFICIAL AL ROMÂNIEI, PARTEA I, Nr. 916/10.XI.2006

MONITORUL OFICIAL AL ROMÂNIEI, PARTEA I, Nr. 916/10.XI.2006

7

GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2006, pentru județul Bihor
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din taxa pe valoarea adăugată pentru echilibrarea bugetelor
locale pe anul 2006, cu suma de 1.000 mii lei, pentru
județul Bihor, din Fondul de rezervă bugetară la dispoziția
Guvernului, prevăzut în bugetul de stat pe anul 2006, și
alocarea acesteia bugetelor locale ale unităților
administrativ-teritoriale, potrivit anexei care face parte

integrantă din prezenta hotărâre, pentru finanțarea unor
cheltuieli curente și a unor cheltuieli de capital.
Art. 2. — Ordonatorii principali de credite răspund de
modul de utilizare, în conformitate cu dispozițiile legale, a
sumei alocate potrivit prevederilor art. 1.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu
București, 8 noiembrie 2006.
Nr. 1.567.
ANEXĂ
REPARTIZAREA

pe unități administrativ-teritoriale a sumei alocate din Fondul de rezervă
bugetară la dispoziția Guvernului, prevăzut în bugetul de stat pe anul 2006,
pentru județul Bihor
Nr.
crt.

Unitatea
administrativ-teritorială

1.
2.

Suma alocată
— mii lei —

Orașul Nucet
Orașul Vașcău

500
500
1.000

TOTAL:

GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2006, pentru județul Maramureș
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările și completările ulterioare, și al art. 11 lit. a) din Legea bugetului de stat pe anul 2006
nr. 379/2005, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din taxa pe valoarea adăugată pentru echilibrarea bugetelor
locale pe anul 2006, cu suma de 1.600 mii lei, pentru
județul Maramureș, din Fondul de rezervă bugetară la

dispoziția Guvernului, prevăzut în bugetul de stat pe
anul 2006, și alocarea acesteia bugetului propriu al
județului Maramureș pentru reabilitarea drumului județean
DJ 183 C de la km 0+000 la km 4+000.

8

MONITORUL OFICIAL AL ROMÂNIEI, PARTEA I, Nr. 916/10.XI.2006

Art. 2. — Ordonatorul principal de credite răspunde de
modul de utilizare, în conformitate cu dispozițiile legale, a
sumei alocate potrivit prevederilor art. 1.

Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu
București, 8 noiembrie 2006.
Nr. 1.569.
GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2006, pentru județul Vâlcea
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din taxa pe valoarea adăugată pentru echilibrarea bugetelor
locale pe anul 2006, cu suma de 4.920 mii lei, pentru
județul Vâlcea, din Fondul de rezervă bugetară la dispoziția
Guvernului, prevăzut în bugetul de stat pe anul 2006, și
alocarea acesteia bugetelor locale ale unităților
administrativ-teritoriale prevăzute în anexa care face parte

integrantă din prezenta hotărâre, pentru finanțarea unor
cheltuieli curente și obiective de investiții.
Art. 2. — Ordonatorii principali de credite răspund de
modul de utilizare, în conformitate cu dispozițiile legale, a
sumei alocate potrivit prevederilor art. 1.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu
București, 8 noiembrie 2006.
Nr. 1.570.
ANEXĂ
REPARTIZAREA

pe unități administrativ-teritoriale a sumei ce se alocă din Fondul de rezervă bugetară la dispoziția Guvernului,
prevăzut în bugetul de stat pe anul 2006, pentru județul Vâlcea
Nr.
crt.

1.

2.
3.

Unitatea administrativ-teritorială

Total județul Vâlcea,
din care:
Consiliul Județean Vâlcea
— refacere și consolidare drum județean DJ 658 Gura Văii — Muereasca — Mănăstirea
Frăsinei și refacere și consolidare poduri
Orașul Horezu
— finanțarea unor cheltuieli curente
Comuna Laloșu
— finanțarea obiectivului de investiții — sediu primărie comuna Laloșu

Suma alocată
— mii lei —

4.920
3.440
3.440
1.130
1.130
350
350

MONITORUL OFICIAL AL ROMÂNIEI, PARTEA I, Nr. 916/10.XI.2006

9

GUVERNUL ROMÂNIEI

HOTĂRÂRE
privind alocarea unei sume din Fondul de intervenție la dispoziția Guvernului,
prevăzut în bugetul de stat pe anul 2006, pentru înlăturarea efectelor calamităților naturale
produse în județul Suceava
În temeiul art. 108 din Constituția României, republicată, al art. 30 alin. (4) și (5) din Legea nr. 500/2002 privind
finanțele publice, cu modificările ulterioare, și al art. 11 lit. b) din Legea bugetului de stat pe anul 2006 nr. 379/2005, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă alocarea sumei de 1.200 mii lei din
Fondul de intervenție la dispoziția Guvernului, prevăzut în
bugetul de stat pe anul 2006, bugetelor locale ale unor unități
administrativ-teritoriale din județul Suceava, potrivit anexei care
face parte integrantă din prezenta hotărâre, pentru înlăturarea
efectelor calamităților naturale produse în primăvara și vara
anului 2006, în vederea finalizării și decontării unor lucrări
urgente de refacere a infrastructurii grav afectate.
Art. 2. — Pentru asigurarea fondurilor necesare finanțării
lucrărilor prevăzute la art. 1 se suplimentează cu suma de

1.200 mii lei Fondul de intervenție la dispoziția Guvernului,
din Fondul de rezervă bugetară la dispoziția Guvernului,
prevăzut în bugetul de stat pe anul 2006.
Art. 3. — Ordonatorii principali de credite răspund de
modul de utilizare a sumei alocate potrivit prevederilor
art. 1, în conformitate cu dispozițiile legale.
Art. 4. — Ministerul Finanțelor Publice este autorizat să
introducă modificările corespunzătoare în structura bugetului
de stat pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu

București, 8 noiembrie 2006.
Nr. 1.571.

ANEXĂ
REPARTIZAREA

pe unități administrativ-teritoriale a sumelor ce se alocă pentru înlăturarea
efectelor calamităților naturale produse în județul Suceava
Nr.
crt.

Unitatea
administrativ-teritorială
TOTAL,

Suma alocată
— mii lei —

1.200

din care:
1.

Comuna Voitinel

500

2.

Comuna Vicovu de Jos

200

3.

Comuna Iaslovăț

200

4.

Comuna Grănicești

100

5.

Comuna Dornești

100

6.

Comuna Iacobeni

100

10

MONITORUL OFICIAL AL ROMÂNIEI, PARTEA I, Nr. 916/10.XI.2006
GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2006, pentru asigurarea cheltuielilor de personal
ale unităților de învățământ preuniversitar de stat
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005, cu
modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă suplimentarea sumelor
defalcate din taxa pe valoarea adăugată pentru bugetele
locale pe anul 2006, cu suma de 690.201 mii lei, din
Fondul de rezervă bugetară la dispoziția Guvernului,
prevăzut în bugetul de stat pe anul 2006, potrivit anexei
care face parte integrantă din prezenta hotărâre, din care:
a) 681.284 mii lei — sume defalcate din taxa pe
valoarea adăugată pentru finanțarea cheltuielilor
descentralizate la nivelul comunelor, orașelor, municipiilor și
sectoarelor municipiului București, pentru asigurarea
cheltuielilor de personal ale instituțiilor de învățământ
preuniversitar de stat;
b) 8.917 mii lei — sume defalcate din taxa pe valoarea
adăugată pentru finanțarea cheltuielilor descentralizate la
nivelul județelor și al municipiului București, pentru
asigurarea cheltuielilor învățământului special.

(2) Repartizarea sumelor prevăzute la alin. (1) lit. a) pe
comune, orașe, municipii și sectoarele municipiului
București se face de către consiliul județean, respectiv de
către Consiliul General al Municipiului București, prin
hotărâre, după consultarea primarilor și cu asistență tehnică
de specialitate a direcției generale a finanțelor publice
județene, respectiv a municipiului București și a
inspectoratului școlar județean, respectiv al municipiului
București.
Art. 2. — Ordonatorii principali de credite răspund de
modul de utilizare, în conformitate cu dispozițiile legale, a
sumei alocate potrivit prevederilor art. 1.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul educației și cercetării,
Mihail Hărdău
Ministrul finanțelor publice,
Sebastian Teodor Gheorghe Vlădescu
București, 8 noiembrie 2006.
Nr. 1.584.
ANEXĂ*)
SITUAȚIA

sumei alocate din Fondul de rezervă bugetară la dispoziția Guvernului, prevăzut în bugetul de stat pe anul 2006,
pentru finanțarea cheltuielilor din instituțiile de învățământ preuniversitar de stat

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 916/10.XI.2006

11

12

MONITORUL OFICIAL AL ROMÂNIEI, PARTEA I, Nr. 916/10.XI.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII PUBLICE

ORDIN
pentru aprobarea Normelor metodologice de aplicare a titlului VI îEfectuarea prelevării
și transplantului de organe, țesuturi și celule de origine umană în scop terapeutic“
din Legea nr. 95/2006 privind reforma în domeniul sănătății
Având în vedere prevederile Ordonanței Guvernului nr. 79/2004 pentru înființarea Agenției Naționale de
Transplant, aprobată cu modificări și completări prin Legea nr. 588/2004, și ale titlului VI din Legea nr. 95/2006 privind
reforma în domeniul sănătății, cu modificările și completările ulterioare,
în temeiul prevederilor Hotărârii Guvernului nr. 862/2006 privind oganizarea și funcționarea Ministerului Sănătății
Publice,
văzând Referatul de aprobare al Agenției Naționale de Transplant nr. E.N. 5.833/2006,
ministrul sănătății publice emite următorul ordin:
Art. 1. — Se aprobă Normele metodologice de aplicare
a titlului VI îEfectuarea prelevării și transplantului de
organe, țesuturi și celule de origine umană în scop
terapeutic“ din Legea nr. 95/2006 privind reforma în
domeniul sănătății, prevăzute în anexa care face parte
integrantă din prezentul ordin.

Art. 2. — Direcțiile din cadrul Ministerului Sănătății
Publice, Agenția Națională de Transplant, precum și
instituțiile implicate vor duce la îndeplinire prevederile
prezentului ordin.
Art. 3. — Prezentul ordin va fi publicat în Monitorul
Oficial al României, Partea I.

Ministrul sănătății publice,
Gheorghe Eugen Nicolăescu

București, 25 octombrie 2006.
Nr. 1.290.

ANEXĂ

NORME METODOLOGICE
de aplicare a titlului VI îEfectuarea prelevării și transplantului de organe, țesuturi și celule de origine umană
în scop terapeutic“ din Legea nr. 95/2006 privind reforma în domeniul sănătății
Art. 1. — (1) În cazul în care sunt evidente inutilitatea
și/sau imposibilitatea efectuării manevrelor de resuscitare
sau există contraindicații medicale de efectuare a acestora,
prelevarea de organe, țesuturi și celule de la donatorul
decedat, fără activitate cardiacă, se face fără aplicarea
protocolului de resuscitare.
(2) Situația prevăzută la alin. (1) este consemnată în
foaia de observație/fișa de prezentare de către doi medici
primari.
Art. 2. — (1) Protocoalele privind prelevarea de organe,
țesuturi și celule de origine umană de la donatorii decedați
vor fi elaborate de Consiliul științific al Agenției Naționale

de Transplant și aprobate prin ordin al ministrului sănătății
publice.
(2) Protocoalele prevăzute la alin. (1) vor fi revizuite
periodic, în funcție de progresele internaționale în domeniu.
Art. 3. — Regulile privind repartiția organelor, țesuturilor
și celulelor de origine umană sunt stabilite prin protocoalele
în vigoare, aprobate de Consiliul științific al Agenției
Naționale de Transplant, în funcție de necesitățile de pe
listele de așteptare, de compatibilitatea imunologică și de
posibilitățile de transport în cadrul timpului de ischemie
rece.
Art. 4. — Procedurile de înregistrare și raportare a
prelevărilor de organe și/sau țesuturi și/sau celule de

MONITORUL OFICIAL AL ROMÂNIEI, PARTEA I, Nr. 916/10.XI.2006
origine umană vor fi stabilite de Agenția Națională de
Transplant, în acord cu legislația europeană în domeniu, și
aprobate prin decizie a Consiliului științific al Agenției
Naționale de Transplant.
Art. 5. — Sistemul de vigilență pentru raportarea,
investigarea, înregistrarea și transmiterea informațiilor
despre incidentele grave și reacțiile adverse severe care
pot influența calitatea și siguranța organelor, țesuturilor și
celulelor de origine umană, ce pot fi datorate procurării,
testării, procesării, stocării și distribuției acestora, va fi
stabilit de Agenția Națională de Transplant și aprobat prin
decizie a Consiliului științific al Agenției Naționale de
Transplant.
Art. 6. — Prin excepție de la prevederile art. 158
alin. (1) din Legea nr. 95/2006 privind refoma în domeniul
sănătății, unitățile publice sau private autorizate de Agenția
Națională de Transplant sau de Ministerul Sănătății Publice
pot obține profit pentru organizator.
Art. 7. — Criteriile de acreditare a unităților sanitare
care desfășoară activitate de prelevare, stocare, depozitare,
conservare, procesare, distribuție și/sau transplant de
organe, țesuturi și/sau celule de origine umană în scop
terapeutic vizează:
a) dotarea cu personal calificat;
b) dotarea cu aparatură și echipamente medicale
adecvate;
c) respectarea sistemului de vigilență pentru raportarea,
investigarea, înregistrarea și transmiterea informațiilor
despre incidentele grave și reacțiile adverse severe care

13

pot influența calitatea și siguranța organelor, țesuturilor și
celulelor de origine umană, ce pot fi datorate procurării,
testării, procesării, stocării și distribuției acestora;
d) respectarea procedurilor de înregistrare și raportare a
prelevărilor de organe, țesuturi sau celule de origine
umană;
e) logistica necesară pentru stocarea datelor privind
activitatea desfășurată.
Art. 8. — Criteriile de acreditare prevăzute la art. 7 se
actualizează ori de câte ori este necesar de către Agenția
Națională de Transplant și se afișează pe site-ul
Ministerului Sănătății Publice.
Art. 9. — Unitățile sanitare acreditate, cu respectarea
prevederilor art. 7, vor stabili un sistem de identificare a
fiecărui act de donare, prin intermediul unui cod unic,
precum și a fiecărui produs asociat cu actul de donare,
conform cerințelor autorității naționale competente în
domeniul securității sanitare a produselor de origine umană
pentru utilizare terapeutică.
Art. 10. — Unitățile sanitare acreditate pentru activitatea
de procesare și/sau de utilizare de țesuturi și/sau celule de
origine umană vor păstra înregistrarea activității lor,
incluzând tipurile și cantitățile de țesuturi și/sau celule de
origine umană procurate, testate, conservate, depozitate,
distribuite sau casate, precum și originea și destinația
acestor țesuturi și/sau celule pentru utilizare umană, pe
suport scris, magnetic și microfilme, o perioadă de 30 de ani.

GUVERNUL ROMÂNIEI
AUTORITATEA PENTRU VALORIFICAREA ACTIVELOR STATULUI

ORDIN
privind încetarea procedurii de administrare specială la Societatea Comercială
îBăneasa“ — S.A. Voluntari
În temeiul prevederilor Ordonanței de urgență a Guvernului nr. 23/2004 privind stabilirea unor măsuri de
reorganizare a Autorității pentru Valorificarea Activelor Bancare prin comasarea prin absorbție cu Autoritatea pentru
Privatizare și Administrarea Participațiilor Statului, aprobată cu completări prin Legea nr. 360/2004, și ale art. 16 alin. (6)
din Legea nr. 137/2002 privind unele măsuri pentru accelerarea privatizării, cu modificările și completările ulterioare,
președintele Autorității pentru Valorificarea Activelor Statului emite prezentul ordin.
Articol unic. — Procedura de administrare specială
la Societatea Comercială îBăneasa“ — S.A. Voluntari,
cu sediul în orașul Voluntari, str. Erou Iancu Nicolae
nr. 32, județul Ilfov, cu număr de ordine în registrul
comerțului J 23/915/2003, instituită prin Ordinul

președintelui Autorității pentru Valorificarea Activelor
Statului nr. 5.135/2005, publicat în Monitorul Oficial al
României, Partea I, nr. 565 din 1 iulie 2005, încetează
de la data publicării prezentului ordin în Monitorul
Oficial al României, Partea I.

Președintele Autorității pentru Valorificarea Activelor Statului,
Teodor Atanasiu
București, 9 noiembrie 2006.
Nr. 7.811.

14

MONITORUL OFICIAL AL ROMÂNIEI, PARTEA I, Nr. 916/10.XI.2006

MINISTERUL AFACERILOR EXTERNE

ORDIN
pentru publicarea în Monitorul Oficial al României, Partea I, a Rezoluției
Consiliului de Securitate al Organizației Națiunilor Unite nr. 1.718/2006
privind neproliferarea/Republica Populară Democrată Coreeană,
adoptată la 14 octombrie 2006
În baza art. 3 din Legea nr. 206/2005 privind punerea în aplicare a unor sancțiuni internaționale,
în temeiul art. 4 alin. (5) din Hotărârea Guvernului nr. 100/2004 privind organizarea și funcționarea Ministerului
Afacerilor Externe, cu modificările și completările ulterioare,
ministrul afacerilor externe emite prezentul ordin.
Articol unic. — Se dispune publicarea în Monitorul
Oficial al României, Partea I, a Rezoluției Consiliului de
Securitate al Organizației Națiunilor Unite nr. 1.718/2006

privind neproliferarea/Republica Populară Democrată
Coreeană, adoptată la 14 octombrie 2006, prevăzută în
anexa care face parte integrantă din prezentul ordin.

Ministrul afacerilor externe,
Mihai Răzvan Ungureanu
București, 24 octombrie 2006.
Nr. A/12.702.
ANEXĂ
REZOLUȚIA

Consiliului de Securitate al Organizației Națiunilor Unite nr. 1.718/2006 privind neproliferarea/Republica Populară
Democrată Coreeană, adoptată la 14 octombrie 2006
Consiliul de Securitate,
reafirmând rezoluțiile sale anterioare, inclusiv rezoluțiile nr. 825 (1993), nr. 1.540 (2004) și, în special, nr. 1.695
(2006) și Declarația președintelui său din 6 octombrie 2006 (S/PRST/2006/41),
reafirmând faptul că proliferarea armelor nucleare, chimice și biologice, precum și a vectorilor purtători ai acestora,
constituie amenințări la adresa păcii și securității internaționale,
exprimându-și îngrijorarea profundă în legătură cu afirmația Republicii Populare Demorate Coreene (RPDC), potrivit
căreia a testat o armă nucleară în data de 9 octombrie 2006, cu consecințele unui astfel de test asupra Tratatului privind
neproliferarea armelor nucleare și asupra eforturilor internaționale destinate să consolideze regimul global de neproliferare
a armelor nucleare, precum și cu pericolul pe care îl prezintă la adresa păcii și stabilității în și în afara regiunii,
exprimându-și convingerea fermă în privința menținerii regimului internațional în materia neproliferării armelor
nucleare și reamintind faptul că R.P.D.C. nu poate avea statutul unui stat nuclear, în conformitate cu prevederile Tratatului
privind neproliferarea armelor nucleare,
deplângând anunțul de retragere din cadrul Tratatului privind neproliferarea armelor nucleare făcut de R.P.D.C.,
precum și interesul acesteia în obținerea de arme nucleare,
deplângând, de asemenea, refuzul R.P.D.C. de a reveni în mod necondiționat la discuțiile în format hexagonal,
andosând Declarația comună emisă la 19 septembrie 2005 de Republica Populară Chineză, R.P.D.C., Japonia,
Republica Coreea, Federația Rusă și Statele Unite ale Americii,
subliniind importanța unui răspuns al R.P.D.C. legat de aspectele de securitate și de cele umanitare, care
îngrijorează comunitatea internațională,
exprimându-și îngrijorarea profundă în privința tensiunilor declanșate în regiune de testul efectuat de R.P.D.C. și
determinând, în consecință, existența unei amenințări clare la adresa păcii și securității internaționale,
acționând în conformitate cu dispozițiile cap. VII din Carta Națiunilor Unite și ale art. 41 din aceeași Cartă:
1. condamnă testul nuclear efectuat de R.P.D.C. la
9 octombrie 2006 ca fiind o desconsiderare flagrantă a
rezoluțiilor sale relevante, în special a Rezoluției nr. 1.695
(2006), ca și a Declarației președintelui său din
6 octombrie 2006 (S/PRST/2006/41), inclusiv faptul că un

astfel de test ar conduce la o condamnare universală din
partea comunității internaționale și ar reprezenta o
amenințare clară la adresa păcii și securității internaționale;
2. solicită R.P.D.C. să nu mai efectueze vreun alt test
nuclear sau o lansare a unei rachete balistice;

MONITORUL OFICIAL AL ROMÂNIEI, PARTEA I, Nr. 916/10.XI.2006
3. solicită R.P.D.C. să retracteze imediat anunțul său de
retragere din cadrul Tratatului privind neproliferarea armelor
nucleare;
4. solicită în continuare R.P.D.C. să respecte garanțiile
cuprinse în Tratatul privind neproliferarea armelor nucleare
și pe cele ale Agenției Internaționale pentru Energie
Atomică (AIEA) și subliniază necesitatea îndeplinirii de
către toate statele părți ale Tratatului privind neproliferarea
armelor nucleare a obligațiilor cuprinse în tratat;
5. decide ca R.P.D.C. să suspende toate activitățile
legate de programul de rachete balistice și în acest context
să reinstituie angajamentele asumate anterior, în forma
unui moratoriu asupra lansării de rachete;
6. decide ca R.P.D.C. să abandoneze toate programele
privind armele nucleare, precum și celelalte programe
nucleare, în mod complet, verificabil și ireversibil, să
acționeze cu respectarea obligațiilor aplicabile părților
Tratatului privind neproliferarea armelor nucleare și a
prevederilor propriului Acord de garanții (IAEA
INFCIRC/403) al AIEA și să asigure în favoarea AIEA
măsuri în vederea atingerii unei transparențe dincolo de
aceste solicitări, inclusiv accesul la persoane fizice,
documentație, echipament și facilități, în modul solicitat de
AIEA;
7. decide, de asemenea, ca R.P.D.C. să renunțe la
toate armele de distrugere în masă și la programele de
rachete balistice în mod complet, verificabil și ireversibil;
8. decide ca:
a) toate statele membre să adopte măsurile necesare
pentru a împiedica, prin intermediul conaționalilor lor sau
de pe teritoriul lor ori prin folosirea navelor și avioanelor
aflate sub pavilionul lor, indiferent dacă sunt originare sau
nu de pe teritoriile lor, furnizarea, vânzarea sau transferul
direct ori indirect către R.P.D.C. al:
(i) oricărui tanc de luptă, vehicul de luptă blindat,
oricăror sisteme de artilerie de calibru mare,
aeronave de luptă, elicoptere de atac, nave de
luptă, rachete sau sisteme de rachete definite ca
atare de Registrul Națiunilor Unite pentru Arme
Convenționale sau materiale conexe, inclusiv
piese de rezervă sau obiectele nominalizate de
Consiliul de Securitate sau Comitetul instituit prin
paragraful 12;
(ii) tuturor obiectelor, materialelor, echipamentului,
bunurilor și tehnologiei listate în documentele
S/2006/814 și S/2006/815, cu excepția situației în
care, într-un termen de 14 zile de la adoptarea
prezentei rezoluții, Comitetul a amendat sau a
completat prevederile acestora, luând în
considerare și listele cuprinse în documentul
S/2006/816, ca și alte obiecte, materiale,
echipamente, bunuri și tehnologie stabilite de
către Consiliul de Securitate sau Comitet, care ar
putea să fie folosite pentru programele R.P.D.C.
din domeniile nuclear, rachetelor balistice sau
armelor de distrugere în masă;
(iii) bunurilor de lux;
b) R.P.D.C. să înceteze exportul obiectelor menționate
la paragraful 8 lit. a) (i) și (ii) și toate statele membre să
interzică furnizarea acestor obiecte către conaționalii lor,
prin folosirea navelor și avioanelor aflate sub pavilionul lor,

15

indiferent dacă sunt originare sau nu de pe teritoriul
R.P.D.C.;
c) toate statele membre să împiedice orice transfer
către R.P.D.C. de către conaționalii lor sau de pe teritoriul
lor ori din R.P.D.C., de către cetățenii acestui stat, al
pregătirii tehnice, asistenței, întreținerii legate de
producerea, manufactura, întreținerea sau folosirea
obiectelor menționate la lit. a) (i) și (ii);
d) toate statele membre, în conformitate cu prevederile
interne relevante, să blocheze imediat fondurile, alte bunuri
financiare și resurse economice aflate pe teritoriul lor la
data adoptării prezentei rezoluții sau ulterior acestui
moment, deținute ori aflate sub controlul direct sau indirect
al unor persoane desemnate de Comitet sau de Consiliul
de Securitate ca fiind implicate sau oferind sprijin, inclusiv
prin alte mijloace ilicite, programelor desfășurate de
R.P.D.C. în domeniile nuclear, armelor de distrugere în
masă și rachetelor balistice sau de către persoane ori
entități acționând în numele acestora și la îndrumarea
acestora și vor asigura că aceste fonduri, bunuri
economice și alte resurse economice nu vor fi puse la
dispoziția acestor persoane sau entități de către conaționalii
lor sau de către alte persoane aflate pe teritoriul lor;
e) toate statele membre să adopte măsurile necesare
pentru a împiedica intrarea sau tranzitarea pe teritoriul lor
a tuturor persoanelor desemnate de Comitet sau de
Consiliul de Securitate ca fiind responsabile, inclusiv prin
sprijin sau promovare, de politica R.P.D.C. referitoare la
programele desfășurate în domeniile nuclear, armelor de
distrugere în masă și rachetelor balistice, împreună cu
membrii familiilor lor, cu precizarea că niciuna dintre
dispozițiile prezentului paragraf nu poate constrânge un stat
să refuze accesul propriilor cetățeni pe teritoriul său;
f) în scopul asigurării respectării solicitărilor cuprinse în
prezentul paragraf și, astfel, al prevenirii traficului ilicit cu
arme nucleare, chimice și biologice, mijloace de livrare și
material conex, toate statele membre sunt chemate, în
conformitate cu dispozițiile cuprinse în legislația internă și
cu autoritățile naționale, să coopereze între ele, inclusiv
prin inspectarea cargourilor către sau din R.P.D.C., după
cum este necesar;
9. decide că dispozițiile paragrafului 8 lit. d) nu se
aplică fondurilor, altor bunuri financiare sau altor resurse
economice care îndeplinesc una dintre condițiile următoare:
a) au fost stabilite de către statele respective ca fiind
necesare pentru achitarea unor cheltuieli de bază, inclusiv
hrană, chirie sau plăți lunare ale unor împrumuturi
ipotecare, medicamente ori tratamente medicale, impozite,
prime de asigurări, facturi ale unor servicii colective de
distribuție, sau exclusiv pentru plata de onorarii în sumă
rezonabilă și rambursarea unor cheltuieli realizate pentru
plata serviciilor unor juriști la care s-a apelat ori plăți sau
comisioane legate de menținerea depozitelor fondurilor
blocate, în conformitate cu legislația națională, altor bunuri
financiare sau resurse economice, statele informând
Comitetul despre intenția lor de a autoriza, când se
consideră necesar, accesul la aceste fonduri, alte bunuri
financiare sau resurse economice și în absența unei decizii
negative a Comitetului, adoptată în decurs de 5 zile de la
data notificării;

16

MONITORUL OFICIAL AL ROMÂNIEI, PARTEA I, Nr. 916/10.XI.2006

b) au fost stabilite de către statele respective ca fiind
necesare pentru a acoperi unele cheltuieli extraordinare, cu
condiția notificării prealabile a Comitetului și a obținerii unei
aprobări din partea acestuia;
c) aceste fonduri, bunuri financiare și alte resurse
economice au fost stabilite de către statele respective ca
făcând obiectul unui privilegiu sau al unei proceduri
judiciare, administrative sau de arbitraj, situație în care
fondurile, bunurile financiare și resursele economice pot fi
folosite în scopul prevăzut, cu condiția ca privilegiul sau
decizia să fie anterioară prezentei rezoluții, să nu fie în
profitul unei persoane vizate de paragraful 8 lit. d) sau al
unei persoane ori entități desemnate de Comitet și care să
fi fost adusă la cunoștința Comitetului de către statele
interesate;
10. decide că măsurile impuse prin paragraful 8 lit. e)
nu se aplică în cazul în care Comitetul stabilește pentru
fiecare caz că o călătorie este justificată de rațiuni
umanitare, obligații religioase sau în cazul în care
Comitetul consideră că o derogare ar favoriza îndeplinirea
obiectivelor propuse de prezenta rezoluție;
11. solicită statelor membre să transmită rapoarte
Consiliului de Securitate, într-un termen de 30 de zile de
la data adoptării prezentei rezoluții, asupra măsurilor
întreprinse în scopul punerii în aplicare a prevederilor
paragrafului 8;
12. hotărăște să instituie, în conformitate cu art. 28 din
regulamentul său interior provizoriu, un comitet al
Consiliului de Securitate, format din toți membrii acestuia
(Comitetul), care va avea următoarele atribuții:
a) solicitarea de la toate statele, în special cele
producătoare sau posesoare ale obiectelor, materialelor,
echipamentului, bunurilor, tehnologiei menționate în
paragraful 8 lit. a), de informații în legătură cu modalitățile
de punere în practică a măsurilor impuse prin paragraful 8,
precum și orice alte informații pe care le consideră utile;
b) analizarea informațiilor și întreprinderea de măsuri
corespunzătoare privind presupuse încălcări ale măsurilor
impuse prin paragraful 8;
c) analizarea și adoptarea unor decizii privind cererile
de derogare prevăzute în paragrafele 9 și 10;

d) stabilirea obiectelor, materialelor, echipamentului,
bunurilor și tehnologiei adiționale necesare îndeplinirii
prevederilor paragrafului 8 lit. a) și e);
e) desemnarea persoanelor și entităților vizate de
măsurile impuse la paragraful 8 lit. d) și e);
f) promulgarea liniilor directoare necesare pentru
facilitarea implementării măsurilor impuse prin prezenta
rezoluție;
g) prezentarea în fața Consiliului a unor rapoarte, la un
interval de 90 de zile, asupra activității sale, completate cu
observații și recomandări, în special în vederea creșterii
eficacității măsurilor impuse prin paragraful 8;
13. salută și încurajează în continuare eforturile tuturor
statelor implicate de a-și intensifica eforturile diplomatice,
de a se abține de la orice acțiune care ar duce la
agravarea tensiunii și de a facilita reluarea cât mai rapidă
a discuțiilor în format hexagonal, în scopul unei rapide
puneri în aplicare a Declarației comune emise la
19 septembrie 2005 de Republica Populară Chineză,
R.P.D.C., Japonia, Republica Coreea, Federația Rusă și
Statele Unite ale Americii în scopul denuclearizării efective
a Peninsulei Coreene și al menținerii păcii și stabilității în
Peninsula Coreeană și în Asia de Nord-Est;
14. solicită R.P.D.C. să revină imediat în mod
necondiționat în cadrul discuțiilor în format hexagonal și să
acționeze în direcția unei rapide puneri în aplicare a
Declarației comune emise la 19 septembrie 2005 de către
Republica Populară Chineză, R.P.D.C., Japonia, Republica
Coreea, Federația Rusă și Statele Unite ale Americii;
15. afirmă că va monitoriza în mod continuu acțiunile
R.P.D.C., fiind pregătit să revizuiască măsurile conținute în
paragraful 8, inclusiv consolidarea, modificarea,
suspendarea sau ridicarea măsurilor, după cum va fi
necesar, în lumina gradului de respectare a prevederilor
prezentei rezoluții;
16. subliniază ideea adoptării unor decizii viitoare, în
cazul în care vor fi necesare măsuri suplimentare;
17. decide să urmărească în continuare această
chestiune.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 916/10.XI.2006 conține 16 pagini.

Prețul: 1,15 lei

&JUYDGY|120921]
ISSN 1453—4495

