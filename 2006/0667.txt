PARTEA

Anul 174 (XVIII) — Nr. 667

I

Joi, 3 august 2006

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

172.

— Ordin al președintelui Agenției Naționale pentru
Romi privind aprobarea Metodologiei de gestionare
a Programului de dezvoltare comunitară în
localitatea Hădăreni, comuna Chețani, județul
Mureș, pentru perioada 2006—2008 .......................

1–16

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
GUVERNUL ROMÂNIEI
AGENȚIA NAȚIONALĂ PENTRU ROMI

ORDIN
privind aprobarea Metodologiei de gestionare a Programului de dezvoltare comunitară
în localitatea Hădăreni, comuna Chețani, județul Mureș, pentru perioada 2006—2008
Având în vedere prevederile Ordonanței de urgență a Guvernului nr. 78/2004 pentru înființarea Agenției Naționale
pentru Romi, aprobată cu modificări prin Legea nr. 7/2005, ale Hotărârii Curții Europene a Drepturilor Omului nr. 1/2005
(soluționare amiabilă) în Cauza Moldovan și alții împotriva României (cererile nr. 41.138/98 și 64.320/01), publicată în
Monitorul Oficial al României, Partea I, nr. 796 din 1 septembrie 2005, ale Hotărârii Guvernului nr. 523/2006 pentru
aprobarea Programului de dezvoltare comunitară în localitatea Hădăreni, județul Mureș, pentru perioada 2006—2008,
publicată în Monitorul Oficial al României, Partea I, nr. 385 din 4 mai 2006, ale Hotărârii Guvernului nr. 430/2001 privind
aprobarea Strategiei Guvernului României de îmbunătățire a situației romilor, astfel cum a fost modificată prin Hotărârea
Guvernului nr. 522/2006,
în temeiul prevederilor art. 6 alin. (3) din Hotărârea Guvernului nr. 1.703/2004 privind organizarea și funcționarea
Agenției Naționale pentru Romi, cu modificările ulterioare,
președintele Agenției Naționale pentru Romi emite prezentul ordin.
Art. 1. — (1) Începând cu data prezentului ordin, se
aprobă Metodologia de gestionare a Programului de
dezvoltare comunitară în localitatea Hădăreni, comuna
Chețani, județul Mureș, pentru perioada 2006—2008,
prevăzută în anexa nr. 1 care face parte integrantă din
prezentul ordin.
(2) Metodologia de gestionare a programului prevăzut
la alin. (1) cuprinde procedurile de implementare,

monitorizare și evaluare ce se vor aplica pentru derularea
acestuia.
(3) Anexa nr. 1 îGhidul de finanțare pentru proiectele cu
finanțare nerambursabilă“ și anexa nr. 2 îAtribuirea
contractelor de achiziție publică în cadrul Programului de
dezvoltare comunitară în localitatea Hădăreni, comuna
Chețani, județul Mureș, pentru perioada 2006—2008“ fac
parte integrantă din metodologia prevăzută la alin. (1).

2

MONITORUL OFICIAL AL ROMÂNIEI, PARTEA I, Nr. 667/3.VIII.2006

Art. 2. — Programul va fi gestionat de structurile de
implementare prevăzute în anexa nr. 1 la Hotărârea
Guvernului nr. 523/2006 pentru aprobarea Programului de

dezvoltare comunitară în localitatea Hădăreni, județul
Mureș, pentru perioada 2006—2008, și în metodologia
prevăzută la art. 1.

Președintele Agenției Naționale pentru Romi,
Mariea Ionescu
București, 19 iunie 2006.
Nr. 172.
ANEXĂ

METODOLOGIE
de gestionare a Programului de dezvoltare comunitară în localitatea Hădăreni, comuna Chețani,
județul Mureș, pentru perioada 2006—2008
CAPITOLUL I
Dispoziții generale
Art. 1. — (1) Cadrul legal al prezentei metodologii este
constituit din următoarele acte normative interne și externe:
• Hotărârea Curții Europene a Drepturilor Omului nr. 1/2005
(soluționare amiabilă) în Cauza Moldovan și alții împotriva
României (cererile nr. 41.138/98 și 64.320/01), publicată în
Monitorul Oficial al României, Partea I, nr. 796 din
1 septembrie 2005;
• Hotărârea Guvernului nr. 523/2006 pentru aprobarea
Programului de dezvoltare comunitară în localitatea Hădăreni,
județul Mureș, pentru perioada 2006—2008, publicată în
Monitorul Oficial al României, Partea I, nr. 385 din 4 mai 2006
(anexa nr. 1 pct. VI);
• Hotărârea Guvernului nr. 430/2001 privind aprobarea
Strategiei Guvernului României de îmbunătățire a situației
romilor, astfel cum a fost modificată prin Hotărârea Guvernului
nr. 522/2006.
(2) Programul de dezvoltare comunitară în localitatea
Hădăreni, comuna Chețani, județul Mureș, pentru perioada
2006—2008, denumit în continuare Programul Hădăreni, va fi
gestionat de structurile de implementare prevăzute în prezenta
metodologie, cu respectarea prevederilor următoarelor acte
normative:
• Legea nr. 350/2005 privind regimul finanțărilor
nerambursabile din fonduri publice alocate pentru activități
nonprofit de interes general;
• Ordonanța de urgență a Guvernului nr. 34/2006 privind
atribuirea contractelor de achiziție publică, a contractelor de
concesiune de lucrări publice și a contractelor de concesiune
de servicii.
Art. 2. — Principiile în baza cărora se implementează
Programul Hădăreni sunt următoarele:
a) asigurarea transparenței administrării bugetului propriu de
venituri și cheltuieli;
b) alocarea de fonduri pe baza propunerilor de proiecte
eligibile, pe fiecare domeniu de activitate;
c) orientarea resurselor către nevoile identificate și/sau
către cererile exprimate de grupul de inițiativă;
d) participarea comunitară și parteneriatul;
e) asigurarea unui raport optim între costurile și eficiența
proiectelor;
f) contribuția beneficiarilor și a organizațiilor intermediare,
după caz, la realizarea proiectelor, prin aporturi în muncă, în
natură și/sau în numerar;
g) abordarea integrată a problemelor beneficiarilor.
Art. 3. — Proiectele care vor susține Programul Hădăreni,
precum și măsurile realizate prin implementarea acestuia vor
avea ca obiectiv pe termen lung:
• îmbunătățirea programelor educaționale pentru prevenirea
și combaterea discriminării romilor în programa școlară;
• elaborarea unor programe de informare publică și de
înlăturare a stereotipurilor, prejudecăților și practicilor care
afectează comunitatea romilor în instituțiile publice din județul
Mureș, competente pentru comunitatea din localitatea
Hădăreni;
• inițierea unor programe de educație juridică în cooperare
cu membrii comunităților de romi;

• susținerea schimbărilor pozitive în rândul opiniei publice
din comunitatea existentă în localitatea Hădăreni cu privire la
romi, pe baza toleranței și a principiului solidarității sociale;
• stimularea participării romilor la viața economică, socială,
educațională, culturală și politică a comunității locale din
județul Mureș, prin promovarea unor programe de asistență
mutuală și dezvoltare comunitară;
• implementarea unor programe de reabilitare a locuințelor
și a mediului în comunitatea din localitatea Hădăreni;
• identificarea, prevenirea și soluționarea activă a
conflictelor care pot genera violențe familiale, comunitare sau
interetnice.
Art. 4. — Conform Hotărârii Guvernului nr. 523/2006,
categoriile de proiecte sectoriale din Programul Hădăreni sunt
următoarele:
a) proiecte de parteneriat și dezvoltare comunitară, propuse
de grupul de inițiativă definit la art. 14 alin. (2) și de
beneficiarii direcți, definiți la art. 5 lit. a);
b) proiecte de informare publică, de educație civică,
combaterea și prevenirea discriminării, propuse de grupul de
inițiativă definit la art. 14 alin. (2) și de beneficiarii direcți,
definiți la art. 5 lit. a);
c) proiecte de educație, cultură și dialog interconfesional,
propuse de grupul de inițiativă definit la art. 14 alin. (2) și de
beneficiarii direcți, definiți la art. 5 lit. a);
d) proiecte de dezvoltare economică, propuse de grupul de
inițiativă definit la art. 14 alin (2) și de beneficiarii direcți,
definiți la art. 5 lit. a);
e) proiecte de sănătate și acces la serviciile de sănătate,
propuse de grupul de inițiativă definit la art. 14 alin. (2) și de
beneficiarii direcți, definiți la art. 5 lit. a);
f) proiecte de locuințe și de infrastructură, propuse de
grupul de inițiativă definit la art. 14 alin. (2) și de beneficiarii
direcți, definiți la art. 5 lit. a);
g) alte tipuri de proiecte considerate ca inclusive domeniilor
menționate mai sus, de comun acord cu Agenția Națională
pentru Romi.
CAPITOLUL II
Implementarea și administrarea Programului Hădăreni
Art. 5. — În sensul prezentei metodologii, expresiile de mai
jos au următoarele semnificații:
a) beneficiarii direcți sunt cetățenii din comunitatea existentă
în localitatea Hădăreni, în ansamblul său:
• romi, români, maghiari;
b) beneficiarii indirecți sunt:
• autoritățile publice locale și județene, inclusiv funcționarii
publici din instituțiile descentralizate și serviciile deconcentrate
din comuna Chețani, județul Mureș;
• mass-media;
c) proiectul este o inițiativă venită din partea beneficiarilor,
cuprinsă în domeniile Programului Hădăreni, ca urmare a
procesului de facilitare comunitară, proces în baza căruia a
fost elaborat Programul Hădăreni;
d) coordonatorul de program este o persoană fizică,
angajată a Agenției Naționale pentru Romi, agreată de
Comitetul de coordonare al Programului Hădăreni, care își

MONITORUL OFICIAL AL ROMÂNIEI, PARTEA I, Nr. 667/3.VIII.2006
asumă obligația să ajute grupul de inițiativă să se organizeze,
să își identifice necesitățile, să le ierarhizeze, să elaboreze un
proiect, să depășească eventualele probleme de organizare și
comunicare apărute în timpul derulării proiectului și să
participe la dezvoltarea Programului Hădăreni;
e) beneficiarii finanțării sunt solicitanții (organizații
neguvernamentale, persoane juridice de drept privat, fără scop
lucrativ, sau, după caz, autorități ale administrației publice
locale), cărora li se atribuie contractul de finanțare
nerambursabilă în urma aplicării procedurii de selecție publică
a proiectelor.
SECȚIUNEA 1
Structuri de implementare a Programului Hădăreni

Art. 6. — (1) În temeiul Hotărârii Guvernului nr. 523/2006,
coordonarea Programului Hădăreni va fi realizată de
Secretariatul General al Guvernului, Agenția Națională pentru
Romi și ministerele implicate în implementarea acestuia.
(2) În conformitate cu pct. V îStructura de implementare a
Programului Hădăreni“, din anexa nr. 1 la Hotărârea
Guvernului nr. 523/2006, pentru buna organizare și coordonare
a îndeplinirii Programului Hădăreni se constituie structuri de
implementare la nivel central, județean și local.
(3) Agenția Națională pentru Romi va avea rol de
coordonare, implementare, monitorizare și evaluare a
Programului Hădăreni.
Art. 7. — (1) La nivel central, structura de implementare a
Programului Hădăreni este formată din Comitetul de
coordonare al Programului Hădăreni și din Grupul de lucru
pentru politicile publice pentru romi.
(2) Comitetul de coordonare al Programului Hădăreni este
organul de conducere al programului, denumit în continuare
Comitetul de coordonare al Programului Hădăreni, care este
format din 11 membri, după cum urmează:
a) membrii Consiliului consultativ al Agenției Naționale
pentru Romi, prevăzut la art. 61 din Hotărârea Guvernului
nr. 1.703/2004 privind organizarea și funcționarea Agenției
Naționale pentru Romi, cu modificările ulterioare;
b) un reprezentant al Secretariatului General al Guvernului;
c) reprezentanți ai Agenției Naționale pentru Romi.
(3) Conform pct. V din anexa nr. 1 la Hotărârea
Guvernului nr. 523/2006, Comitetul de coordonare al
Programului Hădăreni își desfășoară activitatea sub autoritatea
Guvernului.
(4) Secretariatul Comitetului de coordonare al Programului
Hădăreni este asigurat de Agenția Națională pentru Romi.
Art. 8. — (1) Durata mandatului Comitetului de coordonare
al Programului Hădăreni este de 3 ani, pe perioada
implementării proiectului.
(2) În cadrul primei ședințe, membrii Comitetului de
coordonare al Programului Hădăreni fac propunerea pentru
desemnarea președintelui acestuia, pe care o înaintează
ministrului delegat pentru coordonarea Secretariatului General
al Guvernului spre avizare.
Art. 9. — (1) Membrii Comitetului de coordonare al
Programului Hădăreni pot fi revocați de autoritatea care i-a
numit, în următoarele situații:
a) se află într-o situație de conflict de interese cu
Programul Hădăreni;
b) nu promovează principiile prevăzute la art. 2.
(2) De asemenea, membrii Comitetului de coordonare al
Programului Hădăreni pot fi revocați în cazul în care și-au
pierdut calitatea în temeiul căreia au fost delegați de instituțiile
din care provin.
Art. 10. — Comitetul de coordonare al Programului
Hădăreni coordonează și controlează întreaga activitate a
programului și exercită următoarele atribuții:
a) oferă sprijin Agenției Naționale pentru Romi în
elaborarea prezentei metodologii, Metodologiei de gestionare a
Programului Hădăreni și a Termenilor de referință, în vederea

3

publicării acestora în Monitorul Oficial al României, Partea I,
conform prevederilor Legii nr. 350/2005;
b) acordă sprijin și consultanță de specialitate Agenției
Naționale pentru Romi în activitatea de coordonare a
Programului Hădăreni și a proiectelor sectoriale;
c) u r m ă r e ș t e c o n c o r d a n ț a ș i c o m p l e m e n t a r i t a t e a
Programului Hădăreni cu strategiile și cu politicile sectoriale
ale propriilor instituții;
d) aprobă repartiția bugetului anual alocat Programului
Hădăreni, pe domenii sectoriale;
e) aprobă raportul anual de activitate privind Programul
Hădăreni, elaborat prin grija coordonatorului de proiect;
f) urmărește complementaritatea proiectelor inițiate la
Hădăreni, în baza Programului Hădăreni, în raport cu
proiectele propriilor instituții publice;
g) desemnează cenzori externi independenți, în vederea
verificării situațiilor financiare ale Programului Hădăreni, și
primește rapoartele acestora;
h) avizează alocările financiare pentru proiectele rezultate
în urma aplicării procedurii de selecție publică a proiectelor;
i) adoptă orice alte măsuri necesare pentru realizarea
scopului Programului Hădăreni.
Art. 11. — (1) Pentru realizarea atribuțiilor sale, Comitetul
de coordonare al Programului Hădăreni se întrunește în
ședințe de lucru trimestriale și ori de câte ori este nevoie.
(2) Comitetul de coordonare al Programului Hădăreni se
întrunește la convocarea președintelui sau a unei treimi din
numărul membrilor săi.
(3) Ședințele Comitetului de coordonare al Programului
Hădăreni sunt conduse de președinte sau, în absența
acestuia, de către unul dintre membrii desemnați de
președinte.
(4) Comitetul de coordonare al Programului Hădăreni
adoptă hotărâri în prezența a cel puțin 7 membri, dintre care
unul trebuie să fie președintele sau, după caz, un înlocuitor
mandatat de președinte.
(5) La ședințele Comitetului de coordonare al Programului
Hădăreni pot asista, în calitate de invitat, și reprezentanți ai
societății civile.
(6) În situația în care, cu ocazia adoptării unei hotărâri
supuse la vot, unul dintre membrii Comitetului de coordonare
al Programului Hădăreni știe că se află într-un conflict de
interese, el este obligat să se abțină de la vot. Încălcarea
acestei obligații conduce la revocarea sa din Comitetul de
coordonare al Programului Hădăreni și la anularea hotărârii
adoptate.
(7) Pentru deplasările în interesul programului, președintele
și membrii Comitetului de coordonare al Programului Hădăreni
beneficiază de decontarea cheltuielilor de transport, cazare și
diurnă, în condițiile prevăzute de dispozițiile legale în vigoare
pentru personalul din sectorul bugetar.
Art. 12. — (1) Grupul de lucru pentru politicile publice pentru
romi este organul de supervizare a activităților Agenției
Naționale pentru Romi, în domeniile: educație, cultură,
cercetare, tineret, sport și minorități, organizat conform
următoarelor acte:
— Hotărârea Guvernului nr. 750/2005 privind constituirea
consiliilor interministeriale permanente, Decizia primului-ministru
nr. 498/2005 privind organizarea și funcționarea aparatului de
lucru al ministrului de stat pentru coordonarea activităților din
domeniul culturii, învățământului și integrării europene;
— Decizia Consiliului interministerial pentru educație,
cultură, cercetare, tineret, sport și minorități nr. 3/2005.
(2) Obiectivul principal al Grupului de lucru pentru politicile
publice pentru romi este coordonarea implementării diverselor
politici publice pentru romi, monitorizarea atentă a modului de
implementare a acestora și diseminarea informațiilor în
interiorul Guvernului.
(3) În cadrul Programului Hădăreni, Grupul de lucru pentru
politicile publice pentru romi are rol consultativ și de
supervizare a deciziilor Comitetului de coordonare al
Programului Hădăreni.

4

MONITORUL OFICIAL AL ROMÂNIEI, PARTEA I, Nr. 667/3.VIII.2006

Art. 13. — (1) La nivel județean, structurile de implementare
a Programului Hădăreni sunt Biroul județean pentru romi și
Grupul de lucru mixt.
(2) În conformitate cu prevederile cap. VIII îStructuri“ din
Hotărârea Guvernului nr. 430/2001, astfel cum a fost
modificată prin Hotărârea Guvernului nr. 522/2006, la nivel
județean s-a format Biroul județean pentru romi.
(3) Biroul județean pentru romi este structura de
coordonare la nivel județean a Programului Hădăreni.
(4) Conform prevederilor cap. VIII din actul menționat la
alin. (1), Biroul județean pentru romi va reconstitui, la nivel de
județ, Grupul de lucru mixt.
(5) Secretariatul Grupului de lucru mixt va fi asigurat de
Instituția Prefectului Județului Mureș.
(6) În cadrul Programului Hădăreni, Grupul de lucru mixt
facilitează legătura dintre comunitatea locală din Hădăreni,
informează și sprijină comunitatea și celelalte instituții implicate
în implementarea Programului Hădăreni, coordonează și
administrează activități sectoriale, participă în parteneriat cu
beneficiarii direcți la implementarea proiectelor, informează,
sprijină și participă la implementarea activităților Programului
Hădăreni.
(7) La reuniunile de lucru ale Grupului de lucru mixt vor fi
invitați și reprezentanți ai organizațiilor neguvernamentale.
Art. 14. — (1) La nivel local, structurile de implementare
sunt grupul de inițiativă locală și comitetul local de conducere
a programului.
(2) Grupul de inițiativă locală este structură de implementare
la nivel local, este alcătuit din minimum 9 persoane aparținând
celor 3 minorități din comunitatea Hădăreni, mandatate de
membrii comunității locale să le reprezinte interesele în cadrul
Programului Hădăreni, și este recunoscut prin hotărâre a
Consiliului Local al Comunei Chețani.
(3) Comitetul local de conducere a Programului Hădăreni este
unitatea locală de gestiune și conducere a Programului
Hădăreni, alcătuită din: membrii grupului de inițiativă locală,
primarul și viceprimarul din localitatea Hădăreni, 2—3 consilieri
aleși, dintre care unul aparținând minorității romilor, mediatorii
sanitari și școlari, câte un reprezentant al celorlalte autorități
publice locale și ai organizațiilor neguvernamentale din
localitatea Hădăreni.
(4) Comitetul local de conducere a Programului Hădăreni
reprezintă nucleul comunitar multietnic care asigură legătura
dintre comunitatea existentă în localitatea Hădăreni,
comunitățile etnice (romi, români, maghiari) și autorități,
coordonează activitățile Programului Hădăreni în plan local,
informează comunitatea locală asupra stadiului îndeplinirii
proiectelor, participă la luarea deciziilor, la stabilirea criteriilor
pentru implementarea proiectelor și acțiunilor comunitare și la
aplicarea acestora etc.
(5) Mandatul comitetului local de conducere a Programului
Hădăreni se va încheia odată cu închiderea programului.
(6) În vederea asigurării sustenabilității Programului
Hădăreni, pentru atragerea altor surse financiare în localitate
și pentru transferarea dreptului de proprietate către beneficiarii
direcți ai programului, grupul de inițiativă locală se va constitui
ca persoană juridică de drept privat, fără scop patrimonial, în
conformitate cu prevederile Ordonanței Guvernului nr. 26/2000
cu privire la asociații și fundații, cu modificările și completările
ulterioare, și ale Legii nr. 129/1998 privind înființarea,
organizarea și funcționarea Fondului Român de Dezvoltare
Socială, republicată, cu modificările ulterioare, sau în oricare
altă formă de asociere prevăzută de legislația românească în
vigoare. Pentru formarea asociației, grupului de inițiativă locală
i se pot alătura și alți membri ai comunității din localitatea
Hădăreni.
Art. 15. — Activitatea curentă a Programului Hădăreni este
condusă de un coordonator de program, angajat al Agenției
Naționale pentru Romi, numit de președintele Agenției
Naționale pentru Romi, cu acordul Comitetului de coordonare

al Programului Hădăreni și cu condiția îndeplinirii cerințelor de
pregătire și de experiență profesională impuse de natura
activităților Programului Hădăreni.
Art. 16. — Coordonatorul de program are următoarele
atribuții:
a) conduce activitatea grupului de inițiativă locală și a
comitetului local de conducere a Programului Hădăreni;
b) supraveghează și îndrumă activitatea structurilor de
implementare la nivel local;
c) asigură colaborarea structurilor locale de implementare
locale cu structurile județene și centrale, precum și cu
organizațiile neguvernamentale;
d) asigură elaborarea rapoartelor lunare, trimestriale și
anuale de activitate, precum și a oricăror alte materiale, la
cererea Comitetului de coordonare al Programului Hădăreni;
e) informează periodic Comitetul de coordonare al
Programului Hădăreni asupra stadiului de implementare a
Programului Hădăreni.
Art. 17. — (1) În relațiile cu persoanele fizice și cu
persoanele juridice, coordonatorul de program este
reprezentantul Biroului regional al Agenției Naționale pentru
Romi, încadrat cu contract de muncă, potrivit legislației muncii.
(2) Drepturile și obligațiile coordonatorului de program,
inclusiv sub aspectul nivelului salarizării și contravalorii
prestațiilor, se stabilesc prin reglementări legale de către
Agenția Națională pentru Romi.
SECȚIUNEA a 2-a
Proceduri de monitorizare, evaluare și raportare
a Programului Hădăreni

Art. 18. — (1) Monitorizarea Programului Hădăreni se va
realiza prin:
• Departamentul de monitorizare din cadrul Agenției
Naționale pentru Romi, ori de câte ori este necesar;
• ministerele de resort și celelalte instituții implicate în
implementarea Programului Hădăreni;
• coordonatorul de program din cadrul Agenției Naționale
pentru Romi, detașat la nivel local, care va monitoriza
permanent stadiul implementării Programului Hădăreni;
• echipele de intervizare și control din cadrul Agenției
Naționale pentru Romi, care vor face vizite de monitorizare ori
de câte ori este necesar.
(2) Pentru monitorizarea proiectelor din categoriile
prevăzute la art. 4 lit. d) și f) din prezenta metodologie,
realizate exclusiv pe baza procedurilor de atribuire prevăzute
de Ordonanța de urgență a Guvernului nr. 34/2006, Agenția
Națională pentru Romi va contracta experți independenți.
Art. 19. — (1) Instrumentele utilizate pentru monitorizarea
Programului Hădăreni vor fi următoarele:
• fișe de monitorizare, focus-group-uri organizate ad-hoc;
• rapoarte administrative de monitorizare a activității,
întocmite lunar de coordonatorul Programului Hădăreni,
transmise Agenției Naționale pentru Romi;
• rapoarte de progres, întocmite trimestrial de coordonatorul
de program, transmise Agenției Naționale pentru Romi, care
să reflecte progresul implementării fiecărui proiect din
Programul Hădăreni;
• rapoarte anuale, întocmite la sfârșitul fiecărui an de
coordonatorul de program, transmise Agenției Naționale pentru
Romi, conform modelului de raportare prevăzut la art. 23;
• raport final al Programului Hădăreni, întocmit la sfârșitul
perioadei de implementare a Programului Hădăreni.
(2) În vizitele de monitorizare, membrii echipei de
intervizare ai Agenției Naționale pentru Romi pot fi însoțiți de
reprezentanți ai instituțiilor responsabile din cadrul Programului
Hădăreni de la nivel central, județean sau de experți
independenți.
Art. 20. — (1) Pentru aprecierea eficienței aplicării
Programului Hădăreni, Agenția Națională pentru Romi și
instituțiile partenere în implementarea Programului Hădăreni

MONITORUL OFICIAL AL ROMÂNIEI, PARTEA I, Nr. 667/3.VIII.2006
vor proceda la monitorizarea sistematică și la evaluarea
periodică a proiectelor.
• În timpul execuției proiectelor și după finalizarea lor,
Agenția Națională pentru Romi va proceda la o evaluare a
execuției și a impactului implementării acestora, pentru a
aprecia dacă obiectivele planificate au fost deja realizate sau
pot fi realizate.
(2) Evaluarea se va realiza pe parcursul a 3 etape:
• preevaluarea, care se va realiza anterior acordării
finanțării, urmărindu-se concordanța dintre ofertele selectate
spre finanțare și realitatea din teren;
• evaluarea intermediară, care cuprinde evaluarea parțială
a stadiului de îndeplinire a obiectivelor și a indicatorilor
asumați prin contractul de finanțare nerambursabilă/contractul
de achiziție publică, la un anumit interval de timp;
• evaluarea finală/recepția finală a lucrării, care cuprinde
evaluarea îndeplinirii obiectivelor asumate prin contractul de
finanțare nerambursabilă/contractul de achiziție publică, la
sfârșitul perioadei de implementare a proiectului.
(3) Pentru a crește eficacitatea Programului Hădăreni,
Agenția Națională pentru Romi va acorda o atenție deosebită
transparenței managementului de program.
Art. 21. — (1) Instrumentele ce se vor utiliza pentru
evaluare sunt rapoarte de evaluare pentru fiecare etapă și
focus-group.
(2) În cazul evaluării intermediare, evaluării finale și a
recepției finale a lucrărilor se vor întocmi și rapoartele
financiare aferente.
(3) În fiecare etapă de evaluare se va ține cont de
rezultatele focus-grupurilor, precum și de discuțiile avute cu
beneficiarii direcți ai Programului Hădăreni și cu structurile de
implementare de la nivel județean și local.
(4) Alte criterii de evaluare a rezultatelor, aplicabile în
Programul Hădăreni, sunt prevăzute în secțiunea a 7-a din
cap. II al Legii nr. 350/2005.
Art. 22. — (1) Pentru problemele majore apărute în
implementare va fi consultat Comitetul de coordonare al
Programului Hădăreni.
(2) Evaluarea și monitorizarea se vor face ținându-se cont
de sistemul de monitorizare din cadrul Programului PHARE
multianual 2004—20061).
(3) Toate instrumentele folosite în monitorizarea și
evaluarea Programului Hădăreni vor fi aprobate de Comitetul
de coordonare al Programului Hădăreni.
(4) Coordonatorul de proiect are obligația de a trimite
Agenției Naționale pentru Romi rapoartele de monitorizare în
termenele prevăzute în prezenta metodologie.
Art. 23. — (1) Coordonatorul de program va trimite
Agenției Naționale pentru Romi rapoarte lunare de activitate,
rapoarte de progres trimestriale și rapoarte de progres anuale.
(2) Rapoartele lunare de activitate au rol administrativ și
măsoară eficiența coordonatorului de program.
(3) Trimestrial, coordonatorul de program va trimite Agenției
Naționale pentru Romi rapoarte de progres, care să reflecte
progresele implementării proiectelor sectoriale.
(4) La sfârșitul anului financiar (începutul lunii noiembrie),
coordonatorul de program va trimite Agenției Naționale pentru
Romi un raport anual privind progresele realizate pe fiecare
componentă a Programului Hădăreni.
(5) În baza acestor rapoarte, a rapoartelor proprii și a
rapoartelor de progres întocmite de partenerii de implementare
a Programului Hădăreni, Agenția Națională pentru Romi va
întocmi un raport anual consolidat privind evaluarea
progreselor realizate în implementarea Programului Hădăreni,
pe care îl va discuta în cadrul Comitetului de coordonare al
Programului Hădăreni și îl va supune atenției Grupului de
lucru pentru politicile publice pentru romi.
(6) Raportul final, cuprinzând perioada 2006—2008, va fi
elaborat de Agenția Națională pentru Romi, în baza rapoartelor

5

consolidate, cu sprijinul coordonatorului local și al partenerilor
de implementare.
(7) Rapoartele de monitorizare, de progres și anuale vor
include următoarele informații:
• evoluțiile socioeconomice semnificative, modificările,
evoluțiile și schimbările în politicile locale, regionale sau
sectoriale;
• progresul implementării priorităților și măsurilor, folosindu-se
indicatori cantitativi și calitativi, precum și impactul și rezultatul
acestora asupra beneficiarilor;
• execuția financiară a proiectelor, cu o listă a cheltuielilor
efectuate, și estimarea lor prin indicatori financiari;
• măsurile luate de structurile de implementare a
Programului Hădăreni și/sau de alți parteneri de implementare,
pentru a asigura eficiența și eficacitatea implementării
acestuia;
• măsurile luate pentru a se asigura compatibilitatea cu
politicile Guvernului României, de către autoritățile locale;
• sectoarele sprijinite de autoritățile locale, studiile
pregătitoare inițiate;
• informații asupra ajustării proiectelor în conformitate cu
rezultatele menționate în Programul Hădăreni, pentru a se
asigura coordonarea și coerența proiectelor sectoriale;
• după caz, informații asupra rezultatelor controalelor
realizate, iregularităților găsite, procedeelor administrative și
juridice în curs.
CAPITOLUL III
Finanțarea Programului Hădăreni
Art. 24. — (1) Finanțarea Programului Hădăreni este
asigurată din următoarele surse:
a) sume de la bugetul de stat, prin bugetul Secretariatului
General al Guvernului, alocate Agenției Naționale pentru Romi
pentru anii 2006—2008;
b) sume de la bugetele locale și județene, în limitele
aprobate de consiliile locale sau de consiliile județene, după
caz;
(2) Pentru anul 2006 suma alocată Programului Hădăreni
de la bugetul de stat este de 1.500 mii lei, conform
prevederilor art. 2 alin. (2) din Hotărârea Guvernului
nr. 523/2006.
Art. 25. — Resursele financiare ale Programului Hădăreni
sunt utilizate pentru:
a) finanțarea de proiecte în domeniile enunțate la art. 4;
b) acoperirea cheltuielilor proprii Agenției Naționale pentru
Romi, impuse de organizarea, coordonarea, monitorizarea
implementării și evaluarea Programului Hădăreni.
Art. 26. — (1) În conformitate cu prevederile art. 2 alin. (1)
din Hotărârea Guvernului nr. 523/2006, Agenția Națională
pentru Romi deține întreaga răspundere în ceea ce privește
derularea financiară a Programului Hădăreni.
(2) Plafoanele maxime ale contribuției financiare a
Guvernului la Programul Hădăreni, destinată realizării
proiectelor, precum și măsurile eligibile sunt stabilite prin
prevederile Hotărârii Guvernului nr. 523/2006.
Art. 27. — În cursul efectuării operațiunilor prevăzute la
art. 21, Agenția Națională pentru Romi intră în raporturi
juridice contractuale cu diferiți parteneri, cum sunt: autorități
ale administrației publice locale, organizații neguvernamentale,
persoane fizice și juridice.
SECȚIUNEA 1
Proiecte cu finanțare nerambursabilă

Art. 28. — (1) În conformitate cu prevederile Legii
nr. 350/2005, Agenția Națională pentru Romi are calitatea de
autoritate finanțatoare.
(2) În calitatea sa de autoritate finanțatoare, conform
prevederilor Legii nr. 350/2005, Agenția Națională pentru Romi

1) Sistemul de monitorizare și evaluare a mecanismelor de implementare a Strategiei naționale pentru îmbunătățirea situației romilor, realizat în cadrul
Programului PHARE multianual 2004—2006.

6

MONITORUL OFICIAL AL ROMÂNIEI, PARTEA I, Nr. 667/3.VIII.2006

va realiza anual, pe perioada desfășurării Programului
Hădăreni, operațiunile prevăzute de Ordonanța de urgență a
Guvernului nr. 34/2006.
(3) Atribuirea contractelor de finanțare nerambursabilă
pentru proiecte din categoriile prevăzute la art. 4 lit. a), b), c)
și e) se va realiza exclusiv pe baza procedurilor de atribuire
prevăzute de Ordonanța de urgență a Guvernului nr. 34/2006.
(4) Pentru atribuirea contractelor de finanțare nerambursabilă, Agenția Națională pentru Romi va realiza anual
următoarele operațiuni:
• publicarea anunțului de participare în Monitorul Oficial al
României, Partea a VI-a, într-un cotidian central, pe site-ul Agenției
Naționale pentru Romi și în cel puțin două cotidiene locale;
• înscrierea candidaților;
• transmiterea documentației;
• prezentarea propunerilor de proiecte;
• verificarea eligibilităților, înregistrării și a îndeplinirii
criteriilor referitoare la capacitatea tehnică și financiară;
• evaluarea propunerilor de proiecte;
• comunicarea rezultatelor;
• încheierea contractului sau contractelor de finanțare
nerambursabilă;
• publicarea anunțului de atribuire a contractului sau
contractelor de finanțare nerambursabilă.
Art. 29. — (1) Autoritatea finanțatoare are obligația de a
constitui, pentru atribuirea fiecărui contract de finanțare
nerambursabilă, o comisie de evaluare, în condițiile art. 138
din Ordonanța de urgență a Guvernului nr. 34/2006.
(2) Membrii comisiei de evaluare vor fi selectați de Agenția
Națională pentru Romi, în baza prevederilor Ordonanței de
urgență a Guvernului nr. 34/2006, și vor fi propuși spre
validare Comitetului de coordonare al Programului Hădăreni.
Art. 30. — Din comisia de evaluare prevăzută la art. 29
alin. (1) vor face parte două persoane din Comitetul de
coordonare al Programului Hădăreni, coordonatorul de
program, două persoane delegate de Agenția Națională pentru
Romi, altele decât cele din Comitetul de coordonare al
Programului Hădăreni, două persoane delegate de
Secretariatul General al Guvernului, altele decât cele din
Comitetul de coordonare al Programului Hădăreni.
Art. 31. — Evaluarea propunerilor de proiect se face cu
aplicarea în mod corespunzător a criteriilor stabilite în
documentația pentru elaborarea și prezentarea propunerii de
proiect, detaliată în Legea nr. 350/2005.
Art. 32. — În procesul de finanțare a activităților
Programului Hădăreni se vor efectua următoarele activități:
a) promovarea și difuzarea informațiilor către public, cu
privire la categoriile de proiecte pentru care se va organiza
licitația, prevăzute la art. 4;
b) facilitarea, la nivelul beneficiarilor, identificarea și
ierarhizarea nevoilor acestora și elaborarea proiectelor;
c) organizarea procesului de selecție și aprobare a
propunerilor de proiecte primite de la beneficiari;
d) monitorizarea, evaluarea, consultanța, lobby-ul,
advocacy-ul etc., pe toată durata implementării Programului
Hădăreni;
e) încheierea contractului de finanțare nerambursabilă cu
reprezentanții beneficiarilor;
f) finanțarea nerambursabilă destinată realizării proiectelor;
g) organizarea programelor de instruire și schimb de
experiență pentru reprezentanții beneficiarilor direcți;
h) evaluarea îndeplinirii propriu-zise la terminarea finanțării
nerambursabile.
Art. 33. — (1) Resursele financiare necesare implementării
proiectelor selectate în baza Legii nr. 350/2005 vor fi
transferate beneficiarilor finanțării de către Agenția Națională
pentru Romi, pe baza contractului de finanțare nerambursabilă
care se încheie, în formă scrisă, între Agenția Națională
pentru Romi, reprezentată de președintele acesteia, pe de o
parte, și beneficiar, pe de altă parte.
(2) Conținutul-cadru al contractului de finanțare nerambursabilă
este stabilit de Agenția Națională pentru Romi și este aprobat de
Comitetul de coordonare al Programului Hădăreni.

Art. 34. — Plata contractului de finanțare nerambursabilă
va fi în lei, în condițiile stabilite prin prevederile contractuale.
Art. 35. — (1) Utilizarea finanțării nerambursabile în alte
scopuri decât cele prevăzute în contractul de finanțare
nerambursabilă este interzisă și atrage rezoluțiunea
contractului de finanțare nerambursabilă, pe calea administrativjurisdicțională sau a instanței judecătorești competente, după
caz.
(2) În cazul în care se constată utilizarea finanțărilor în alte
scopuri decât cele prevăzute în contractele de finanțare
nerambursabilă, recuperarea sumelor de la respectivii
beneficiari se efectuează, conform legislației în vigoare privind
modul de utilizare a fondurilor publice, de Agenția Națională
pentru Romi, împreună cu organele fiscale competente, pe
perioada implementării Programului Hădăreni, iar după
încetarea funcționării acestuia, de către organele fiscale
competente.
Art. 36. — (1) Contractele dintre beneficiari și terți, furnizori
și prestatori de servicii, pentru realizarea obiectivelor și
activităților proiectului se încheie în formă scrisă, cu includerea
obligatorie de mențiuni referitoare la finanțarea nerambursabilă
primită de beneficiar și la implicarea Agenției Naționale pentru
Romi în implementarea Programului Hădăreni.
(2) Pe bunurile rezultate din executarea contractelor
prevăzute la alin. (1) furnizorul, antreprenorul și prestatorul de
servicii au obligația să aplice, în orice formă și la vedere,
emblema și celelalte semne distinctive ale Guvernului
României.
Art. 37. — Dacă în cursul executării contractului de
finanțare nerambursabilă se constată încălcări ale obligațiilor
contractuale sau nesocotiri ale dispozițiilor prezentei
metodologii, Agenția Națională pentru Romi poate proceda la
suspendarea executării până la remedierea deficiențelor
constatate sau la rezoluțiunea contractului de finanțare
nerambursabilă, pe calea administrativ-jurisdicțională sau a
instanței judecătorești competente, după caz.
SECȚIUNEA a 2-a
Contractele de achiziție publică

Art. 38. — (1) Atribuirea contractelor de achiziție publică,
pentru proiecte din categoriile prevăzute la art. 4 lit. d) și f)
din prezenta metodologie, se va realiza exclusiv pe baza
procedurilor de atribuire prevăzute de Ordonanța de urgență a
Guvernului nr. 34/2006.
(2) În calitate de autoritate finanțatoare, Agenția Națională
pentru Romi va realiza anual, pe perioada desfășurării
Programului Hădăreni, operațiunile prevăzute de Ordonanța de
urgență a Guvernului nr. 34/2006.
Art. 39. — (1) Autoritatea finanțatoare are obligația de a
constitui, pentru atribuirea fiecărui contract de achiziție publică,
o comisie de evaluare, în condițiile art. 138 din Ordonanța de
urgență a Guvernului nr. 34/2006.
(2) Membrii comisiei de evaluare vor fi selectați de Agenția
Națională pentru Romi, în baza prevederilor Ordonanței de
urgență a Guvernului nr. 34/2006, și vor fi propuși spre
validare Comitetului de coordonare al Programului Hădăreni.
Art. 40. — Din comisia de evaluare prevăzută la art. 39
alin. (1) vor face parte 7 persoane cu experiență în domeniul
achizițiilor publice: o persoană din Comitetul de coordonare al
Programului Hădăreni, coordonatorul de program, o persoană
delegată de Agenția Națională pentru Romi, care nu este
membră în Comitetul de coordonare al Programului Hădăreni,
o persoană delegată de Secretariatul General al Guvernului,
care nu este membră în Comitetul de coordonare al
Programului Hădăreni, o persoană delegată de ministerul de
resort, care nu este membră în Comitetul de coordonare al
Programului Hădăreni, o persoană din partea structurii locale
de implementare locală, o persoană din partea structurii
județene de implementare, o persoană din partea autorității
locale din comuna Chețani.
Art. 41. — (1) Evaluarea propunerilor de proiect se face
cu aplicarea în mod corespunzător a criteriilor stabilite în

MONITORUL OFICIAL AL ROMÂNIEI, PARTEA I, Nr. 667/3.VIII.2006
dosarul achiziției publice, elaborat conform prevederilor
Ordonanței de urgență a Guvernului nr. 34/2006.
(2) În procesul de evaluare a ofertelor, o atenție deosebită
va fi acordată studiilor de prefezabilitate a propunerilor, în
funcție de care candidatul va intra în procesul de evaluare a
ofertelor tehnice.
Art. 42. — (1) Resursele financiare necesare implementării
categoriilor de proiecte care intră sub incidența Ordonanței de
urgență a Guvernului nr. 34/2006, vor fi transferate
contractanților de către Agenția Națională pentru Romi, pe
baza contractului de achiziție publică, care se încheie, în
formă scrisă, între Agenția Națională pentru Romi,
reprezentată de președintele acesteia, pe de o parte, și
contractant, pe de altă parte.
(2) Conținutul-cadru al contractului de achiziție publică este
stabilit de Agenția Națională pentru Romi și aprobat de
Comitetul de coordonare al Programului Hădăreni.
Art. 43. — Plata contractului de achiziție publică se va
face în lei, în condițiile stabilite prin prevederile contractuale.
Art. 44. — (1) Utilizarea finanțării în alte scopuri decât cele
prevăzute în contractul de achiziție publică este interzisă și
atrage rezoluțiunea contractului pe calea administrativjurisdicțională sau a instanței judecătorești competente, după
caz.
(2) În cazul în care se constată utilizarea finanțărilor în alte
scopuri decât cele prevăzute în contractul de achiziție publică,
recuperarea sumelor de la respectivii beneficiari se efectuează,
conform legislației în vigoare privind modul de utilizare a
fondurilor publice, de către Agenția Națională pentru Romi,
împreună cu organele fiscale competente, pe perioada
implementării Programului Hădăreni, iar după încetarea
funcționării acestuia, de către organele fiscale competente.
Art. 45. — (1) Contractele dintre beneficiari și terți, furnizori
și prestatori de servicii, pentru realizarea obiectivelor și
activităților Programului Hădăreni, se încheie în formă scrisă,
cu includerea obligatorie de mențiuni referitoare la finanțarea
primită de contractant și la implicarea Agenției Naționale
pentru Romi în implementarea Programului Hădăreni.
(2) Pe bunurile rezultate din executarea contractelor
prevăzute la alin. (1) furnizorul, antreprenorul și prestatorul de
servicii au obligația să aplice, în orice formă și la vedere,
emblema și celelalte semne distinctive ale Guvernului
României.
Art. 46. — Dacă în cursul executării contractului de
achiziție publică se constată încălcări ale obligațiilor
contractuale sau nesocotiri ale dispozițiilor prezentei
metodologii, Agenția Națională pentru Romi poate proceda la
suspendarea executării până la remedierea deficiențelor
constatate sau rezoluțiunea contractului de achiziție publică pe
calea administrativ-jurisdicțională sau a instanței judecătorești
competente, după caz.
Art. 47. — Resursele Programului Hădăreni nu pot fi
utilizate pentru:
a) achiziționarea de clădiri;

7

b) operațiuni speculative de orice tip;
c) achiziționarea de valori mobiliare;
d) construcții și amenajări pe terenul unor proprietari
persoane fizice sau persoane juridice cu scop lucrativ, altele
decât cele care fac obiectul de preocupare al Programului
Hădăreni;
e) întreținerea și alte costuri ulterioare finanțării, necesare
bunei funcționări a infrastructurilor rezultate ca urmare a
executării proiectelor;
f) alte operațiuni prevăzute în reglementările legislației
românești în vigoare.
CAPITOLUL IV
Dispoziții finale
Art. 48. — Pe toată perioada implementării, monitorizării și
evaluării Programului Hădăreni, beneficiarii și facilitatorii ori
organizațiile intermediare, după caz, au dreptul la asistență
juridică și tehnică gratuită din partea autorităților administrației
publice locale de pe raza teritorială a județului, indiferent de
nivelul ierarhic al acestora, pentru pregătirea și încheierea
oricăror acte juridice aferente prezentării unui proiect spre
finanțare.
Art. 49. — (1) Dreptul de proprietate asupra bunurilor
rezultate prin aplicarea Programului Hădăreni (construcții,
echipamente, vehicule și alte rezultate materiale ale
proiectelor) va fi transferat, cel mai târziu la sfârșitul perioadei
de implementare a proiectelor, structurii asociative
reprezentative a beneficiarilor direcți ai Programului Hădăreni,
prevăzută la art. 14 alin. (6).
(2) Autoritățile publice locale la nivel comunal și județean
se vor asigura că terenurile pe care se propune construcția,
precum și construcția propriu-zisă, în cazul renovării, au un
regim juridic care permite transferarea dreptului de proprietate
asupra construcției care va rezulta, nu sunt în litigiu și nu
fac parte din domeniul public al statului. Acestea se vor proba
cu acte doveditoare oficiale, eliberate de autoritățile
competente.
(3) Copii ale documentelor care atestă transferarea
dreptului de proprietate trebuie să fie anexate raportului final
al fiecărui proiect/subproiect.
Art. 50. — Comitetul de coordonare al Programului
Hădăreni se va constitui prin ordin al ministrului delegat
pentru coordonarea Secretariatului General al Guvernului, la
propunerea președintelui Agenției Naționale pentru Romi.
Art. 51. — Organele abilitate prin lege efectuează controlul
asupra modului în care sunt utilizate sumele destinate
finanțării Programului Hădăreni, conform Hotărârii Guvernului
nr. 523/2006.
Art. 52. — La încetarea duratei de implementare a
Programului Hădăreni, resursele financiare neutilizate vor fi
returnate la bugetul de stat, prin bugetul Agenției Naționale
pentru Romi.

ANEXA Nr. 1
la metodologie

GHID
de finanțare pentru proiectele cu finanțare nerambursabilă
Reguli referitoare la prezenta cerere de ofertă de proiecte
de finanțare:
I. Criterii de eligibilitate
Există patru seturi de criterii de eligibilitate. Acestea se
referă la:
• instituțiile care pot solicita o finanțare nerambursabilă;
• parteneriatele încheiate în scopul implementării proiectelor
propuse;
• proiectele pentru care se poate acorda finanțare;

• tipurile de costuri care pot fi luate în considerare pentru
finanțare.
I.1. Eligibilitatea solicitanților:

a) Cine poate depune o cerere de finanțare
• Solicitanții trebuie să fie instituții ale administrației publice
locale sau organizații apolitice, nonprofit, definite conform
prevederilor Ordonanței Guvernului nr. 26/2000 cu privire la
asociații și fundații, cu modificările și completările ulterioare.

8

MONITORUL OFICIAL AL ROMÂNIEI, PARTEA I, Nr. 667/3.VIII.2006

• Parteneriatul dintre instituțiile publice și organizațiile
neguvernamentale, precum și grupurile de inițiativă din
localitatea Hădăreni este obligatoriu.
• Solicitanții trebuie să fie direct responsabili de elaborarea
și managementul proiectului.
• Solicitanții trebuie să aibă surse stabile și suficiente de
finanțare pentru a asigura funcționarea instituției lor pe
perioada derulării proiectului și să participe la finanțarea
acestuia cu o cotă-parte, în servicii sau financiară.
• Solicitanții trebuie să aibă experiență și să poată
demonstra capacitatea de a conduce activități de amploarea
proiectului pentru care se solicită finanțarea.
• Solicitanții trebuie să recruteze forța de muncă necesară
derulării proiectelor din rândul membrilor comunității locale din
localitatea Hădăreni, județul Mureș, în cuantum de minimum
30% din forța de muncă totală angajată în implementarea
proiectului, de orice tip.
b) Potențialii solicitanți nu au dreptul să participe la
cererea de ofertă de proiecte sau să primească o finanțare
nerambursabilă dacă:
• au încercat să obțină informații confidențiale sau să
influențeze Agenția Națională pentru Romi în timpul procesului
de evaluare a licitațiilor prezente sau anterioare;
• fac subiect al unui conflict de interese, definit de
legislația românească în vigoare.
I.2. Eligibilitatea partenerilor

• Parteneriatul dintre aplicant și grupul de inițiativă din
localitatea Hădăreni este o condiție obligatorie pentru
acordarea finanțării.
• Este eligibil ca partener grupul de inițiativă din localitatea
Hădăreni, constituit conform Legii nr. 129/1998 privind
înființarea, organizarea și funcționarea Fondului Român de
Dezvoltare Socială, republicată, cu modificările ulterioare.
• Pe toată durata proiectului, pe lângă activitățile
proiectului, partenerul și grupul de inițiativă vor organiza
întâlniri de informare cu ceilalți membri ai comunității locale din
localitatea Hădăreni cel puțin o dată pe lună.
• În cadrul acestor întâlniri comunitatea locală va fi
informată despre progresele realizate în cadrul proiectului și se
va promova implicarea directă și activă a beneficiarilor în
desfășurarea acestuia.
• La aceste întâlniri vor participa și coordonatorul de
proiect și/sau persoane din partea autorităților publice locale.
I.3. Eligibilitatea proiectelor: proiecte pentru care se poate face o
cerere de finanțare
a) Dimensiunea financiară a proiectelor

Orice sumă cerută și aprobată în cadrul Programului
Hădăreni trebuie să se încadreze între valoarea minimă și cea
maximă stabilită conform anexelor nr. 1 și 2 la Hotărârea
Guvernului nr. 523/2006 pentru aprobarea Programului de
dezvoltare comunitară în localitatea Hădăreni, județul Mureș,
pentru perioada 2006—2008.
b) Durata proiectelor

Pentru anul 2006, durata proiectelor este perioada dintre
data și luna semnării contractului și ultima lună în care în
mod obligatoriu se vor face raportările narative și financiare
finale, inclusiv auditul financiar, respectiv data de
15 decembrie 2006. Durata unui proiect nu poate depăși
termenul de 15 decembrie 2006.
c) Activități neeligibile

Următoarele tipuri de activități nu sunt eligibile:
• sponsorizări individuale pentru participare la ateliere,
seminarii, conferințe, congrese;
• burse de studiu individuale, cursuri de specializare;
• activități de cercetare;
• activități de refinanțare nerambursabilă, credite sau
împrumuturi;
• activități curente ale instituției solicitantului;
• achiziții de terenuri și clădiri.

I.4. Eligibilitatea costurilor: costuri care pot fi luate în
considerare pentru finanțare

Doar costurile eligibile pot fi luate în considerare pentru a fi
finanțate. Aceste costuri sunt detaliate mai jos. Bugetul
reprezintă o estimare a costurilor eligibile. Este în interesul
solicitantului să prezinte un buget realist și eficient din punctul
de vedere al costurilor, să acorde o mare atenție faptului că
acestea trebuie să se bazeze pe costuri reale, care nu pot lua
forma unor sume globale.
Vor fi finanțate acele propuneri care, în procesul de
verificare ce precedă semnarea unui contract, nu relevă
probleme care necesită schimbări ale bugetului. În cazul în
care în urma verificării se constată neconcordanțe, se pot cere
clarificări și, acolo unde este cazul, se va solicita refacerea
bugetului.
În cadrul proiectului, contribuția fiecărui solicitant trebuie să
fie de minimum 10% din valoarea totală a proiectului,
financiară și/sau în natură, detaliată în cererea de finanțare și
în buget.
Costuri direct eligibile

Pentru a fi considerate eligibile în contextul proiectului,
costurile trebuie:
a) să fie necesare pentru derularea proiectului și să fie în
concordanță cu principiile unui management financiar sănătos,
cu un raport optim cost/eficiență și transparent;
b) să fie efectuate în timpul perioadei de execuție a
proiectului și după semnarea contractului;
c) să fie înregistrate în contabilitatea beneficiarului, să fie
identificabile și verificabile și să fie dovedite cu documente
originale.
Următoarele costuri directe sunt eligibile:
• costul pentru personalul angajat pentru proiect, inclusiv
taxele pentru asigurări sociale și alte costuri aferente
remunerării (nu mai mult de 3 persoane);
• costuri pentru consumabile, bunuri și utilități necesare
pentru realizarea activităților proiectului;
• costuri pentru auditarea proiectului.
Costuri neeligibile

Următoarele costuri sunt neeligibile:
• rezerve pentru posibile pierderi sau datorii viitoare;
• dobânzi datorate;
• costuri pentru diseminarea informațiilor despre proiect;
• costuri pentru remunerația salarială a funcționarilor
publici/demnitarilor din instituția contractantă, precum și a
partenerilor în proiect.
II. Cererea de finanțare
Cum trebuie completată cererea de finanțare și procedurile
care trebuie urmate
II.1. Cererea de finanțare și documentele care o însoțesc

• Cererea de finanțare trebuie înaintată conform formularului
cererii de finanțare din prezentul ghid de finanțare. Cererea de
finanțare poate fi găsită și pe pagina de internet a Agenției
Naționale pentru Romi: www.anr.gov.ro.
Se vor respecta cu exactitate formatul cererii de finanțare
și ordinea paginilor.
• Cererea de finanțare se completează cu atenție și va
conține informații clare, pentru a facilita evaluarea lor.
• În cerere se vor da suficiente detalii pentru a se asigura
claritatea, în special privind modul în care obiectivele
proiectului vor fi atinse, avantajele ce vor decurge din acest
proiect și felul în care proiectul propus este relevant pentru
obiectivele Programului Hădăreni.
• Cererile de finanțare scrise sau modificate de mână nu
vor fi acceptate.
Cererile de finanțare trebuie însoțite de următoarele
documente:
1. bugetul detaliat, cu finanțare pe capitole și subcapitole
(pct. IV lit. B);
2. actele normative de înființare;
3. CV-urile echipei proiectului, cu menționarea poziției în
cadrul acestuia;
4. declarația de parteneriat semnată de toți partenerii, în
original;
5. declarație de imparțialitate;

MONITORUL OFICIAL AL ROMÂNIEI, PARTEA I, Nr. 667/3.VIII.2006
6. documentele care să demonstreze angajamentul și
experiența solicitantului, precum și ale partenerilor în
programele de îmbunătățire a situației romilor (articole din
presă, rapoarte, studii, analize sau propuneri înaintate
autorităților locale pentru soluționarea problemelor cu care se
confruntă locuitorii din Hădăreni etc.)
Verificați dacă în cererea de finanțare completată au fost
incluse toate documentele solicitate!
II.2. Unde și cum se trimit cererile de finanțare

Cererile de finanțare trebuie trimise într-un plic sigilat prin
poștă recomandată, mesagerie expresă sau livrate personal (o
confirmare de primire semnată și datată va fi înmânată la
livrare) la adresa următoare: Agenția Națională pentru Romi,
Str. Viitorului nr. 14, București, sectorul 2.
• Cererile de finanțare trimise prin alte mijloace (de
exemplu, prin fax sau prin e-mail) ori livrate la alte adrese
decât cea menționată mai sus sau neînregistrate la Agenția
Națională pentru Romi nu vor fi luate în considerare în
procesul de evaluare.
• Cererile de finanțare și anexele trebuie înaintate în
original și în copie, precum și pe suport electronic (pe CD
sau dischetă).
• Cererile de finanțare se vor depune în termen de 30 de
zile calendaristice de la publicarea prezentului ghid de
finanțare în Monitorul Oficial al României, Partea I.

9

• După evaluarea proiectelor, în termen de 20 de zile,
fiecare solicitant va primi o adresă de răspuns cu privire la
decizia de finanțare sau de respingere a finanțării proiectului.
• Termenul de încheiere a activităților proiectelor și de
depunere a rapoartelor finale, narative și financiare este
15 decembrie 2006.
II.3. Evaluarea și selecția cererilor de finanțare

Cererile de finanțare vor fi examinate și evaluate de o
comisie de evaluare stabilită la cap. III din metodologie.
Toate proiectele solicitanților vor fi evaluate conform
următoarelor criterii:
1. conformitatea administrativă;
2. calitatea tehnică;
3. calitatea financiară;
4. rezultatele așteptate;
5. continuitatea/sustenabilitatea proiectului;
6. capacitatea și expertiza managerială.
Comisia de evaluare va evalua proiectele pentru a
determina impactul anticipat al acestora în funcție de
obiectivele Programului Hădăreni, care sunt definite pe baza
unor indicatori cuantificabili. Pentru a eficientiza procesul de
evaluare, solicitantul va furniza, de asemenea, indicatorii
proprii de îndeplinire a obiectivelor proiectului.
O evaluare a calității propunerilor, inclusiv a bugetului
propus, va fi efectuată în conformitate cu criteriile de evaluare
din grila de evaluare din prezentul ghid de finanțare.

III. Tipurile de proiecte și valoarea finanțărilor, conform Hotărârii Guvernului nr. 523/2006, sunt următoarele:
Capitolul 1 — Parteneriat și dezvoltare comunitară

4.B.2. Participarea romilor la viața publică locală și implicarea lor în procesul de luare a deciziilor
— Organizarea unei campanii locale de informare privind participarea civică
— Realizarea și distribuirea de materiale informative în comunitate
5.B.3. Dezvoltarea capacității parteneriale și de acțiune la nivel local
— Organizarea de cursuri și întâlniri pentru facilitarea comunicării dintre cetățeni și diverse organizații
care îi reprezintă, instituții de stat sau private, precum și dintre sectorul neguvernamental și cel
guvernamental
— Organizarea de cursuri de dezvoltare comunitară parteneriat și planificare strategică în
soluționarea problemelor pentru toate grupurile-țintă
— Organizarea de cursuri pentru scrierea de proiecte
— Organizarea de cursuri de negociere și managementul conflictelor
— Organizarea de ateliere privind comunitățile multietnice
24.A.1. Clarificarea situației juridice a unor clădiri și terenuri de pe teritoriul comunei Chețani
(marea majoritate aparținând fostei cooperative agricole de producție)

88.773 lei

46.161,96 lei

17.754,60 lei

Capitolul 2 — Informare publică, educație civică, prevenirea și combaterea discriminării

11.B.2. Informare publică și prevenirea faptelor antisociale
— Organizarea de evenimente educative (ateliere, cursuri etc.) privind promovarea drepturilor omului,
prevenirea și combaterea discriminării
— Realizarea de campanii de informare și educație civică; informarea cu privire la drepturile,
libertățile și îndatoririle fundamentale ale omului
— Realizarea de informări privind drepturile și obligațiile ce rezultă prin aplicarea principiilor
egalității de șanse și nediscriminării
— Organizarea de programe de promovare a valorilor democrației și modul lor de aplicare în
comunitate
— Organizarea de ateliere și cursuri de formare/informare și pentru media
— Organizarea de cursuri de formare a polițiștilor în relația cu comunitatea romilor
— Monitorizarea aplicării legislației referitoare la minorități
12.B.3. Educație juridică și prevenirea discriminării
— Organizarea de cursuri, ateliere, discuții privind drepturile omului și educația civică
— Realizarea și distribuirea de materiale privind legislația în vigoare despre drepturile și
obligațiile cetățenilor și combaterea discriminării
— Realizarea și distribuirea de materiale în domeniul nediscriminării pentru grupuri-țintă specifice
(romi, funcționari publici etc.)
— Organizarea de ateliere de lucru privind practici în domeniul nediscriminării și drepturile omului
— Elaborarea de metodologii de organizare și furnizare a programelor de training în domeniul
nediscriminării, dezvoltarea de curricule pentru diferite grupuri-țintă

15.000 lei

17.754,60 lei

Capitolul 3 — Educație, cultură, dialog interconfesional

16.B.1. Înființarea școlii mamelor la școala și grădinița din Hădăreni
17.B.2. Organizarea grădiniței estivale premergătoare clasei I Hădăreni

3.550,92 lei
5.326.38 lei

10

MONITORUL OFICIAL AL ROMÂNIEI, PARTEA I, Nr. 667/3.VIII.2006

Capitolul 5 — Sănătate și acces la serviciile de sănătate

28.B.1. Accesul la serviciile de sănătate publică
— Formarea de mediatoare sanitare (de etnie romă, română și maghiară)
— Organizarea de cursuri pentru sănătatea mamei și a copilului
— Organizarea unei campanii locale privind accesul și drepturile la serviciile de sănătate publică,
prevenirea și combaterea discriminării etnice în domeniu
29.B.2. Pregătirea cadrelor sanitare în domeniul prevenirii și combaterii discriminării
— Organizarea de cursuri de formare cu cadre medicale și mediatori sanitari privind prevenirea
și combaterea discriminării
T O T A L:

IV. Formulare*)

*) Pct. IV îFormulare“ este reprodus în facsimil.

14.203,68 lei
8.877,30 lei

319.958,28 lei

MONITORUL OFICIAL AL ROMÂNIEI, PARTEA I, Nr. 667/3.VIII.2006

11

12

MONITORUL OFICIAL AL ROMÂNIEI, PARTEA I, Nr. 667/3.VIII.2006

13

MONITORUL OFICIAL AL ROMÂNIEI, PARTEA I, Nr. 667/3.VIII.2006

ANEXA Nr. 2
la metodologie

ATRIBUIREA
contractelor de achiziție publică în cadrul Programului de dezvoltare comunitară în localitatea Hădăreni,
comuna Chețani, județul Mureș, pentru perioada 2006—2008
I. Prezentare generală
Scopul prezentei anexe este acela de a defini procedurile
de achiziție publică și contractare a operatorilor economici, ce
se cer aplicate în cazul achizițiilor de servicii de calificare a
forței de muncă, precum și a execuției de lucrări finanțate în
parte sau în totalitate din costurile Programului Hădăreni.
Serviciile de calificare a forței de muncă, precum și
execuția de lucrări sunt furnizate de ofertantul selectat, prin
contracte de achiziții publice încheiate ca urmare a aplicării
procedurii de cerere de ofertă, conform prevederilor Ordonanței
de urgență a Guvernului nr. 34/2006 privind atribuirea
contractelor de achiziție publică, a contractelor de concesiune
de lucrări publice și a contractelor de concesiune de servicii.
Conform prevederilor art. 3 din Ordonanța de urgență a
Guvernului nr. 34/2006, termenii de mai jos au următoarele
semnificații:
• operator economic — oricare furnizor de produse,
prestator de servicii sau executant de lucrări, persoana
fizică/juridică de drept public ori privat, sau grup de astfel de

persoane, care oferă în mod licit pe piață produse, servicii
și/sau execuții de lucrări;
• contract de achiziție publică — contractul cu titlu oneros,
încheiat în scris între una sau mai multe autorități
contractante, pe de o parte, și unul sau mai mulți operatori
economici, pe de altă parte, având ca obiect execuția de
lucrări, furnizarea de produse sau prestarea de servicii, în
sensul Ordonanței de urgență a Guvernului nr. 34/2006;
• documentație de atribuire — documentația ce cuprinde
toate informațiile legate de obiectul contractului de achiziție
publică și de procedura de atribuire a acestuia, inclusiv caietul
de sarcini sau, după caz, documentația descriptivă;
• ofertant — oricare operator economic care a depus
oferta;
• ofertă — actul juridic prin care operatorul economic își
manifestă voința de a se angaja din punct de vedere juridic
într-un contract de achiziție publică; oferta cuprinde propunerea
financiară și propunerea tehnică;

14

MONITORUL OFICIAL AL ROMÂNIEI, PARTEA I, Nr. 667/3.VIII.2006

• contractant — ofertantul care a devenit, în condițiile legii,
parte într-un contract de achiziție publică;
Limite de aplicare: aceste instrucțiuni vor fi aplicate pentru
toate achizițiile de servicii și de execuții de lucrări din cadrul
Programului Hădăreni, conform prevederilor Hotărârii
Guvernului nr. 523/2003, coroborate cu Ordonanța de urgență
a Guvernului nr. 34/2006.
II. Criterii de calificare și selecție a candidaților/
ofertanților
Criteriile de calificare și selecție a candidaților/ofertanților,
conform cap. V, secțiunea a 2-a din Ordonanța de urgență a
Guvernului nr. 34/2006, se referă la:
a) situația personală a candidatului sau ofertantului;
b) capacitatea de exercitare a activității profesionale;
c) situația economică și financiară;
d) capacitatea tehnică și/sau profesională;
e) standardele de asigurare a calității.
Criteriile de calificare și selecție a candidaților/ofertanților
vor fi detaliate în documentația de atribuire, conform

prevederilor Ordonanței de urgență a Guvernului nr. 34/2006,
ținându-se cont de specificul Programului Hădăreni, conform
Hotărârii Guvernului nr. 523/2006.
Forma de asociere între operatorii economici
Operatorii economici se pot asocia unii cu alții pentru a-și
complementa domeniile de specialitate sau din alte motive. O
astfel de asociere se poate face pe termen lung (independent
de un anume contract) sau doar pentru rezolvarea unui anumit
contract. îAsocierea“ poate fi realizată sub formă de
subcontractare. Odată ce ofertele au fost depuse, orice
asociere sub formă de subcontractare între firme este permisă
numai cu aprobarea Agenției Naționale pentru Romi.
III. Tipuri de servicii și lucrări ce vor fi contractate în anul
2006, conform Hotărârii Guvernului nr. 523/2006, prin
procedura cerere de ofertă, respectiv procedura prin care
autoritatea contractantă solicită oferte de la mai mulți
operatori economici

Capitolul 4. — Dezvoltare economică

25.B.1. — Calificarea forței apte de muncă în meserii cerute pe piața muncii
26.B.2. — Program economic local
— Elaborarea de studii de fezabilitate pentru ideile de proiecte, finanțarea celor cu potențial,
identificate de grupul de inițiativă locală și de comitetul local de conducere a Programului Hădăreni:
• microfermă pentru creșterea animalelor, prelucrarea laptelui și valorificarea produselor;
• atelier de tâmplărie tradițională și metalică;
• fabrică de prefabricate;
• unitate de exploatarea caolinului;
• seră de legume, flori.

35.509,2 lei

541.605,6 lei

Capitolul 6. — Locuințe, mică infrastructură, infrastructură educațională și sanitară

21.B.6. — Reamenajarea infrastructurii fizice educaționale din Hădăreni
33.B.1. — Reabilitarea drumurilor locale din Hădăreni
— Refacerea dalajelor și trotuarelor în zonele publice
34.B.2. — Echipamente locale: branșamente de curent electric, alimentare cu apă, telefonie publică
35.B.3. — Stabilirea de criterii și priorități pentru prima etapă și selectarea echipelor mixte de lucru
din comunitate
— Refacerea și construirea de locuințe
30.B.3. — Servicii medicale la nivel local
— Amenajarea și deschiderea unui punct medical permanent în Școala Hădăreni
— Dotarea dispensarului cu echipamentul necesar

106.527 lei
332.638 lei
53.263.80 lei
705.482,80 lei

T O T A L:

IV. Realizarea procedurilor de atribuire a contractelor de
achiziții publice
Procedurile necesare pentru achiziția de servicii de
calificare a forței de muncă, inclusiv selectarea operatorilor
economici și atribuirea contractelor, vor fi realizate de Agenția
Națională pentru Romi, în colaborare cu Agenția Națională
pentru Ocuparea Forței de Muncă, conform art. 4 din
Hotărârea Guvernului nr. 523/2006.
Procedurile de atribuire a contractelor de execuție de lucrări,
inclusiv selectarea operatorilor economici și atribuirea
contractelor, vor fi realizate de Agenția Națională pentru Romi,
în colaborare cu Ministerul Transporturilor, Construcțiilor și
Turismului, conform art. 4 din Hotărârea Guvernului nr. 523/2006.
Regulile și procedurile concrete ce vor fi aplicate la
contractarea operatorilor economici sunt cele prevăzute de
Ordonanța de urgență a Guvernului nr. 34/2006, existând 5
considerente principale urmărite de Agenția Națională pentru
Romi, Ministerul Transporturilor, Construcțiilor și Turismului și
de Agenția Națională pentru Ocuparea Forței de Muncă în
procesul de selecție:
• servicii de înaltă calitate;
• economie și eficiență;
• oferirea oportunității furnizorilor eligibili de a intra în
competiție pentru furnizarea serviciilor finanțate prin Programul
Hădăreni;
• interesul partenerilor de a încuraja dezvoltarea și
implicarea furnizorilor locali în Programul Hădăreni;
• importanța transparenței în procesul de selecție.

106.527 lei
106.527 lei

Instituțiile precizate mai sus sunt de principiul că aceste
considerente pot fi abordate cel mai bine în cadrul unei
competiții între firmele eligibile care au răspuns cererilor de
ofertă și care îndeplinesc criteriile minime de eligibilitate
definite în prezenta metodologie în care selecția este bazată
atât pe calitatea ofertei, cât și pe nivelul costului serviciilor ce
urmează să fie furnizate:
Procedura de atribuire a contractului de achiziție publică

Procedura de atribuire a contractului de achiziție publică va
fi cererea de oferte și se va realiza conform prevederilor
Ordonanței de urgență a Guvernului nr. 34/2006.
Procedura de atribuire a contractului de achiziție publică
presupune un proces competitiv între operatorii economici,
selecția operatorului economic câștigător realizându-se în
funcție de calitatea ofertei și de costul serviciilor. Costul ca
factor al selecției trebuie cântărit cu atenție.
a) Estimare de costuri

Elaborarea unei estimări de costuri bine fundamentate este
esențială pentru ca resursele bugetare să fie alocate realist.
Estimarea de costuri trebuie să se bazeze pe evaluarea de
către operatorul economic a resurselor necesare realizării
contractului și ținând cont de alocările bugetare prevăzute în
Hotărârea Guvernului nr. 523/2006.
b) Promovarea Programului Hădăreni

În cadrul procedurii de atribuire a contractelor de achiziții
publice, Agenția Națională pentru Romi va respecta prevederile
referitoare la anunțul/invitația de participare, publicându-le,

MONITORUL OFICIAL AL ROMÂNIEI, PARTEA I, Nr. 667/3.VIII.2006
după caz, într-un ziar de circulație națională sau/și în ziare
județene.
Pe bunurile rezultate din executarea contractelor (diplome,
materiale de promovare, publicitate etc.) operatorii economici
au obligația să aplice, în orice formă și la vedere, emblema și
celelalte semne distinctive ale Guvernului României.
c) Redactarea și lansarea invitației de participare la atribuirea
contractelor de achiziție publică prin procedura îcerere de oferte“

Redactarea și lansarea invitației de participare la atribuirea
contractelor de achiziție publică prin procedura îcerere de
oferte“ se va face conform prevederilor Ordonanței de urgență
a Guvernului nr. 34/2006.
În conformitate cu prevederile Ordonanței de urgență a
Guvernului nr. 34/2006, invitația de participare trebuie să
cuprindă următoarele informații: data limită și modul de
transmitere a ofertelor, adresa la care se transmit acestea, o
scurtă descriere a obiectului contractului de achiziție publică
ce urmează să fie atribuit, modul de obținere a documentației
de atribuire, procedura folosită pentru atribuirea contractului de
achiziție publică, locul, data și ora participării.
d) Evaluarea ofertelor: considerente de calitate și cost
Evaluarea calității ofertei

Evaluarea ofertelor tehnice și financiare va fi efectuată de
un comitet de selecție format din cel puțin 3 specialiști în
domeniile în care se solicită încheierea unui contract de
achiziție publică, luându-se în considerare următoarele criterii:
• descrierea operatorului economic (dacă obiectul de
activitate al operatorului economic este relevant pentru
domeniul propus prin program, relevanța serviciilor furnizate în
mod curent de operator, înțelegerea și adaptarea la nevoile
pieței, experiența anterioară și rezultatele obținute în alte
programe, dotări și echipamente etc.);
• descrierea proiectului (claritatea obiectivelor, relevanța și
durabilitatea rezultatelor, măsurabilitatea indicatorilor, adecvarea
activităților pentru nevoile grupului-țintă și obiectivele fixate,
realismul premiselor utilizate în fundamentare, coerența
planului general al Programului Hădăreni, fezabilitatea planului
de acțiune și a metodologiei de lucru etc.);
• personalul proiectului (calificările și experiența personalului
în domeniul propus, precum și ale celorlalți membri ai echipei
de proiect, relevanța alocării resurselor umane în termeni de
calificare, număr și disponibilitate pe activități etc.).
Fiecărui criteriu i se vor aloca puncte, totalul acestora
putând fi de 100.
Evaluarea se va concentra pe adecvarea ofertelor la
cerințele exprimate în documentația de atribuire.
O ofertă care nu răspunde la toate cerințele importante
sau nu întrunește punctajul minim acceptabil precizat în
Criteriile pentru evaluarea ofertei tehnice va fi respinsă.
Fiecare membru al Comitetului de selecție va evalua în
mod independent ofertele depuse, înregistrând pe o grilă
separată punctajele acordate.
La final, dacă evaluatorii nu pot ajunge la un consens
privind punctajul final, acesta va fi stabilit prin efectuarea
mediei aritmetice a punctajelor individuale.
La finalul evaluării, comisia de evaluare va întocmi un
raport de evaluare a calității ofertelor, în care va evidenția
plusurile și minusurile identificate. Toate documentele produse
pe parcursul evaluării (grile individuale de punctaj,
centralizatorul punctajelor, raportul comisiei de evaluare etc.)
vor fi înregistrate și păstrate pe toată durata implementării și
evaluării finale a Programului Hădăreni.
Evaluarea costului

Comitetul de evaluare va analiza apoi ofertele financiare.
Odată evaluarea calității încheiată, Agenția Națională pentru
Romi îi va înștiința pe acei operatori economici ale căror
oferte nu au întrunit minimul de punctaj acceptabil sau care
nu au corespuns cerințelor documentației de atribuire,
menționând că ofertele financiare le vor fi returnate
nedeschise la finalizarea procesului de selecție.
Ofertele financiare vor fi deschise public în prezența
reprezentanților operatorilor economici care doresc să
participe. Se vor citi cu voce tare și se vor înregistra numele

15

operatorilor economici și punctajul obținut la calitate, iar
Comitetul de evaluare va pregăti procesul-verbal al deschiderii
publice a ofertelor financiare.
Evaluarea totalului calitate-cost

Punctajul total se obține prin evaluarea punctajului obținut
pentru calitate și a celui pentru cost și adunarea celor două.
Ponderea costului va fi aleasă în funcție de complexitatea
contractului și a importanței calității. Ponderile pentru calitate
și cost trebuie specificate în documentația de atribuire.
Anularea aplicării procedurii de atribuire a contractului de achiziție
publică și respingerea ofertelor

Conform prevederilor Ordonanței de urgență a Guvernului
nr. 34/2006, Agenția Națională pentru Romi are dreptul de a
anula aplicarea procedurii pentru atribuirea contractului de
achiziție publică, dacă ia această decizie, de regulă, înainte
de data transmiterii comunicării privind rezultatul aplicării
procedurii de atribuire, numai în următoarele cazuri:
• nu a fost posibilă asigurarea unui nivel satisfăcător al
concurenței, respectiv numărul de operatori economici este
mai mic decât cel minim prevăzut în Ordonanța de urgență a
Guvernului nr. 34/2006;
• au fost depuse numai oferte inacceptabile, neconforme
sau necorespunzătoare;
• au fost depuse oferte care, deși pot fi luate în
considerare, nu pot fi comparate datorită modului neuniform
de abordare a soluțiilor tehnice și/sau financiare;
• abateri grave de la prevederile legislative afectează
procedura de atribuire sau este imposibilă încheierea
contractului.
Agenția Națională pentru Romi are obligația de a comunica
ofertanților deciziile referitoare la atribuirea contractului de
achiziție publică prin poștă și fax sau prin mijloace electronice.
Fraudă și corupție

Agenția Națională pentru Romi urmărește ca operatorul
economic, pe perioada executării contractului de achiziție
publică, să respecte cele mai înalte standarde de etică
profesională.
În sensul respectării standardelor de etică profesională,
termenii de mai jos au următoarele înțelesuri:
— practică coruptă înseamnă oferirea, acordarea, primirea
sau solicitarea oricărui lucru de valoare în scopul influențării
demersurilor întreprinse de o oficialitate publică în procesul de
selecție sau în executarea unui contract;
— practică frauduloasă înseamnă o reprezentare eronată a
faptelor în vederea influențării unui proces de selecție sau a
executării unui contract în detrimentul Agenției Naționale
pentru Romi, cum ar fi înțelegeri între furnizorii de servicii
(anterioare sau ulterioare depunerii ofertelor) menite a stabili
prețurile la niveluri artificiale, necompetitive și de a lipsi
Agenția Națională pentru Romi de avantajele unei competiții
libere și deschise.
Agenția Națională pentru Romi va respinge o ofertă dacă
consideră că operatorul economic selectat în vederea atribuirii
contractului de achiziție publică s-a implicat în activități de
corupere sau fraudă în competiția pentru obținerea contractului
respectiv.
Operațiuni premergătoare atribuirii contractului de achiziție publică

Operațiunile premergătoare atribuirii contractului de achiziție
publică vor include vizite de precontractare, discuții cu privire
la metodologia de lucru, la personalul angajat pentru execuția
contractului, responsabilitățile operatorului economic și la
condițiile speciale ale contractului. Aceste discuții nu trebuie
să altereze în mod semnificativ termenii contractului, pentru că
ar afecta calitatea produsului final, costul său și relevanța
evaluării inițiale.
Firma selectată nu are voie să înlocuiască personalul-cheie
decât în cazul în care ambele părți cad de acord.
În caz contrar, dacă se stabilește că personalul-cheie a
fost trecut în oferte fără a se confirma disponibilitatea sa,
firma poate fi descalificată și procesul continuă cu firma
clasată următoarea.
Personalul-cheie propus spre înlocuire trebuie să aibă calificări
la fel de bune sau mai bune decât ale celui propus inițial.

16

MONITORUL OFICIAL AL ROMÂNIEI, PARTEA I, Nr. 667/3.VIII.2006

Confidențialitate

Informațiile privitoare la evaluarea ofertelor și recomandările
comisiei de evaluare de atribuire a contractelor nu trebuie
dezvăluite operatorilor economici care au depus ofertele sau
altor persoane care nu au legătură oficială cu procesul de
achiziție, până în momentul în care atribuirea contractului de
achiziție publică este adusă la cunoștința firmei câștigătoare.
V. Condiții de achiziționare a serviciilor de calificare a
forței de muncă și a execuției de lucrări
Agenția Națională pentru Romi nu va finanța cheltuieli
pentru servicii de calificare a forței de muncă și pentru
execuția de lucrări, dacă nu s-a încheiat un contract în
conformitate cu prevederile Ordonanței de urgență a
Guvernului nr. 34/2006.
VI. Circuitul financiar în cadrul furnizării de servicii și
execuției de lucrări
a) Pentru furnizarea de servicii de calificare a forței de
muncă se vor încheia contracte între Agenția Națională pentru
Romi și Agenția Națională pentru Ocuparea Forței de Muncă,
pe de o parte, și furnizorii de servicii selectați, pe de altă
parte, în conformitate cu procedurile de achiziție cuprinse în
Ordonanța de urgență a Guvernului nr. 34/2006.
b) Pentru execuția de lucrări se vor încheia contracte între
Agenția Națională pentru Romi și Ministerul Transporturilor,
Construcțiilor și Turismului, pe de o parte, și executanții de
lucrări selectați, pe de altă parte, în conformitate cu
procedurile de achiziție cuprinse în Ordonanța de urgență a
Guvernului nr. 34/2006.
c) Pe baza contractelor astfel încheiate Agenția Națională
pentru Romi poate acorda un avans de 30% din contract, în
funcție de specificul acestuia. La contractele privind lucrări de
infrastructură și construcții de locuințe, a căror derulare este
pe termen îndelungat, după acordarea avansului se vor înainta
de către operatorul economic devizele parțiale aferente
diferitelor stagii ale lucrărilor avizate de o comisie mixtă.
d) Operatorul economic va furniza serviciile asupra cărora
s-a convenit în contract.
e) Operatorul economic va înainta lunar factura către
Agenția Națională pentru Romi, în conformitate cu prevederile
contractului și, trimestrial, un raport de activitate și financiar.
f) Agenția Națională pentru Romi, după ce va analiza
facturile, care vor fi însoțite de devizele de lucrări și de
procesele-verbale de recepție a lucrărilor (în cazul contractelor
de execuție de lucrări), va evalua serviciile furnizate. Ulterior,
după avizul favorabil al comisiei de evaluare și acordarea de
îBun de plată“ și îCertificat pentru regularitate și conformitate“,
va efectua plata către operatorul economic.
g) Coordonatorul de proiect va înainta lunar Agenției
Naționale pentru Romi un raport privind stadiul realizării
activităților.
VII. Monitorizarea efectuată de Agenția Națională pentru
Romi, Agenția Națională pentru Ocuparea Forței de Muncă și
Ministerul Transporturilor, Construcțiilor și Turismului
În vederea contractării, Agenția Națională pentru Romi,
Agenția Națională pentru Ocuparea Forței de Muncă și

Ministerul Transporturilor, Construcțiilor și Turismului, prin
vizitele de precontractare, pot verifica dacă oferta operatorului
economic, selectată pentru contractare, corespunde realității
din teren.
Agenția Națională pentru Romi (ANR), Agenția Națională
pentru Ocuparea Forței de Muncă (ANOFM) și Ministerul
Transporturilor, Construcțiilor și Turismului (MTCT) sunt
responsabili cu supravegherea activității operatorului economic
contractat, fiecare pe domeniul propriu de activitate, și cu
asigurarea ca acesta să își îndeplinească obligațiile
contractuale.
Fără a-și asuma responsabilitățile contractantului, ANR,
ANOFM și MTCT pot monitoriza activitatea acestuia, pentru a
constata dacă se desfășoară conform standardelor, pe baza
unor date corespunzătoare.
ANR, ANOFM și MTCT, în cazul în care consideră
oportun, pot participa la discuțiile dintre contractanți și
beneficiarii direcți, dacă este necesar, și pot asista
contractantul în rezolvarea problemelor privind îndeplinirea
sarcinilor.
VIII. Evaluarea activității operatorilor economici
contractați
Operatorii economici selectați vor respecta termenii și
standardele contractelor.
ANR, ANOFM și MTCT vor evalua activitatea operatorilor
economici angajați în contracte finanțate de Agenția Națională
pentru Romi, în cadrul unei proceduri corecte și confidențiale.
În cazul unor activități nesatisfăcătoare repetate, operatorul
economic va fi notificat și i se va oferi posibilitatea de a
explica motivele acesteia și de a propune modalitatea de
remediere.
În cazul în care activitatea nesatisfăcătoare persistă,
Agenția Națională pentru Romi poate rezoluționa contractul pe
cale administrativ-jurisdicțională sau a instanței judecătorești
competente, după caz.
Operatorul economic răspunde de corectitudinea și de
caracterul corespunzător al activității sale. Deși Agenția
Națională pentru Romi supervizează și verifică activitatea sa,
orice modificări la documentele finale întocmite se vor face
numai de comun acord.
Conflictul de interese

Politica partenerilor de implementare a Programului
Hădăreni prevede ca furnizorul de servicii și executantul de
lucrări să își execute obligațiile contractuale în mod
profesionist, obiectiv și imparțial, având grijă ca interesele
beneficiarilor direcți să primeze, indiferent de viitoarele activități
ale acestora și evitând conflictele cu alte contracte sau
interese ale propriei firme. Operatorul economic nu va fi
angajat pentru niciun contract care ar intra în conflict cu
obligațiile sale anterioare sau curente către alți clienți ori care
l-ar împiedica să își îndeplinească obiectul contractului în
interesul cel mai bun al Agenției Naționale pentru Romi.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 667/3.VIII.2006 conține 16 pagini.

Prețul: 1,15 lei

&JUYDGY|118430]
ISSN 1453—4495

