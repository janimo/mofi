Anul 174 (XVIII) — Nr. 261

PARTEA

I

LEGI, DECRETE, HOTĂRÂRI ȘI ALTE ACTE

Joi, 23 martie 2006

SUMAR

Nr.

Pagina
HOTĂRÂRI ALE GUVERNULUI ROMÂNIEI

355.
356.
357.

358.

359.

— Hotărâre privind acordarea unui ajutor de
urgență .......................................................................

1–2

— Hotărâre privind acordarea unui ajutor de
urgență .....................................................................

2

— Hotărâre privind suplimentarea bugetului
Cancelariei Primului-Ministru din Fondul de rezervă
bugetară la dispoziția Guvernului, prevăzut în
bugetul de stat pe anul 2006, pentru acoperirea
cheltuielilor ocazionate de organizarea și
desfășurarea în România, în perioada 5—6 aprilie
2006, a Summit-ului CEFTA ....................................

360. — Hotărâre privind suplimentarea bugetului
Ministerului Agriculturii, Pădurilor și Dezvoltării
Rurale din Fondul de intervenție la dispoziția
Guvernului, prevăzut în bugetul de stat pe anul
2006, pentru realizarea în regim de urgență a
unor lucrări de apărare și de prevenire a
inundațiilor ..................................................................

28. — Decizie pentru eliberarea doamnei Liliana
Ghervasuc din funcția de președinte al Agenției
Naționale de Control al Exporturilor ........................
2–3

3–4

— Hotărâre privind acordarea unui ajutor umanitar
de urgență pentru populația din județele
Constanța, Dâmbovița, Dolj și Tulcea .....................

4–5

ALE

Pagina

5–6

DECIZII ALE PRIMULUI-MINISTRU

— Hotărâre privind organizarea la București, în
perioada 3—5 aprilie 2006, a Conferinței Energiei
în regiunea Mării Negre ...........................................

HOTĂRÂRI

Nr.

7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
276. — Decizie a președintelui Autorității Naționale de
Reglementare în Domeniul Gazelor Naturale
privind modificarea și completarea Regulamentului
pentru acordarea licenței provizorii în sectorul
gazelor naturale, aprobat prin Decizia președintelui
Autorității Naționale de Reglementare în Domeniul
Gazelor Naturale nr. 387/2004 ................................

GUVERNULUI

7–8

ROMÂNIEI

GUVERNUL ROMÂNIEI

HOTĂRÂRE
privind acordarea unui ajutor de urgență
În temeiul art. 108 din Constituția României, republicată, și al art. 28 alin. (1) din Legea nr. 416/2001 privind
venitul minim garantat, cu modificările și completările ulterioare,
Guvernul României adoptă prezenta hotărâre.
Articol unic. — Se aprobă acordarea unui ajutor de
urgență în sumă de 8.800 lei (RON), din fondurile

prevăzute cu această destinație în bugetul Ministerului
Muncii, Solidarității Sociale și Familiei pentru anul 2006,

2

MONITORUL OFICIAL AL ROMÂNIEI, PARTEA I, Nr. 261/23.III.2006

doamnei Cotarcea (Stan) Ionela Mirela, domiciliată în satul
Burduca, comuna Dragodana, județul Dâmbovița, pentru

achitarea costurilor serviciilor funerare și de repatriere a
corpului soțului său Cotarcea Mihai, decedat în Italia.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
p. Ministrul finanțelor publice,
Cătălin Doica,
secretar de stat
București, 22 martie 2006.
Nr. 355.
GUVERNUL ROMÂNIEI

HOTĂRÂRE
privind acordarea unui ajutor de urgență
În temeiul art. 108 din Constituția României, republicată, și al art. 28 alin. (1) din Legea nr. 416/2001 privind
venitul minim garantat, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă acordarea unui ajutor de urgență
în sumă de 22.100 lei (RON), din fondurile prevăzute cu
această destinație în bugetul Ministerului Muncii, Solidarității
Sociale și Familiei pentru anul 2006, doamnei Sandu
Alexandrina, domiciliată în orașul Slobozia, Aleea Parcului,
bloc G7, sc. A, ap. 88, județul Ialomița, pentru achitarea
costurilor serviciilor de repatriere a corpului soțului său

Sandu Gigel, decedat în Spania, pe baza documentelor
justificative care atestă plata acestor servicii.
Art. 2. — Pe data intrării în vigoare a prezentei hotărâri
se abrogă Hotărârea Guvernului nr. 1.519/2005 privind
acordarea unui ajutor de urgență, publicată în Monitorul
Oficial al României, Partea I, nr. 1.112 din 9 decembrie
2005.

PRIM-MINISTRU

CĂLIN POPESCU-TĂRICEANU
Contrasemnează:
Ministrul muncii, solidarității sociale și familiei,
Gheorghe Barbu
p. Ministrul finanțelor publice,
Cătălin Doica,
secretar de stat
București, 22 martie 2006.
Nr. 356.
GUVERNUL ROMÂNIEI

HOTĂRÂRE
privind suplimentarea bugetului Cancelariei Primului-Ministru din Fondul de rezervă bugetară
la dispoziția Guvernului, prevăzut în bugetul de stat pe anul 2006, pentru acoperirea cheltuielilor
ocazionate de organizarea și desfășurarea în România, în perioada 5—6 aprilie 2006,
a Summit-ului CEFTA
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005,
Guvernul României adoptă prezenta hotărâre.
Art. 1. — (1) Se suplimentează bugetul Cancelariei
Primului-Ministru din Fondul de rezervă bugetară la
dispoziția Guvernului, prevăzut în bugetul de stat pe anul
2006, la capitolul 51.01 îAutorități publice și acțiuni externe“,
titlul 20 îBunuri și servicii“, cu suma de 250 mii lei (RON).
(2) Fondurile prevăzute la alin. (1) se utilizează pentru
acoperirea cheltuielilor ocazionate de organizarea și
desfășurarea în România, în perioada 5—6 aprilie 2006, a
Summit-ului CEFTA.

Art. 2. — Ministerul Finanțelor Publice este autorizat să
introducă, la cererea ordonatorului principal de credite,
modificările prevăzute la art. 1 alin. (1) în structura
bugetului de stat și în volumul și structura bugetului
Cancelariei Primului-Ministru, prevăzut pe anul 2006.
Art. 3. — (1) Cancelaria Primului-Ministru răspunde de
modul de utilizare, în conformitate cu prevederile legale, a
sumelor alocate potrivit prevederilor prezentei hotărâri.

3

MONITORUL OFICIAL AL ROMÂNIEI, PARTEA I, Nr. 261/23.III.2006
(2) Limitele de cheltuieli privind organizarea și
desfășurarea acțiunii prevăzute la art. 1 alin. (2) se aprobă
prin ordin al șefului Cancelariei Primului-Ministru.

Art. 4. — Cu sumele rămase neutilizate până la data de
10 decembrie 2006, la propunerea ordonatorului principal
de credite, se reîntregește Fondul de rezervă bugetară la
dispoziția Guvernului, prevăzut în bugetul de stat pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
p. Ministrul finanțelor publice,
Cătălin Doica,
secretar de stat
București, 22 martie 2006.
Nr. 357.
GUVERNUL ROMÂNIEI

HOTĂRÂRE
privind organizarea la București, în perioada 3—5 aprilie 2006,
a Conferinței Energiei în regiunea Mării Negre
În temeiul art. 108 din Constituția României, republicată, și al art. 4 alin. (5) din Ordonanța Guvernului
nr. 80/2001 privind stabilirea unor normative de cheltuieli pentru autoritățile administrației publice și instituțiile publice,
aprobată cu modificări și completări prin Legea nr. 247/2002, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă organizarea la București, de către
Ministerul Afacerilor Externe și Ministerul Economiei și
Comerțului, în perioada 3—5 aprilie 2006, a Conferinței
Energiei în regiunea Mării Negre, sub auspiciile președinției
române a Organizației Cooperării Economice a Mării Negre.
Art. 2. — Finanțarea cheltuielilor pentru organizarea
evenimentului prevăzut la art. 1, în sumă totală de

292,482 mii lei (RON), se asigură de la bugetul de stat,
din prevederile bugetare aprobate Ministerului Economiei și
Comerțului și Ministerului Afacerilor Externe pe anul 2006,
cu respectarea prevederilor legale, conform devizului
estimativ de cheltuieli prevăzut în anexa care face parte
integrantă din prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul afacerilor externe,
Mihai Răzvan Ungureanu
p. Ministrul economiei și comerțului,
Eugen Țapu-Nazare,
secretar de stat
p. Ministrul finanțelor publice,
Cătălin Doica,
secretar de stat
București, 22 martie 2006.
Nr. 358.
ANEXĂ

DEVIZ ESTIMATIV

privind cheltuielile ocazionate de Conferința Energiei în regiunea Mării Negre
(București, 3—5 aprilie 2006)
I. În sarcina Ministerului Afacerilor Externe
1. Cheltuieli mese oficiale
A. Dejun de lucru oferit de Ministrul Afacerilor Externe pentru participanții la conferință,
în data de 3 aprilie 2006
1 zi x 300 de persoane x 120 lei (RON)/persoană/zi
B. Recepție oficială oferită de Ministrul Afacerilor Externe pentru participanții la conferință,
în seara zilei de 3 aprilie 2006
1 zi x 200 de persoane x 120 lei (RON)/persoană/zi
C. Dejun de lucru oferit de Ministrul Afacerilor Externe pentru participanții la conferință,
în data de 4 aprilie 2006
1 zi x 300 de persoane x 120 lei (RON)/persoană/zi

= 36 mii lei

= 24 mii lei

= 36 mii lei

4

MONITORUL OFICIAL AL ROMÂNIEI, PARTEA I, Nr. 261/23.III.2006

D. Recepție oficială oferită de Ministrul Afacerilor Externe pentru participanții la conferință,
în seara zilei de 4 aprilie 2006
1 zi x 200 de persoane x 120 lei (RON)/persoană/zi
TOTAL 1 (A+B+C+D)
2. Cheltuieli tratații în timpul reuniunii
3 zile x 300 de persoane x 6,5 lei (RON)/persoană/zi
TOTAL 2
Total Ministerul Afacerilor Externe
II. În sarcina Ministerului Economiei și Comerțului
1. Cazare oaspeți străini
A. Apartamente
15 persoane x 3 nopți x 1.500 lei (RON)
B. Camere single
25 de persoane x 3 nopți x 800 lei (RON)
TOTAL 1 (A+B)
2. Cheltuieli de transport în localitate (închiriere mijloace de transport)
A. Limuzine
15 limuzine x 3 zile x 500 lei (RON)/zi
B. Autocare
3 autocare x 3 zile x 750 lei (RON)/zi
TOTAL 2 (A+B)
3. Cheltuieli materiale promoționale și rechizite (broșuri, ecusoane speciale de acces
controlat etc.)
TOTAL 3
4. Alte cheltuieli pentru invitații străini
A. Cheltuieli de aeroport (sosire—plecare)
1. Deschidere salon oficial aeroport
15 delegații x 7,8 lei (RON) x 2
2. Transfer avion—salon
15 delegații x 3,1 lei (RON) x 2
3. Tratații în aeroport (aduse de Ministerul Economiei și Comerțului)
15 delegații x 10 persoane x 0,6 lei (RON)/persoană x 2
TOTAL A
B. Cheltuieli cadouri
15 persoane x 225 lei (RON)
TOTAL 4 (A+B)
Total Ministerul Economiei și Comerțului (1+2+3+4)
TOTAL GENERAL (Ministerul Economiei și Comerțului+Ministerul Afacerilor Externe)

= 24 mii lei
= 120 mii lei
= 5,85 mii lei
= 5,85 mii lei
= 125,85 mii lei

= 67,5 mii lei
= 60 mii lei
= 127,5 mii lei
= 22,5 mii lei
= 6,75 mii lei
= 29,25 mii lei
= 6 mii lei
= 6 mii lei

= 0,234 mii lei
= 0,093 mii lei
= 0,18 mii lei
= 0,507 mii lei
=
=
=
=

3,375 mii lei
3,882 mii lei
166,632 mii lei
292,482 mii lei

GUVERNUL ROMÂNIEI

HOTĂRÂRE
privind acordarea unui ajutor umanitar de urgență pentru populația
din județele Constanța, Dâmbovița, Dolj și Tulcea
În temeiul art. 108 din Constituția României, republicată, și al art. 8 alin. 5 din Legea nr. 82/1992 privind
rezervele de stat, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se acordă un ajutor umanitar cu titlu gratuit,
în limita sumei de 2.800.000 lei (RON), familiilor din
localitățile afectate de situația epidemiologică generată de
existența bolii aviare, din județele Constanța [2.318.000 lei
(RON)], Dâmbovița [253.500 lei (RON)] și Tulcea [171.700
lei (RON], constând în alimente, conform anexei care face
parte integrantă din prezenta hotărâre, precum și 15 tone
de motorină necesară funcționării utilajelor de drenare a
apelor din zonele afectate de inundații din județul Dolj
[56.800 lei (RON)].
Art. 2. — (1) Administrația Națională a Rezervelor de
Stat va scădea din gestiune, la prețurile de înregistrare,
prin debitarea contului 6891 îCheltuieli privind rezerva de
stat“ prin creditul contului 3041 îMateriale rezerve de stat“,
cantitățile de produse aprobate a fi scoase din rezervele de
stat, potrivit prezentei hotărâri, pe baza avizelor de
expediție și a proceselor-verbale de predare-primire

semnate de împuterniciții desemnați de instituțiile prefectului
din județele Constanța, Dâmbovița, Dolj și Tulcea.
(2) Reîntregirea stocurilor cu cantitățile acordate conform
anexei se va face în anul 2007, finanțarea fiind asigurată
din bugetul aprobat Administrației Naționale a Rezervelor
de Stat.
Art. 3. — (1) Transportul produselor până la locul
indicat de instituțiile prefectului din județele Constanța,
Dâmbovița, Dolj și Tulcea se va efectua în regim de
urgență cu mijloace auto din dotarea unităților teritoriale din
subordinea Administrației Naționale a Rezervelor de Stat
sau cu mijloace ale unor societăți comerciale angajate de
acestea.
(2) Cheltuielile legate de ambalarea și transportul
produselor se suportă de către Administrația Națională a
Rezervelor de Stat, în limita bugetului aprobat.

5

MONITORUL OFICIAL AL ROMÂNIEI, PARTEA I, Nr. 261/23.III.2006
(3) Distribuirea produselor se va face de către instituțiile
prefectului din județele Constanța, Dâmbovița, Dolj și
Tulcea.
(4) Schimbarea, sub orice formă, a destinației
produselor acordate ca ajutor umanitar din rezervele de
stat este interzisă și atrage, după caz, răspunderea civilă,
administrativă, disciplinară sau penală.
Art. 4. — (1) Instituțiile prefectului din județele
Constanța, Dâmbovița, Dolj și Tulcea vor justifica
distribuirea produselor scoase din rezervele de stat în
condițiile prezentei hotărâri, conform prevederilor art. 7 din
Hotărârea Guvernului nr. 371/1993 privind acordarea, în
primă intervenție, a ajutoarelor umanitare populației
sinistrate, ca urmare a unor situații excepționale.
(2) Documentele justificative privind distribuirea vor fi
păstrate la sediul instituțiilor prefectului din județele

Constanța, Dâmbovița, Dolj și Tulcea, în vederea punerii
lor la dispoziție organelor de control abilitate.
Art. 5. — Se aprobă acumularea, în regim de urgență,
în limita sumei de 2.493.000 lei (RON), a cantităților de
66.397,8 kg conserve din carne de porc, 551,7 kg
conserve din carne de vită, 66.950 kg conserve pate de
ficat, 66.950 litri ulei comestibil din floarea-soarelui,
66.950 kg paste făinoase, 332.250 kg mălai, 332.250 kg
făină și 66.950 kg orez, în cadrul programului de acumulări
produse rezerve de stat, secțiunea îAcumularea produselor
pentru constituirea stocurilor rezerve de stat“, prin
diminuarea corespunzătoare a valorii la produsele
dezinfectant, seringi de unică întrebuințare cu ac, mănuși
chirurgicale, medicamente, cărămizi, B.C.A., var hidratat,
geam, carton bitumat, țigle, coame și ciment.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Președintele Administrației Naționale a Rezervelor de Stat,
Sorin Vicol
p. Ministrul finanțelor publice,
Cătălin Doica,
secretar de stat
București, 22 martie 2006.
Nr. 359.
ANEXĂ
LISTA PRODUSELOR

care se scot din rezervele de stat ca ajutor umanitar de urgență pentru populația
din județele Constanța, Dâmbovița și Tulcea
Nr.
crt.

1.
2.
3.
4.
5.
6.
7.
8.
9.

Cantitatea
Produsul

U/M
Constanța

Zahăr tos
Ulei rafinat din floarea-soarelui
Orez
Paste făinoase
Conserve din carne de porc
Conserve din carne de vită
Conserve pate de ficat
Făină
Mălai

kg
litri
kg
kg
kg
kg
kg
kg
kg

56.550,0
56.550,0
56.550,0
56.550,0
55.997,7
551,7
56.550,0
280.250,0
280.250,0

Dâmbovița

6.200,0
6.200,0
6.200,0
6.200,0
6.200,1
—
6.200,0
31.000,0
31.000,0

Tulcea

4.200,0
4.200,0
4.200,0
4.200,0
4.200,0
—
4.200,0
21.000,0
21.000,0

GUVERNUL ROMÂNIEI

HOTĂRÂRE
privind suplimentarea bugetului Ministerului Agriculturii, Pădurilor și Dezvoltării Rurale
din Fondul de intervenție la dispoziția Guvernului, prevăzut în bugetul de stat pe anul 2006,
pentru realizarea în regim de urgență a unor lucrări de apărare și de prevenire a inundațiilor
În temeiul art. 108 din Constituția României, republicată, al art. 30 alin. (4) și (5) din Legea nr. 500/2002 privind
finanțele publice, cu modificările ulterioare, al art. 11 lit. b) din Legea bugetului de stat pe anul 2006 nr. 379/2005,
precum și al art. 42 din Legea îmbunătățirilor funciare nr. 138/2004, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă suplimentarea bugetului
Ministerului Agriculturii, Pădurilor și Dezvoltării Rurale din
Fondul de intervenție la dispoziția Guvernului, prevăzut în

bugetul de stat pe anul 2006, cu suma de 10.000 mii lei
(RON) la capitolul 83.01 îAgricultură, silvicultură, piscicultură
și vânătoare“, grupa 40, titlul IV îSubvenții“.

6

MONITORUL OFICIAL AL ROMÂNIEI, PARTEA I, Nr. 261/23.III.2006

(2) Fondurile prevăzute la alin. (1) se utilizează pentru
realizarea în regim de urgență a unor lucrări de închidere
a liniei de apărare la Dunăre și a liniei de apărare —
baraj atenuare Andrid și diguri Valea Ier, precum și a unor
lucrări de refacere a capacității de evacuare a apei prin
decolmatarea canalelor de desecare, prevăzute în anexa
care face parte integrantă din prezenta hotărâre.
Art. 2. — (1) Contractarea lucrărilor prevăzute în anexă
se efectuează de către Administrația Națională a
Îmbunătățirilor Funciare, potrivit legislației în vigoare în
situații de forță majoră.
(2) Contractarea lucrărilor prevăzute în anexă se
efectuează de către Administrația Națională a
Îmbunătățirilor Funciare, în calitate de beneficiar, și
Societatea Națională îÎmbunătățiri Funciare“ — S.A., în
calitate de executant, unități aflate sub autoritatea
Ministerului Agriculturii, Pădurilor și Dezvoltării Rurale, cu
respectarea condițiilor stabilite prin legislația în vigoare în
situații de forță majoră.

Art. 3. — (1) Se aprobă deschiderea finanțării și
începerea execuției lucrărilor pe bază de liste de lucrări
estimate cantitativ și valoric.
(2) Decontarea lucrărilor executate se face pe bază de
situații de lucrări însușite de beneficiar.
Art. 4. — Pentru asigurarea fondurilor necesare finanțării
lucrărilor prevăzute la art. 1 se suplimentează cu suma de
10.000 mii lei (RON) Fondul de intervenție la dispoziția
Guvernului din Fondul de rezervă bugetară la dispoziția
Guvernului, prevăzut în bugetul de stat pe anul 2006.
Art. 5. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Ministerului Agriculturii,
Pădurilor și Dezvoltării Rurale pe anul 2006.
Art. 6. — Ministerul Agriculturii, Pădurilor și Dezvoltării
Rurale răspunde de modul de utilizare, în conformitate cu
prevederile legale, a sumei alocate potrivit prezentei
hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul agriculturii, pădurilor și dezvoltării rurale,
Gheorghe Flutur
p. Ministrul finanțelor publice,
Cătălin Doica,
secretar de stat

București, 22 martie 2006.
Nr. 360.

ANEXĂ

LISTA

lucrărilor de apărare și de prevenire a inundațiilor, care se realizează în regim de urgență,
și fondurile alocate pentru realizarea acestora
Nr.
crt.

1.

2.

3.

4.

5.

Denumirea lucrării

Valoarea alocată pentru
realizarea în regim
de urgență a lucrărilor
— mii lei (RON) —

Închiderea liniei de apărare la Dunăre/Brațul Borcea, incinta Borcea de Jos,
km 35+000-32+000, zona Bentu, județul Ialomița

2.500

Închiderea liniei de apărare baraj atenuare Andrid și diguri Valea Ier, km 4+105-0+000,
județul Satu Mare

3.000

Refacerea capacității de evacuare a apei prin decolmatarea canalelor de desecare
și repararea construcțiilor hidrotehnice afectate din amenajarea Țeba—Timișat, județul Timiș

1.500

Refacerea capacității de evacuare a apei prin decolmatarea canalelor de desecare
și repararea construcțiilor hidrotehnice afectate din amenajarea Bistreț—Nedeia—Jiu, județul Dolj

1.800

Refacerea capacității de evacuare a apei prin decolmatarea canalelor de desecare
și repararea construcțiilor hidrotehnice afectate din amenajarea Dăbuleni—Potelu, județul Olt

1.200

T O T A L:

10.000

MONITORUL OFICIAL AL ROMÂNIEI, PARTEA I, Nr. 261/23.III.2006

DECIZII

ALE

7

PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
pentru eliberarea doamnei Liliana Ghervasuc din funcția de președinte
al Agenției Naționale de Control al Exporturilor
Având în vedere prevederile art. 10 alin. (1) din Hotărârea Guvernului nr. 920/2005 privind organizarea și
funcționarea Agenției Naționale de Control al Exporturilor, cu modificările ulterioare,
în temeiul art. 19 din Legea nr. 90/2001 privind organizarea și funcționarea Guvernului României și a ministerelor,
cu modificările și completările ulterioare,
primul-ministru emite prezenta decizie.
Articol unic. — Pe data intrării în vigoare a prezentei
decizii, doamna Liliana Ghervasuc se eliberează din funcția

de președinte al Agenției Naționale de Control al
Exporturilor.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 17 martie 2006.
Nr. 28.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL GAZELOR NATURALE

DECIZIE
privind modificarea și completarea Regulamentului pentru acordarea licenței provizorii
în sectorul gazelor naturale, aprobat prin Decizia președintelui Autorității Naționale
de Reglementare în Domeniul Gazelor Naturale nr. 387/2004
Având în vedere dispozițiile art. 80 alin. (2) din Legea gazelor nr. 351/2004, cu modificările și completările ulterioare,
în temeiul prevederilor art. 10 alin. (4) și (5) din Legea nr. 351/2004, cu modificările și completările ulterioare,
președintele Autorității Naționale de Reglementare în Domeniul Gazelor Naturale emite prezenta decizie.
Art. I. — Regulamentul pentru acordarea licenței
provizorii în sectorul gazelor naturale, aprobat prin Decizia
președintelui Autorității Naționale de Reglementare în
Domeniul Gazelor Naturale nr. 387/2004, publicată în
Monitorul Oficial al României, Partea I, nr. 269 din
26 martie 2004, se modifică și se completează astfel:
1. Articolul 2 va avea următorul cuprins:
îArt. 2. — Prezentul regulament se aplică concedentului
serviciului public de distribuție a gazelor naturale și
persoanelor juridice de drept privat, române sau străine,
care solicită acordarea unei licențe provizorii în sectorul
gazelor naturale, în vederea participării la procedura de
concesiune a serviciilor publice de distribuție a gazelor
naturale, conform Legii nr. 219/1998 privind regimul
concesiunilor, cu modificările și completările ulterioare.“
2. Articolul 3 va avea următorul cuprins:
îArt. 3. — Prezentul regulament este elaborat pe baza
următoarelor acte normative:
a) Legea nr. 219/1998 privind regimul concesiunilor, cu
modificările și completările ulterioare;

b) Legea gazelor nr. 351/2004, cu modificările și
completările ulterioare;
c) Hotărârea Guvernului nr. 784/2000 privind aprobarea
Regulamentului pentru acordarea autorizațiilor și licențelor
în sectorul gazelor naturale, republicată, cu modificările
ulterioare;
d) Ordinul ministrului industriei și resurselor nr. 361/2002
pentru aprobarea Regulamentului de funcționare a Comisiei
pentru activitatea de concesionare în domeniul distribuției
energiei electrice și gazelor naturale din cadrul Ministerului
Industriei și Resurselor.“
3. Punctul 2 al articolului 4 se abrogă.
4. Litera c) a alineatului (1) al articolului 6 va avea
următorul cuprins:
îc) date privind situația financiară a solicitantului,
conform anexei nr. 4 la Regulamentul pentru acordarea
autorizațiilor și licențelor în sectorul gazelor naturale,
aprobat prin Hotărârea Guvernului nr. 784/2000, republicată,
cu modificările și completările ulterioare.“

8

MONITORUL OFICIAL AL ROMÂNIEI, PARTEA I, Nr. 261/23.III.2006

5. Literele d), e) și f) ale alineatului (1) al articolului 6 se
abrogă.
6. Alineatul (1) al articolului 9 va avea următorul
cuprins:
îArt. 9. — (1) Licența provizorie intră în vigoare la data
comunicării de către ANRGN.“
7. Alineatul (4) al articolului 9 va avea următorul
cuprins:
î(4) În termen de 30 de zile de la data încheierii
contractului de concesiune, concesionarul are obligația de
a solicita ANRGN avizarea acestuia, prezentând totodată și
caietul de sarcini al licitației.“
8. După alineatul (4) al articolului 9 se introduc două
noi alineate, alineatele (41) și (42), cu următorul cuprins:
î(41) În corelare cu termenele prevăzute în contractul de
concesiune a serviciului de distribuție a gazelor naturale,
concesionarul are obligația de a solicita ANRGN eliberarea
licențelor și autorizațiilor corelative, prevăzute în
Regulamentul pentru acordarea autorizațiilor și licențelor în
sectorul gazelor naturale.
(42) Nerespectarea termenelor prevăzute la alin. (41)
atrage răspunderea contravențională în condițiile Legii
nr. 351/2004, cu modificările și completările ulterioare.“
9. Articolul 11 va avea următorul cuprins:
îArt. 11. — (1) Tariful pentru acordarea licenței
provizorii este de 700 lei (RON), putând fi actualizat anual
prin ordin al președintelui ANRGN, care se publică în
Monitorul Oficial al României, Partea I.
(2) Tariful prevăzut la alin. (1) se achită integral la data
depunerii cererii.“
10. Articolul 12 va avea următorul cuprins:
îArt. 12. — (1) Concedentul va informa ANRGN despre
intenția acestuia de concesionare a unor servicii publice de
distribuție a gazelor naturale.
(2) Concedentul va comunica ANRGN copia anunțului
procedurii de concesiune, publicat în Monitorul Oficial al
României, Partea a IV-a, în termen de 5 zile lucrătoare de
la publicare.
(3) Concedentul va menționa în anunțul privind
organizarea procedurii de concesionare obligativitatea

participanților de a obține în prealabil licența provizorie în
sectorul gazelor naturale, eliberată de ANRGN.“
11. Anexa la regulament va avea următorul cuprins:
îANEXĂ
CERERE

de acordare a licenței provizorii
— model —
Nr. ...... data ......
Către Autoritatea Națională de Reglementare în
Domeniul Gazelor Naturale, șos. Cotroceni nr. 4,
sectorul 6, București
Subscrisa ..............., cu sediul în ..............., având codul
unic de înregistrare ............., atribut fiscal ......., număr de
ordine la oficiul registrului comerțului ..............., reprezentată
prin ........................................, în calitate de .......................,
(numele și prenumele)

(funcția)

în conformitate cu prevederile art. 80 alin. (2) din Legea
gazelor nr. 351/2004, cu modificările și completările
ulterioare, și ale Regulamentului pentru acordarea licenței
provizorii în sectorul gazelor naturale, solicit eliberarea
licenței provizorii în vederea participării la licitația publică
organizată de concedent în data de ......, pentru
concesionarea serviciului public de distribuție a gazelor
naturale din .......................................................................... .
(denumirea localității/localităților)

În susținerea cererii, conform dispozițiilor art. 6 din
regulament, anexez următoarele documente:
— ..................................................................................... ;
— ....................................................................................... ;
— ................................................................................... ;
— ...................................................................................... ;
— ....................................................................................... ;
— ....................................................................................... .
...................................................
(semnătura reprezentantului)
L.S.“
Art. II. — Prezenta decizie se publică în Monitorul
Oficial al României, Partea I.

Președintele Autorității Naționale de Reglementare în Domeniul Gazelor Naturale,
Ștefan Cosmeanu
București, 14 martie 2006.
Nr. 276.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 261/23.III.2006 conține 8 pagini.

Prețul: 0,60 lei noi/6.000 lei vechi

&JUYDGY|114371]
ISSN 1453—4495

