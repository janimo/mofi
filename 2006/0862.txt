PARTEA

Anul 174 (XVIII) — Nr. 862

I

Vineri, 20 octombrie 2006

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
ACTE ALE BĂNCII NAȚIONALE A ROMÂNIEI

8.

ACTE

ALE

— Ordin privind procedurile de lucru referitoare la
derularea operațiunilor de piață monetară efectuate
de Banca Națională a României și a facilităților
permanente acordate de aceasta participanților
eligibili (contrapartidelor eligibile)..............................

BĂNCII

NAȚIONALE

1–16

A

ROMÂNIEI

BANCA NAȚIONALĂ A ROMÂNIEI

ORDIN
privind procedurile de lucru referitoare la derularea operațiunilor de piață monetară
efectuate de Banca Națională a României și a facilităților permanente
acordate de aceasta participanților eligibili (contrapartidelor eligibile)
Având în vedere art. 43 din Regulamentul Băncii Naționale a României nr. 1/2000 privind operațiunile de piață
monetară efectuate de Banca Națională a României și facilitățile permanente acordate de aceasta participanților eligibili
(contrapartidelor eligibile), cu modificările și completările ulterioare,
în temeiul prevederilor art. 48 din Legea nr. 312/2004 privind Statutul Băncii Naționale a României,
Banca Națională a României emite următorul ordin:
I. PARTICIPANȚI ELIGIBILI (CONTRAPARTIDE ELIGIBILE)

Art. 1. — În înțelesul prezentului ordin, participanți
eligibili (contrapartide eligibile) sunt cei definiți la art. 2 din
Regulamentul Băncii Naționale a României nr. 1/2000
privind operațiunile de piață monetară efectuate de Banca
Națională a României și facilitățile permanente acordate de
aceasta participanților eligibili (contrapartidelor eligibile), cu
modificările și completările ulterioare.
II. OBLIGAȚII GENERALE ALE PARTICIPANȚILOR ELIGIBILI
(CONTRAPARTIDELOR ELIGIBILE)

Art. 2. — Fiecare participant la operațiunile de piață
monetară ale Băncii Naționale a României și la facilitățile
permanente acordate de Banca Națională a României are
următoarele obligații:

a) să încheie contracte-cadru cu Banca Națională a
României, în baza cărora va putea participa la operațiunile
de piață monetară ale Băncii Naționale a României și la
obținerea de facilități permanente acordate de Banca
Națională a României;
b) să ramburseze integral la scadență creditele
colateralizate și creditele lombard acordate, precum și
dobânzile aferente.
Art. 3. — În cazul în care la scadența operațiunilor de
piață monetară și/sau a facilității de creditare un participant
eligibil (o contrapartidă eligibilă) nu își îndeplinește
obligațiile prevăzute în contractele-cadru încheiate cu Banca
Națională a României, aceasta va aplica prevederile art. 40
din Regulamentul Băncii Naționale a României nr. 1/2000,
cu modificările și completările ulterioare.

2

MONITORUL OFICIAL AL ROMÂNIEI, PARTEA I, Nr. 862/20.X.2006

Art. 4. — Dacă un participant eligibil (o contrapartidă
eligibilă) este declarat în regim special de decontare,
acesta nu va mai fi acceptat la operațiunile de piață ale
Băncii Naționale a României și i se va suspenda accesul
la facilitățile permanente.
III. DESFĂȘURAREA OPERAȚIUNILOR DE PIAȚĂ MONETARĂ PRIN
INTERMEDIUL LICITAȚIEI

Prezentarea ofertelor de participare la licitație
Art. 5. — Participanții eligibili (contrapartidele eligibile)
vor transmite ofertele la Direcția operațiuni de piață din
cadrul Băncii Naționale a României, prin modalitățile
considerate acceptabile de Banca Națională a României:
letric, fax, SWIFT, poștă electronică etc., cu încadrarea în
termenul de transmitere a ofertelor prevăzut în anunțul
licitației.
Art. 6. — Ofertele transmise după expirarea termenului
de transmitere a ofertelor prevăzut în anunțul licitației nu
vor fi validate.
Art. 7. — Ofertele ce conțin sume sub suma minimă
sau peste suma maximă anunțată de Banca Națională a
României prin anunțul de licitație ori rate ale dobânzii sub
rata minimă sau peste rata maximă anunțată nu vor fi
validate, dacă aceste elemente sunt specificate în anunțul
licitației.
Art. 8. — Suma cumulată a opțiunilor unui participant
eligibil (unei contrapartide eligibile) nu va putea depăși
suma anunțată de Banca Națională a României. În caz
contrar, ofertele acestuia nu vor fi validate.
Art. 9. — Pentru ofertele care nu au fost validate,
Direcția operațiuni de piață din cadrul Băncii Naționale a
României va comunica în scris decizia sa participantului
eligibil (contrapartidei eligibile), înainte de publicarea
rezultatelor licitației.
Art. 10. — Ofertele cu vicii de formă (oferte incomplete
sau care nu respectă modelul specificat de Banca
Națională a României) pot fi rectificate, cu acordul comun
al Băncii Naționale a României și al participantului eligibil
emitent (contrapartidei eligibile emitente), cu condiția
încadrării în termenul de transmitere a ofertelor prevăzut în
anunțul licitației.
Art. 11. — Ofertele sunt revocabile până la expirarea
termenului de transmitere a ofertelor prevăzut în anunțul
licitației.
Art. 12. — În cazul licitațiilor la rată fixă, ofertele vor
conține o singură opțiune pentru suma ce urmează a fi
tranzacționată, iar în cazul licitației la rată variabilă ofertele
vor conține, pentru fiecare rată a dobânzii/randament/puncte
swap, suma ce urmează a fi tranzacționată. Sumele vor fi
exprimate în lei cu două zecimale, ratele dobânzilor/
randamentelor vor fi exprimate în termeni anualizați și vor
conține două zecimale, iar punctele swap vor conține
6 zecimale.
Art. 13. — În cazul licitațiilor la rată variabilă,
participanții eligibili (contrapartidele eligibile) vor transmite
orfertele cu opțiunile ordonate descrescător, începând cu
opțiunea care are rata dobânzii cea mai mare — pentru
tranzacțiile care implică injecție de lichiditate și, respectiv,
ordonate crescător, începând cu opțiunea care are rata

dobânzii cea mai mică — pentru tranzacțiile care implică
absorbție de lichiditate.
Art. 14. — Notificările tuturor tranzacțiilor către
participanții eligibili (contrapartidele eligibile) se vor efectua
de către Direcția plăți din cadrul Băncii Naționale a
României prin modalitățile considerate acceptabile de Banca
Națională a României, și anume SWIFT, fax, letric.
Art. 15. — În situația în care, în urma anunțării
rezultatelor licitației și a transmiterii notificărilor către
participanți, aceștia nu pot onora oferta declarată
câștigătoare de către Banca Națională a României, se vor
aplica prevederile art. 40 din Regulamentul Băncii Naționale
a României nr. 1/2000, cu modificările și completările
ulterioare.
IV. DESFĂȘURAREA OPERAȚIUNILOR DE PIAȚĂ MONETARĂ PRIN
INTERMEDIUL PROCEDURILOR BILATERALE

Art. 16. — Tranzacțiile desfășurate prin intermediul
procedurilor bilaterale nu sunt, de regulă, anunțate public.
Sunt tranzacții care se efectuează prin negociere directă
între Banca Națională a României, prin Direcția operațiuni
de piață, și participantul eligibil (contrapartida eligibilă)
respectiv, fără a se apela la mecanismul licitației.
Art. 17. — Tranzacționarea se face prin mijloace de
comunicare, precum Reuters dealing, telefon etc.
Art. 18. — Notificările tuturor tranzacțiilor către
participanții eligibili (contrapartidele eligibile) se vor efectua
de către Direcția plăți din cadrul Băncii Naționale a
României prin modalitățile considerate acceptabile de
Banca Națională a României, și anume SWIFT, fax, letric.
Art. 19. — Banca Națională a României poate decide
să anunțe public rezultatele tranzacțiilor efectuate prin
proceduri bilaterale.
V. OPERAȚIUNI

A. Cumpărări/vânzări reversibile de active eligibile —
repo/reverse repo
Art. 20. — Condițiile în care Banca Națională a
României efectuează cumpărări/vânzări reversibile de active
eligibile — repo/reverse repo vor fi stabilite prin contractulcadru încheiat cu fiecare participant eligibil (contrapartidă
eligibilă), al cărui model este prevăzut în anexa nr. 1.
Art. 21. — Tranzacțiile reversibile sunt definite de
următoarele elemente:
a) elementele de identificare a activelor eligibile — seria
emisiunii (cod ISIN);
b) numărul de active eligibile tranzacționate;
c) valoarea unitară nominală;
d) valoarea unitară de vânzare ajustată a activelor
eligibile la data tranzacției;
e) rata operațiunii repo/reverse repo sau rata dobânzii
ce va fi plătită de vânzătorul inițial la răscumpărarea
activelor eligibile, care se stabilește în funcție de obiectivele
de politică monetară;
f) valoarea unitară de răscumpărare se obține prin
însumarea valorii unitare de vânzare ajustate cu dobânda
datorată la scadență, aferentă valorii activelor eligibile
vândute. Calculul se va face după următoarea formulă:

Valoarea de răscumpărare = Valoarea de vânzare ajustată *
unde:
d = rata operațiunii repo/reverse repo (pcpa);
n = număr de zile;

[ (
1 +

)]

d*n
,
100*360

MONITORUL OFICIAL AL ROMÂNIEI, PARTEA I, Nr. 862/20.X.2006
g) datele la care se efectuează vânzarea, respectiv
răscumpărarea, stabilite în momentul încheierii tranzacției.
Art. 22. — Cumpărările/vânzările reversibile de active
eligibile — repo/reverse repo se desfășoară prin licitație
sau pe baze bilaterale. Pentru tranzacțiile efectuate prin
licitație, participanții eligibili (contrapartidele eligibile) vor
transmite ofertele conform modelului prezentat în anexa nr. 2.
Art. 23. — Pentru înregistrarea și decontarea
tranzacțiilor desfășurate prin intermediul procedurilor
multilaterale sau bilaterale, participanții eligibili
(contrapartidele eligibile) vor aloca codul de operațiune
definit în anexa nr. 2.
B. Credite colateralizate cu active eligibile
Art. 24. — Condițiile de acordare și modul de garantare
a creditelor vor fi stabilite prin contractul-cadru de credit
colateralizat și prin contractul de gaj pentru credit
colateralizat, încheiate cu fiecare participant eligibil
(contrapartidă eligibilă), ale căror modele sunt prevăzute în
anexele nr. 3 și 4.
Art. 25. — Acordarea de credite colateralizate se
desfășoară prin licitație. Participanții eligibili (contrapartidele
eligibile) vor transmite ofertele conform modelului prezentat
în anexa nr. 5.
Art. 26. — (1) Concomitent cu prezentarea ofertelor,
participanții eligibili (contrapartidele eligibile) vor transmite la
Direcția operațiuni de piață din cadrul Băncii Naționale a
României o notificare prin care aceștia consimt să
garanteze creditul solicitat și dobânda aferentă, notificare
care va cuprinde elementele de identificare ale activelor
eligibile ce fac obiectul gajului (anexa nr. 6), și vor iniția în
sistemul SaFIR înregistrarea garanțiilor conform regulilor de
sistem.
(2) Direcția operațiuni de piață va verifica eligibilitatea
activelor, precum și acoperirea cu garanții a creditului
solicitat și a dobânzii aferente.
Art. 27. — (1) În baza instrucțiunii primite de la
participantul eligibil (contrapartida eligibilă) și de la Banca
Națională a României, SaFIR va proceda la înregistrarea
garanției prin blocarea activelor eligibile respective, conform
regulilor acestuia.
(2) După adjudecarea licitației, eventualul surplus de
active eligibile blocate inițial va fi deblocat prin transmiterea
de către Banca Națională a României a solicitării de
deblocare în sistemul SaFIR, după care se va proceda la
acordarea creditului.
Art. 28. — Dobânda aferentă perioadei pentru care
activele eligibile constituie obiectul unui gaj se cuvine
proprietarului înregistrat, respectiv participantului eligibil
(contrapartidei eligibile).
Art. 29. — (1) Deblocarea garanțiilor constituite la
acordarea creditelor este condiționată de rambursarea
creditelor și de plata dobânzilor aferente.
(2) La scadența creditelor, după rambursarea creditelor
și plata dobânzilor aferente de către participantul eligibil
(contrapartida eligibilă), Banca Națională a României va
iniția în SaFIR deblocarea activelor eligibile constituite drept
garanție.
(3) În cazul în care, la scadența creditelor, participantul
eligibil (contrapartida eligibilă) nu rambursează creditele
și/sau nu plătește dobânzile aferente, Banca Națională a
României va proceda la executarea garanțiilor
corespunzător valorii nerambursate, în conformitate cu
prevederile art. 50 alin. (3) din Legea nr. 312/2004 privind
Statutul Băncii Naționale a României.

3

C. Vânzări/cumpărări de titluri de stat
Art. 30. — Vânzările/cumpărările de titluri de stat se
efectuează prin proceduri bilaterale, în conformitate cu
prevederile Regulamentului Băncii Naționale a României
nr. 1/2000, cu modificările și completările ulterioare, ale
Regulamentului Băncii Naționale a României nr. 12/2005
privind piața secundară a titlurilor de stat administrată de
Banca Națională a României și ale prezentelor proceduri de
lucru.
Art. 31. — (1) Vânzările/cumpărările de titluri de stat
sunt definite de următoarele elemente:
a) elementele de identificare ale titlurilor de stat — seria
emisiunii (cod ISIN);
b) numărul de titluri de stat tranzacționate;
c) valoarea unitară nominală;
d) valoarea unitară de vânzare/cumpărare a titlurilor de
stat la data tranzacției;
e) randamentul la maturitate;
f) data decontării vânzării/cumpărării, stabilită în
momentul încheierii tranzacției.
(2) Decontarea operațiunilor de vânzare/cumpărare cu
titluri de stat se va realiza conform regulilor sistemului
SaFIR.
D. Emitere de certificate de depozit
Art. 32. — Emiterea de certificate de depozit se va
efectua în conformitate cu procedurile de lucru privind
derularea operațiunilor cu certificate de depozit emise de
Banca Națională a României, aprobate prin ordin al Băncii
Naționale a României.
E. Swap valutar
Art. 33. — În cadrul operațiunii de swap valutar,
vânzătorul inițial al valutei convenite răscumpără valuta
respectivă la un anumit termen și la un curs stabilit, ce se
determină pe baza punctelor swap, calculate în funcție de
ratele dobânzilor practicate pe piețele monetare pentru
valutele ce fac obiectul tranzacției.
Art. 34. — Condițiile în care Banca Națională a
României efectuează swap-uri valutare vor fi stabilite prin
contractul-cadru încheiat cu fiecare participant eligibil
(contrapartidă eligibilă), al cărui model este prevăzut în
anexa nr. 7.
Art. 35. — Tranzacțiile swap sunt definite de
următoarele elemente:
a) tipul valutei;
b) volumul valutei tranzacționate;
c) cursul de schimb la vedere al valutei convenite;
d) punctele swap;
e) cursul de schimb la termen al valutei convenite
pentru operațiune reprezintă cursul ce se stabilește prin
însumarea cursului la vedere cu punctele swap;
f) datele de decontare ale celor două operațiuni, stabilite
în momentul încheierii tranzacției.
Art. 36. — Swap-ul valutar se desfășoară pe baze
bilaterale sau prin licitație. Pentru tranzacțiile efectuate prin
licitație, participanții eligibili (contrapartidele eligibile) vor
transmite ofertele conform modelului prezentat în anexa
nr. 8.
F. Atragerea de depozite
Art. 37. — Atragerea de depozite de către Banca
Națională a României se efectuează în conformitate cu
prevederile Regulamentului Băncii Naționale a României
nr. 1/2000, cu modificările și completările ulterioare.
Art. 38. — (1) Atragerea de depozite se desfășoară pe
baze bilaterale sau prin licitație.

4

MONITORUL OFICIAL AL ROMÂNIEI, PARTEA I, Nr. 862/20.X.2006

(2) Pentru tranzacțiile efectuate prin licitație, participanții
eligibili (contrapartidele eligibile) vor transmite ofertele
conform modelului prevăzut în anexa nr. 9.
G. Facilități permanente
1. Facilitatea de creditare

Art. 39. — (1) Participanții eligibili (contrapartidele
eligibile) au acces la facilitatea de creditare în conformitate
cu prevederile Regulamentului Băncii Naționale a României
nr. 1/2000, cu modificările și completările ulterioare.
(2) Solicitările cu vicii de formă pot fi rectificate cu
acordul comun al Băncii Naționale a României și al
participantului eligibil emitent (contrapartidei eligibile
emitente), cu condiția încadrării în termenul de transmitere
prevăzut.
Art. 40. — (1) Condițiile de acordare și modul de
garantare a creditelor lombard vor fi stabilite prin contractulcadru de credit lombard și prin contractul de gaj pentru
credit lombard, încheiate cu fiecare participant eligibil
(contrapartidă eligibilă), ale căror modele sunt prevăzute în
anexele nr. 10 și 11.
(2) Înregistrarea, executarea și eliberarea garanțiilor
constituite în baza contractelor de gaj încheiate cu
participanții eligibili (contrapartidele eligibile) se vor realiza
în conformitate cu regulile sistemului SaFIR.
Art. 41. — Nivelul ratei dobânzii pentru creditul lombard
va fi afișat zilnic în paginile de contributor ale Băncii
Naționale a României din sistemele de transmitere a
informațiilor financiare (Reuters, Bloomberg etc.).
Art. 42. — Facilitatea de creditare acordată de Banca
Națională a României participanților eligibili (contrapartidelor
eligibile) se va desfășura după următorul orar:
— până la ora 17,15 Banca Națională a României
primește solicitările de credit lombard ale participanților
eligibili (contrapartidelor eligibile);
— între orele 17,15—17,30 se vor analiza cererile și se
va notifica participanților eligibili (contrapartidelor eligibile)
decizia luată de Banca Națională a României.
Art. 43. — (1) Concomitent cu prezentarea solicitării de
credit, participanții eligibili (contrapartidele eligibile) vor
transmite la Direcția operațiuni de piață din cadrul Băncii
Naționale a României o notificare prin care aceștia consimt
să garanteze creditul solicitat și dobânda aferentă, notificare
care va cuprinde elementele de identificare ale activelor
eligibile ce fac obiectul gajului (anexa nr. 6) și vor iniția în
sistemul SaFIR înregistrarea garanțiilor conform regulilor de
sistem.
(2) Direcția operațiuni de piață va verifica eligibilitatea
activelor, precum și acoperirea cu garanții a creditului
solicitat și a dobânzii aferente.
Art. 44. — În baza instrucțiunii primite de la participantul
eligibil (contrapartida eligibilă) și de la Banca Națională a
României, SaFIR va proceda la înregistrarea garanției prin
blocarea activelor eligibile respective, conform regulilor
acestuia, iar Banca Națională a României va proceda la
acordarea facilității de creditare.
Art. 45. — Dobânda aferentă perioadei pentru care
activele eligibile constituie obiectul unui gaj se cuvine
proprietarului înregistrat, respectiv participantului eligibil
(contrapartidei eligibile).

Art. 46. — (1) Deblocarea garanțiilor constituite la
acordarea creditelor este condiționată de rambursarea
creditelor și de plata dobânzilor aferente.
(2) La scadența creditelor, după rambursarea creditelor
și plata dobânzilor aferente de către participantul eligibil
(contrapartida eligibilă), Banca Națională a României va
iniția în SaFIR deblocarea activelor eligibile constituite drept
garanție.
(3) În cazul în care, la scadența creditelor, participantul
eligibil (contrapartida eligibilă) nu rambursează creditele
și/sau nu plătește dobânzile aferente, Banca Națională a
României va proceda la recuperarea creanțelor prin
executarea garanțiilor corespunzător valorii nerambursate, în
conformitate cu prevederile art. 50 alin. (3) din Legea
nr. 312/2004.
2. Facilitatea de depozit

Art. 47. — (1) Participanții eligibili (contrapartidele
eligibile) au acces la facilitatea de depozit în conformitate
cu prevederile Regulamentului Băncii Naționale a României
nr. 1/2000, cu modificările și completările ulterioare.
(2) Solicitările cu vicii de formă pot fi rectificate cu
acordul comun al Băncii Naționale a României și al
participantului eligibil emitent (contrapartidei eligibile
emitente), cu condiția încadrării în termenul de transmitere
prevăzut.
Art. 48. — Nivelul ratei dobânzii pentru depozite va fi
afișat zilnic în paginile de contributor ale Băncii Naționale a
României din sistemele de transmitere a informațiilor
financiare (Reuters, Bloomberg etc.).
Art. 49. — Facilitatea de depozit acordată de Banca
Națională a României participanților eligibili (contrapartidelor
eligibile) se va desfășura după următorul orar:
— până la ora 17,15 Banca Națională a României
primește solicitările participanților eligibili (contrapartidelor
eligibile) de plasare de depozite;
— între orele 17,15—17,30 se vor analiza cererile și se
va notifica participanților eligibili (contrapartidelor eligibile)
decizia luată de Banca Națională a României.
VI. DISPOZIȚII FINALE

Art. 50. — În vederea verificării autenticității semnăturilor
persoanelor autorizate, participanții eligibili (contrapartidele
eligibile) vor depune la Banca Națională a României —
Direcția operațiuni de piață — listele cu specimenele de
semnături ale persoanelor autorizate, conform prevederilor
legale, pentru participarea la operațiunile de piață monetară
ale Băncii Naționale a României și la facilitățile
permanente. Formularul specimenelor de semnături este
prezentat în anexa nr. 12.
Art. 51. — Ori de câte ori se produce o modificare în
conținutul listei cu specimenele de semnături, participanții
eligibili (contrapartidele eligibile) au obligația ca în cel mai
scurt timp să depună o nouă listă cuprinzând specimenele
de semnături actualizate. În caz contrar, orice operațiune
de piață monetară și/sau facilitate permanentă angajată de
persoane neautorizate va fi lovită de nulitate absolută.
Art. 52. — La depunerea de către participantul eligibil
(contrapartida eligibilă) a documentelor necesare în vederea
participării la operațiunile de piață monetară și la facilitățile
permanente, se va verifica autenticitatea semnăturilor.
Art. 53. — La data intrării în vigoare a prezentului ordin
se abrogă orice alte dispoziții contrare.

Guvernatorul Băncii Naționale a României,
Mugur Constantin Isărescu
București, 11 octombrie 2006.
Nr. 8.

5

MONITORUL OFICIAL AL ROMÂNIEI, PARTEA I, Nr. 862/20.X.2006
ANEXA Nr. 1

BANCA NAȚIONALĂ A ROMÂNIEI
PARTICIPANT ELIGIBIL
(CONTRAPARTIDA ELIGIBILĂ)

CONTRACT-CADRU
pentru tranzacții repo/reverse repo
nr. ....... din ..................
În temeiul Legii nr. 312/2004 privind Statutul Băncii Naționale a României și al Legii
nr. 58/1998 privind activitatea bancară, republicată, cu modificările ulterioare, al Regulamentului
Băncii Naționale a României nr. 1/2000 privind operațiunile de piață monetară efectuate de Banca
Națională a României și facilitățile permanente acordate de aceasta participanților eligibili
(contrapartidelor eligibile), cu modificările și completările ulterioare, al Ordinului Băncii Naționale a
României nr. 8/2006 privind procedurile de lucru referitoare la derularea operațiunilor de piață
monetară efectuate de Banca Națională a României și a facilităților permanente acordate de
aceasta participanților eligibili (contrapartidelor eligibile) și al Ordinului Băncii Naționale a României
nr. 7/2006 privind procedurile de lucru pentru derularea operațiunilor cu certificate de depozit
emise de Banca Națională a României,
între:
Banca Națională a României, cu sediul în municipiul București, str. Lipscani nr. 25,
sectorul 3, reprezentată prin ......................................, în calitate de ................................................,
și
....................................................................., cu sediul în ........................................................,
(participantul eligibil)

str. ................................................... nr. ................, înregistrată la registrul comerțului cu nr. ..............,
cod unic de înregistrare nr. .........., reprezentată prin ...................................................., în calitate
de ............................................., și ........................................, în calitate de .........................................,
a intervenit prezentul contract:
1. Banca Națională a României efectuează tranzacții repo/reverse repo cu ............................
(participantul eligibil)

în condițiile stabilite prin licitațiile organizate de Banca Națională a României sau, pe baze
bilaterale, cu privire la:
— elementele de identificare a activelor eligibile;
— numărul de active eligibile tranzacționate;
— valoarea unitară de vânzare ajustată a activelor eligibile;
— rata operațiunii repo/reverse repo;
— valoarea unitară de răscumpărare;
— datele la care se efectuează vânzările și, respectiv, răscumpărările de active eligibile.
2. ............................................................... se obligă să aibă în cont activele eligibile libere
(participantul eligibil)

de sarcini la data vânzării (pentru repo), dată stabilită în momentul încheierii tranzacției.
3. În situația în care, la data vânzării/răscumpărării, ...................................................... nu își
(participantul eligibil)

îndeplinește obligațiile, Banca Națională a României va aplica prevederile art. 40 din Regulamentul
nr. 1/2000, cu modificările și completările ulterioare.
4. Prezentul contract-cadru s-a încheiat în două exemplare, câte unul pentru fiecare parte
contractantă, și intră în vigoare la data semnării.

BANCA NAȚIONALĂ A ROMÂNIEI

PARTICIPANTUL ELIGIBIL (CONTRAPARTIDA ELIGIBILĂ)

..................................................................

................................................................................................................

(semnăturile autorizate)

(semnăturile autorizate și ștampila, conform art. 34
din Legea nr. 58/1998 privind activitatea bancară,
republicată, cu modificările ulterioare)

6

MONITORUL OFICIAL AL ROMÂNIEI, PARTEA I, Nr. 862/20.X.2006
ANEXA Nr. 21)

1)

Anexa nr. 2 este reprodusă în facsimil.

7

MONITORUL OFICIAL AL ROMÂNIEI, PARTEA I, Nr. 862/20.X.2006

ANEXA Nr. 3

BANCA NAȚIONALĂ A ROMÂNIEI
PARTICIPANT ELIGIBIL
(CONTRAPARTIDA ELIGIBILĂ)

CONTRACT-CADRU
de credit colateralizat
nr. ........... din .....................
În temeiul Legii nr. 312/2004 privind Statutul Băncii Naționale a României și al Legii
nr. 58/1998 privind activitatea bancară, republicată, cu modificările ulterioare, al Regulamentului
Băncii Naționale a României nr. 1/2000 privind operațiunile de piață monetară efectuate de Banca
Națională a României și facilitățile permanente acordate de aceasta participanților eligibili
(contrapartidelor eligibile), cu modificările și completările ulterioare, al Ordinului Băncii Naționale a
României nr. 8/2006 privind procedurile de lucru referitoare la derularea operațiunilor de piață
monetară efectuate de Banca Națională a României și a facilităților permanente acordate de
aceasta participanților eligibili (contrapartidelor eligibile) și al Ordinului Băncii Naționale a României
nr. 7/2006 privind procedurile de lucru pentru derularea operațiunilor cu certificate de depozit
emise de Banca Națională a României,
între:
Banca Națională a României, cu sediul în municipiul București, str. Lipscani nr. 25,
sectorul 3, reprezentată prin ......................................, în calitate de ................................................,
și
....................................................................., cu sediul în ........................................................,
(participantul eligibil)

str. ................................................... nr. ................, înregistrată la registrul comerțului cu nr. ..............,
cod unic de înregistrare nr. .........., reprezentată prin ...................................................., în calitate
de ............................................., și ........................................, în calitate de .........................................,
a intervenit prezentul contract:
1. Banca Națională a României acordă ...................................................................... credite
(participantul eligibil)

colateralizate, la valoarea acceptată la licitațiile organizate, înscrisă în notificările tranzacțiilor,
notificări care constituie accesorii ale prezentului contract-cadru de credit colateralizat.
Rata dobânzii creditelor colateralizate acordate .............................................................. este
(participantul eligibil)

determinată în cadrul licitațiilor, potrivit metodei de alocare stabilită în anunțul licitației.
Perioada pentru care se acordă creditele colateralizate este prevăzută în anunțul licitației și
este menționată în notificarea tranzacției.
2. ...................................................... se obligă să garanteze creditele colateralizate cu active
(participantul eligibil)

eligibile menționate în contractul de gaj încheiat pentru fiecare tranzacție.
3. Garanția trebuie să acopere în proporție de 100% creditele acordate și dobânzile
aferente.

8

MONITORUL OFICIAL AL ROMÂNIEI, PARTEA I, Nr. 862/20.X.2006
4. În cazul în care .................................................. nu achită integral la scadență creditele
(participantul eligibil)

acordate și/sau nu plătește integral dobânzile aferente, Banca Națională a României va proceda la
executarea garanțiilor corespunzător valorii nerambursate, în conformitate cu prevederile art. 50
alin. (3) din Legea nr. 312/2004.
5. Prezentul contract-cadru constituie titlu executoriu conform art. 50 din Legea
nr. 312/2004.
6. Prezentul contract s-a încheiat în două exemplare, câte unul pentru fiecare parte
contractantă, și intră în vigoare la data semnării.
BANCA NAȚIONALĂ A ROMÂNIEI
..................................................................
(semnăturile autorizate)

PARTICIPANTUL ELIGIBIL (CONTRAPARTIDA ELIGIBILĂ)
................................................................................................................
(semnăturile autorizate și ștampila, conform art. 34
din Legea nr. 58/1998 privind activitatea bancară,
republicată, cu modificările ulterioare)
ANEXA Nr. 4

BANCA NAȚIONALĂ A ROMÂNIEI
PARTICIPANT ELIGIBIL
(CONTRAPARTIDA ELIGIBILĂ)

CONTRACT DE GAJ
pentru credit colateralizat
nr. ........... din ................
În temeiul Legii nr. 312/2004 privind Statutul Băncii Naționale a României și al Legii
nr. 58/1998 privind activitatea bancară, republicată, cu modificările ulterioare, al Regulamentului
Băncii Naționale a României nr. 1/2000 privind operațiunile de piață monetară efectuate de Banca
Națională a României și facilitățile permanente acordate de aceasta participanților eligibili
(contrapartidelor eligibile), cu modificările și completările ulterioare, al Ordinului Băncii Naționale a
României nr. 8/2006 privind procedurile de lucru referitoare la derularea operațiunilor de piață
monetară efectuate de Banca Națională a României și a facilităților permanente acordate de
aceasta participanților eligibili (contrapartidelor eligibile) și al Ordinului Băncii Naționale a României
nr. 7/2006 privind procedurile de lucru pentru derularea operațiunilor cu certificate de depozit
emise de Banca Națională a României,
între:
Banca Națională a României, cu sediul în municipiul București, str. Lipscani nr. 25,
sectorul 3, reprezentată prin ............................................, în calitate de ...........................................,
și
....................................................................., cu sediul în ........................................................,
(participantul eligibil)

str. ................................................... nr. ................, înregistrată la registrul comerțului cu nr. ..............,
cod unic de înregistrare nr. .........., reprezentată prin ...................................................., în calitate
de ............................................., și ........................................, în calitate de .........................................,
a intervenit prezentul contract:
1. .......................................................... se obligă să gajeze în favoarea Băncii Naționale a
(participantul eligibil)

României activele eligibile, consemnate în Notificarea nr. ............ din data de ......................, care
face parte integrantă din prezentul contract de gaj, pentru garantarea creditului colateralizat în
sumă de ........................................, acordat la data de ............................................... .
................................................................. declară pe propria răspundere că activele eligibile
(participantul eligibil)

ce fac obiectul garanției, potrivit prezentului contract de gaj, sunt în proprietatea sa și nu sunt
gajate sau sechestrate.
2. Banca Națională a României preia cu titlu de garanție activele eligibile menționate de
................................................... în Notificarea nr. .............. din data de .................... .
(participantul eligibil)

3. În cazul în care ...................................................... nu achită integral la scadență creditul
(participantul eligibil)

colateralizat acordat și nu plătește integral dobânda aferentă, Banca Națională a României va
proceda la executarea garanției, corespunzător valorii nerambursate, în conformitate cu prevederile
art. 50 alin. (3) din Legea nr. 312/2004.
4. Prezentul contract de gaj intră în vigoare la data acordării creditului de către Banca
Națională a României și își încetează valabilitatea în momentul rambursării integrale a creditului
colateralizat și a dobânzii aferente.
5. Prezentul contract de gaj constituie accesoriu la Contractul-cadru de credit nr. ............ .
6. Prezentul contract de gaj s-a încheiat în două exemplare, câte unul pentru fiecare parte
contractantă, și intră în vigoare la data semnării.
BANCA NAȚIONALĂ A ROMÂNIEI
..................................................................
(semnăturile autorizate)

PARTICIPANTUL ELIGIBIL (CONTRAPARTIDA ELIGIBILĂ)
................................................................................................................
(semnăturile autorizate și ștampila, conform art. 34
din Legea nr. 58/1998 privind activitatea bancară,
republicată, cu modificările ulterioare)

MONITORUL OFICIAL AL ROMÂNIEI, PARTEA I, Nr. 862/20.X.2006

9
ANEXA Nr. 5*)

*) Anexa nr. 5 este reprodusă în facsimil.

10

MONITORUL OFICIAL AL ROMÂNIEI, PARTEA I, Nr. 862/20.X.2006
ANEXA Nr. 6*)

*) Anexa nr. 6 este reprodusă în facsimil.

11

MONITORUL OFICIAL AL ROMÂNIEI, PARTEA I, Nr. 862/20.X.2006
ANEXA Nr. 7

BANCA NAȚIONALĂ A ROMÂNIEI
PARTICIPANT ELIGIBIL
(CONTRAPARTIDA ELIGIBILĂ)

CONTRACT-CADRU
pentru tranzacții de swap valutar
nr. .......... din .................
În temeiul Legii nr. 312/2004 privind Statutul Băncii Naționale a României și al Legii
nr. 58/1998 privind activitatea bancară, republicată, cu modificările ulterioare, al Regulamentului
Băncii Naționale a României nr. 1/2000 privind operațiunile de piață monetară efectuate de Banca
Națională a României și facilitățile permanente acordate de aceasta participanților eligibili
(contrapartidelor eligibile), cu modificările și completările ulterioare, al Ordinului Băncii Naționale a
României nr. 8/2006 privind procedurile de lucru referitoare la derularea operațiunilor de piață
monetară efectuate de Banca Națională a României și a facilităților permanente acordate de
aceasta participanților eligibili (contrapartidelor eligibile),
între:
Banca Națională a României, cu sediul în municipiul București, str. Lipscani nr. 25,
sectorul 3, reprezentată prin ................................., în calitate de .....................................................,
și
....................................................................., cu sediul în ........................................................,
(participantul eligibil)

str. ................................................... nr. ................, înregistrat la registrul comerțului cu nr. ..............,
cod unic de înregistrare nr. .........., reprezentată prin ...................................................., în calitate
de ............................................., și ........................................, în calitate de .........................................,
a intervenit prezentul contract:
1. Banca Națională a României efectuează tranzacții de swap valutar cu ...........................,
(participantul eligibil)

în condițiile stabilite la licitațiile organizate de Banca Națională a României sau pe baze bilaterale
cu privire la:
— tipul valutei;
— volumul valutei tranzacționate;
— cursul de schimb la vedere al valutei;
— cursul de schimb la termen al valutei;
— punctele swap;
— datele la care se efectuează vânzarea/cumpărarea de valută.
2. În situația în care la data vânzării sau cumpărării de valută ..........................................
(participantul eligibil)

nu își îndeplinește obligațiile prevăzute în prezentul contract-cadru, Banca Națională a României va
proceda la aplicarea prevederilor art. 40 din Regulamentul Băncii Naționale a României nr. 1/2000,
cu modificările și completările ulterioare.
3. Prezentul contract s-a încheiat în două exemplare, câte unul pentru fiecare parte
contractantă, și intră în vigoare la data semnării.

BANCA NAȚIONALĂ A ROMÂNIEI

PARTICIPANTUL ELIGIBIL (CONTRAPARTIDA ELIGIBILĂ)

..................................................................

................................................................................................................

(semnăturile autorizate)

(semnăturile autorizate și ștampila, conform art. 34
din Legea nr. 58/1998 privind activitatea bancară,
republicată, cu modificările ulterioare)

12

MONITORUL OFICIAL AL ROMÂNIEI, PARTEA I, Nr. 862/20.X.2006
ANEXA Nr. 8*)

*) Anexa nr. 8 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 862/20.X.2006

13
ANEXA Nr. 9*)

*) Anexa nr. 9 este reprodusă în facsimil.

14

MONITORUL OFICIAL AL ROMÂNIEI, PARTEA I, Nr. 862/20.X.2006
ANEXA Nr. 10

BANCA NAȚIONALĂ A ROMÂNIEI
PARTICIPANT ELIGIBIL
(CONTRAPARTIDA ELIGIBILĂ)

CONTRACT-CADRU
de credit lombard
nr. ...... din ............
În temeiul Legii nr. 312/2004 privind Statutul Băncii Naționale a României și al Legii
nr. 58/1998 privind activitatea bancară, republicată, cu modificările ulterioare, al Regulamentului
Băncii Naționale a României nr. 1/2000 privind operațiunile de piață monetară efectuate de Banca
Națională a României și facilitățile permanente acordate de aceasta participanților eligibili
(contrapartidelor eligibile), cu modificările și completările ulterioare, al Ordinului Băncii Naționale a
României nr. 8/2006 privind procedurile de lucru referitoare la derularea operațiunilor de piață
monetară efectuate de Banca Națională a României și a facilităților permanente acordate de
aceasta participanților eligibili (contrapartidelor eligibile) și al Ordinului Băncii Naționale a României
nr. 7/2006 privind procedurile de lucru pentru derularea operațiunilor cu certificate de depozit
emise de Banca Națională a României,
între:
Banca Națională a României, cu sediul în municipiul București, str. Lipscani nr. 25,
sectorul 3, reprezentată prin .............................................., în calitate de ..........................................,
și
....................................................................., cu sediul în ........................................................,
(participantul eligibil)

str. ................................................... nr. ................, înregistrată la registrul comerțului cu nr. ..............,
cod unic de înregistrare nr. .........., reprezentată prin ...................................................., în calitate
de ............................................., și ........................................, în calitate de .........................................,
a intervenit prezentul contract:
1. Banca Națională a României acordă ........................................................ credite lombard,
(participantul eligibil)

la valoarea înscrisă în comunicările de aprobare a creditelor lombard, care constituie accesorii la
prezentul contract-cadru de credit lombard.
Rata dobânzii creditelor lombard acordate va fi cea afișată în ziua de acordare a creditului
lombard în paginile de contributor ale Băncii Naționale a României în sistemele Reuters,
Bloomberg etc.
Perioada pentru care se acordă creditele lombard este overnight.
2. ................................. se obligă să garanteze creditele lombard cu active eligibile,
(participantul eligibil)

încheind în acest sens contracte de gaj accesorii la prezentul contract-cadru de credit.
3. Garanția trebuie să acopere în proporție de 100% creditele acordate și dobânzile
aferente.
4. În cazul în care .................................................... nu achită integral la scadență creditele
(participantul eligibil)

lombard acordate și/sau nu plătește integral dobânzile aferente, Banca Națională a României va
proceda la executarea garanțiilor corespunzător valorii nerambursate, în conformitate cu prevederile
art. 50 alin. (3) din Legea nr. 312/2004.
5. Prezentul contract-cadru constituie titlu executoriu conform art. 50 din Legea
nr. 312/2004.
6. Prezentul contract s-a încheiat în două exemplare, câte unul pentru fiecare parte
contractantă, și intră în vigoare la data semnării.

BANCA NAȚIONALĂ A ROMÂNIEI

PARTICIPANTUL ELIGIBIL (CONTRAPARTIDA ELIGIBILĂ)

..................................................................

................................................................................................................

(semnăturile autorizate)

(semnăturile autorizate și ștampila, conform art. 34
din Legea nr. 58/1998 privind activitatea bancară,
republicată, cu modificările ulterioare)

15

MONITORUL OFICIAL AL ROMÂNIEI, PARTEA I, Nr. 862/20.X.2006
ANEXA Nr. 11

BANCA NAȚIONALĂ A ROMÂNIEI
PARTICIPANT ELIGIBIL
(CONTRAPARTIDA ELIGIBILĂ)

CONTRACT DE GAJ
pentru credit lombard
nr. ...... din ............
În temeiul Legii nr. 312/2004 privind Statutul Băncii Naționale a României și al Legii
nr. 58/1998 privind activitatea bancară, republicată, cu modificările ulterioare, al Regulamentului
Băncii Naționale a României nr. 1/2000 privind operațiunile de piață monetară efectuate de Banca
Națională a României și facilitățile permanente acordate de aceasta participanților eligibili
(contrapartidelor eligibile), cu modificările și completările ulterioare, al Ordinului Băncii Naționale a
României nr. 8/2006 privind procedurile de lucru referitoare la derularea operațiunilor de piață
monetară efectuate de Banca Națională a României și a facilităților permanente acordate de
aceasta participanților eligibili (contrapartidelor eligibile) și al Ordinului Băncii Naționale a României
nr. 7/2006 privind procedurile de lucru pentru derularea operațiunilor cu certificate de depozit
emise de Banca Națională a României,
între:
Banca Națională a României, cu sediul în municipiul București, str. Lipscani nr. 25,
sectorul 3, reprezentată prin ..........................................., în calitate de ..........................................,
și
....................................................................., cu sediul în ........................................................,
(participantul eligibil)

str. ................................................... nr. ................, înregistrată la registrul comerțului cu nr. ..............,
cod unic de înregistrare nr. .........., reprezentată prin ...................................................., în calitate
de ............................................., și ........................................, în calitate de .........................................,
a intervenit prezentul contract:
1. ................................................................ se obligă să gajeze în favoarea Băncii Naționale
(participantul eligibil)

a României activele eligibile, consemnate în Notificarea nr. ...................... din data de ..................,
care face parte integrantă din prezentul contract de gaj, pentru garantarea creditului lombard în
sumă de ........................., acordat la data de ................................. .
................................................................... declară pe propria răspundere că activele eligibile
(participantul eligibil)

ce fac obiectul garanției, potrivit prezentului contract de gaj, sunt în proprietatea sa și nu sunt
gajate sau sechestrate.
2. Banca Națională a României preia cu titlu de garanție activele eligibile menționate de
.................................................... în Notificarea nr. ......... din data de .......................... .
(participantul eligibil)

3. În cazul în care ................................................ nu achită integral la scadență creditul
(participantul eligibil)

lombard acordat și nu plătește integral dobânda aferentă, Banca Națională a României va proceda
la executarea garanției, corespunzător valorii nerambursate, în conformitate cu prevederile art. 50
alin. (3) din Legea nr. 312/2004.
4. Prezentul contract de gaj intră în vigoare la data acordării creditului de către Banca
Națională a României și își încetează valabilitatea în momentul rambursării integrale a creditului
lombard și a dobânzii aferente.
5. Prezentul contract de gaj constituie accesoriu la Contractul-cadru de credit
nr. .................. .
6. Prezentul contract de gaj s-a încheiat în două exemplare, câte unul pentru fiecare parte
contractantă, și intră în vigoare la data semnării.

BANCA NAȚIONALĂ A ROMÂNIEI

PARTICIPANTUL ELIGIBIL (CONTRAPARTIDA ELIGIBILĂ)

..................................................................
(semnăturile autorizate)

................................................................................................................
(semnăturile autorizate și ștampila, conform art. 34
din Legea nr. 58/1998 privind activitatea bancară,
republicată, cu modificările ulterioare)

16

MONITORUL OFICIAL AL ROMÂNIEI, PARTEA I, Nr. 862/20.X.2006
ANEXA Nr. 12

ANTET PARTICIPANT ELIGIBIL (CONTRAPARTIDA ELIGIBILĂ)
Nr. ..................... data ....................................
LISTA
cuprinzând specimenele de semnături ale persoanelor desemnate
să angajeze ............................................................. în operațiunile de piață monetară efectuate
(participantul eligibil)

de Banca Națională a României și facilitățile permanente acordate de aceasta
participanților eligibili (contrapartidelor eligibile)
........................................................................... desemnează pe fiecare dintre următoarele
(participantul eligibil)

persoane ca având semnătură autorizată pentru a angaja ....................................................................
(participantul eligibil)

în legătură cu operațiunile de piață monetară efectuate de Banca Națională a României și
facilitățile permanente acordate de aceasta participanților eligibili (contrapartidelor eligibile) și
certifică că specimenul de semnătură din dreptul fiecărui nume este original:
Numele și prenumele titularilor
...................................................
...................................................

Funcția
...........................
...........................

Semnătura
.........................
.........................

Numele și prenumele înlocuitorilor
........................................................
........................................................

Funcția
..........................
..........................

Semnătura
..........................
..........................

PARTICIPANT ELIGIBIL
(CONTRAPARTIDA ELIGIBILĂ)

Persoane autorizate,
....................................................................................................
(numele, prenumele și funcția)
Semnături autorizate conform art. 34 din Legea nr. 58/1998
privind activitatea bancară, republicată, cu modificările ulterioare

(L.S.)

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 862/20.X.2006 conține 16 pagini.

Prețul: 1,15 lei

&JUYDGY|120389]
ISSN 1453—4495

