Anul 174 (XVIII) — Nr. 847

PARTEA

I

LEGI, DECRETE, HOTĂRÂRI ȘI ALTE ACTE

Luni, 16 octombrie 2006

SUMAR

Nr.

Pagina

Nr.
art. 22 alin. (5) din Legea nr. 10/2001 privind
regimul juridic al unor imobile preluate în
mod abuziv în perioada 6 martie 1945 —
22 decembrie 1989 .................................................

11–13

Decizia nr. 591 din 19 septembrie 2006 referitoare la
excepția de neconstituționalitate a dispozițiilor
art. 3 alin. (5), art. 4 alin. (4), art. 5 alin. (1) și
(3), art. 7, art. 9 alin. (5), art. 10 alin. (2) și
art. 17 din Legea recunoștinței față de eroii-martiri
și luptătorii care au contribuit la victoria Revoluției
române din decembrie 1989 nr. 341/2004 ............

13–15

LEGI ȘI DECRETE
369. — Lege pentru ratificarea Convenției internaționale
privind reprimarea actelor de terorism nuclear,
semnată la New York la 14 septembrie 2005 .....

2

Convenția internațională privind reprimarea actelor de
terorism nuclear .......................................................

2–7

1.121.

— Decret privind promulgarea Legii pentru
ratificarea Convenției internaționale privind
reprimarea actelor de terorism nuclear, semnată la
New York la 14 septembrie 2005 .........................

8

HOTĂRÂRI ALE SENATULUI
34. — Hotărâre privind validarea unui mandat de
senator ......................................................................

8

35. — Hotărâre privind bugetul de venituri și cheltuieli
al Senatului pe anul 2007 ......................................

9–11

DECIZII ALE CURȚII CONSTITUȚIONALE
Decizia nr. 571 din 19 septembrie 2006 referitoare la
excepția de neconstituționalitate a prevederilor

Pagina

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
662.

— Ordin al ministrului agriculturii, pădurilor și
dezvoltării rurale privind aprobarea Planului
sectorial de cercetare-dezvoltare pe anii 2006—
2010 al Ministerului Agriculturii, Pădurilor și
Dezvoltării Rurale ....................................................

16

2

MONITORUL OFICIAL AL ROMÂNIEI, PARTEA I, Nr. 847/16.X.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Convenției internaționale privind reprimarea actelor de terorism nuclear, semnată
la New York la 14 septembrie 2005
Parlamentul României adoptă prezenta lege.
Art. 1. — Se ratifică Convenția internațională privind
reprimarea actelor de terorism nuclear, adoptată de
Adunarea Generală a Organizației Națiunilor Unite prin
Rezoluția nr. A/RES/59/290/2005 și semnată de România la
New York la 14 septembrie 2005.

Art. 2. — Cu ocazia depunerii instrumentului de
ratificare se va formula următoarea declarație:
îÎn baza art. 9 alin. 3 din Convenție, România declară
că își stabilește jurisdicția pentru infracțiunile prevăzute la
art. 2, în toate cazurile prevăzute de art. 9 alin. 1 și 2,
potrivit dispozițiilor aplicabile în materie din dreptul intern.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

DORU IOAN TĂRĂCILĂ

București, 2 octombrie 2006.
Nr. 369.
CONVENȚIA INTERNAȚIONALĂ
privind reprimarea actelor de terorism nuclear*)
Statele părți la prezenta convenție,
luând în considerare scopurile și principiile Cartei Organizației Națiunilor Unite privitoare la menținerea păcii și
securității internaționale și promovarea unor relații de bună vecinătate, prietenie și cooperare între state,
amintind Declarația dată cu ocazia celei de-a 50-a aniversări a creării Organizației Națiunilor Unite (ONU), la
24 octombrie 1995,
recunoscând dreptul tuturor statelor de a dezvolta și de a folosi energia nucleară în scopuri pașnice și interesele
lor legitime față de beneficiile potențiale care rezultă din folosirea pașnică a energiei nucleare,
în spiritul Convenției privind protecția fizică a materialelor nucleare din 1980,
profund preocupate de escaladarea la nivel mondial a actelor de terorism, în toate formele și manifestările sale,
reamintind Declarația referitoare la măsurile de eliminare a terorismului internațional, anexată la Rezoluția 49/60 a
Adunării Generale a ONU din 9 decembrie 1994, în care inter alia, statele membre ale ONU au reafirmat în mod solemn
condamnarea necondiționată a tuturor actelor, metodelor și practicilor teroriste ca fiind acte criminale și nejustificate,
indiferent de cine sunt comise și de locul unde se produc, inclusiv a celor care pun în pericol relațiile de prietenie dintre
state și popoare și amenință integritatea teritorială și securitatea statelor,
observând că declarația încurajează, în același timp, statele să examineze urgent domeniul de aplicare a
prevederilor legale internaționale referitoare la prevenirea, combaterea și eliminarea terorismului în toate formele și
manifestările sale, cu scopul de a asigura existența unui cadru legal cuprinzător care să acopere toate aspectele acestei
probleme,
amintind Rezoluția 51/210 a Adunării Generale a ONU din 17 decembrie 1996 și Declarația privind completarea
Declarației din 1994 privind măsurile pentru eliminarea terorismului internațional, anexată la acest document,
amintind, de asemenea, că, în conformitate cu Rezoluția 51/210 a Adunării Generale a ONU, a fost creat un
comitet ad-hoc pentru elaborarea, inter alia, a unei convenții internaționale pentru combaterea actelor de terorism nuclear,
care să completeze instrumentele internaționale existente în acest domeniu,
observând că actele de terorism nuclear se pot solda cu consecințele cele mai grave și pot amenința pacea și
securitatea internațională,
observând, de asemenea, că prevederile legale multilaterale existente nu creează un cadru adecvat de abordare
a acestor atacuri,
fiind convinse de necesitatea de a întări urgent cooperarea internațională dintre state în elaborarea și adoptarea
unor măsuri practice și eficiente de prevenire a unor asemenea acte de terorism și de urmărire și pedepsire a
persoanelor care le comit,
*) Traducere.

MONITORUL OFICIAL AL ROMÂNIEI, PARTEA I, Nr. 847/16.X.2006

3

observând că activitățile forțelor militare ale statelor sunt guvernate de reglementări ale dreptului internațional care
se situează în afara cadrului prezentei convenții și că excluderea unor anumite acțiuni din aria de aplicare a prezentei
convenții nu scuză și nu acordă un caracter licit unor acte care sunt ilegale și nu împiedică, prin urmare, exercitarea
urmăririi în baza altor legi,
au convenit după cum urmează:
ARTICOLUL 1

Pentru scopurile prezentei convenții:
1. Material radioactiv reprezintă material nuclear și alte
substanțe radioactive conținând nuclizi care suferă
dezintegrare spontană (proces însoțit de emisia unuia sau
a mai multor tipuri de radiații ionizante, cum ar fi
particulele alfa, beta, neutroni și raze gama) și care,
datorită proprietăților lor radiologice sau fisionabile, pot
cauza moartea, vătămări corporale grave sau daune
importante bunurilor ori mediului.
2. Material nuclear reprezintă plutoniul, cu excepția celui
care are concentrația izotopică mai mare de 80% în
plutoniu 238; uraniu 233; uraniul îmbogățit în izotopii 235
sau 233; uraniul care conține amestecul de izotopi care
apare în natură altfel decât în forma minerală ori a
reziduurilor minerale; sau orice alte materiale care conțin
una ori mai multe dintre substanțele prezentate anterior.
Uraniul îmbogățit în izotopii 235 sau 233 reprezintă uraniul
conținând fie uraniu 235, fie uraniu 233, fie acești doi
izotopi într-o astfel de cantitate încât raportul dintre suma
acestor doi izotopi și izotopul 238 să fie superior raportului
dintre izotopul 235 și izotopul 238 din uraniul natural.
3. Instalație nucleară reprezintă:
a) orice reactor nuclear, inclusiv reactoarele instalate pe
nave, vehicule, aeronave sau obiecte spațiale pentru a fi
folosite ca sursă de energie în scopul propulsiei unor astfel
de nave, vehicule, aeronave sau obiecte spațiale ori pentru
orice alte scopuri;
b) orice uzină sau mijloc de transport folosită/folosit
pentru producerea, stocarea, procesarea sau transportul
materialelor radioactive.
4. Dispozitiv reprezintă:
a) orice dispozitiv exploziv nuclear; sau
b) orice dispozitiv de dispersie a materialelor radioactive
sau de emitere a radiațiilor care, datorită proprietăților lor
radiologice, pot cauza moartea, vătămări corporale grave
sau daune importante bunurilor ori mediului.
5.
Echipamentele statului sau echipamentele
guvernamentale includ toate obiectivele permanente sau
temporare ori mijloacele de transport care sunt folosite sau
ocupate de către reprezentanții unui stat, membrii unui
guvern, ai unui organism legislativ ori judiciar sau de către
funcționari ori angajați ai unui stat sau ai altor autorități ori
entități publice sau de către angajați ori oficiali ai unei
organizații interguvernamentale în exercitarea obligațiilor lor
oficiale.
6. Forțele militare ale unui stat reprezintă forțele militare
ale unui stat care sunt organizate, antrenate și echipate, în
baza legislației naționale a acestuia, cu scopul principal de
a asigura apărarea sau securitatea națională, și persoanele
care sprijină aceste forțe militare și care se află în mod
oficial sub comanda, controlul și responsabilitatea acestora.
ARTICOLUL 2

1. Orice persoană comite o infracțiune în sensul
prevederilor prezentei convenții, dacă acea persoană, în
mod ilegal și intenționat:
a) deține material radioactiv sau produce ori deține un
dispozitiv:
(i) cu scopul de a provoca moartea ori vătămări
corporale grave; sau

(ii) cu scopul de a provoca daune importante
bunurilor sau mediului;
b) folosește în vreun fel un material sau un dispozitiv
radioactiv ori folosește sau avariază o instalație nucleară
astfel încât să se elibereze sau să existe riscul eliberării
unui material radioactiv:
(i) cu scopul de a provoca moartea ori vătămări
corporale grave; sau
(ii) cu scopul de a provoca daune importante
bunurilor ori mediului; sau
(iii) cu intenția de a constrânge o persoană fizică sau
juridică, o organizație internațională ori un stat să
facă sau să se abțină de la o acțiune.
2. De asemenea, o persoană comite o infracțiune dacă:
a) amenință, în împrejurări care indică faptul că
amenințarea este credibilă, că va comite una dintre
infracțiunile prevăzute la alin. 1 lit. b); sau
b) solicită în mod ilegal și intenționat material radioactiv,
un dispozitiv sau o instalație nucleară, prin amenințare, în
împrejurări care indică faptul că amenințarea este credibilă,
sau prin folosirea forței.
3. De asemenea, o persoană săvârșește o infracțiune
dacă aceasta comite o tentativă la una dintre infracțiunile
prevăzute la alin 1.
4. De asemenea, orice persoană săvârșește o
infracțiune dacă:
a) participă în calitate de complice la infracțiunile
prevăzute la alin. 1, 2 ori 3; sau
b) organizează comiterea sau coordonează alte
persoane în vederea comiterii uneia dintre infracțiunile
prevăzute la alin. 1, 2 ori 3; sau
c) contribuie într-un alt mod la comiterea uneia sau a
mai multor infracțiuni prevăzute la alin. 1, 2 ori 3 de către
un grup de persoane care acționează pentru un scop
comun, dacă această contribuție este intenționată și făcută
fie cu scopul facilitării activității infracționale generale a
grupului sau pentru a servi scopurilor acestuia, fie
cunoscând intenția grupului de a comite infracțiunea sau
infracțiunile respective.
ARTICOLUL 3

Prezenta convenție nu se aplică în cazul în care
infracțiunea este comisă în interiorul unui singur stat, când
presupusul făptuitor și victimele infracțiunii sunt cetățeni ai
acestui stat, când presupusul făptuitor al infracțiunii se
găsește pe teritoriul acestui stat și niciun alt stat nu are
motive să stabilească propria competență, conform art. 9
alin 1 sau 2, fiind înțeles că în aceste cazuri se vor aplica
prevederile art. 7, 12, 14, 15, 16 și 17, după caz.
ARTICOLUL 4

1. Nicio prevedere a prezentei convenții nu afectează
alte drepturi, obligații și responsabilități ale statelor și
persoanelor prevăzute în dreptul internațional, în special
scopurile și principiile Cartei ONU și dreptul internațional
umanitar.
2. Activitățile desfășurate de forțele militare în cursul
unui conflict armat în înțelesul dreptului internațional
umanitar, care sunt guvernate de acest drept, precum și
activitățile desfășurate de forțele militare ale unui stat în
exercitarea sarcinilor oficiale, în măsura în care acestea

4

MONITORUL OFICIAL AL ROMÂNIEI, PARTEA I, Nr. 847/16.X.2006

sunt guvernate de alte reguli ale dreptului internațional, nu
intră sub incidența prezentei convenții.
3. Dispozițiile alin. 2 nu pot fi interpretate în sensul
aprobării sau acordării unui caracter legal unor fapte ilegale
ori în scopul efectuării urmăririi penale în baza altor legi.
4. Prezenta convenție nu se referă și nici nu poate fi
considerată ca referindu-se în vreun mod la problematica
legalității folosirii sau a amenințării cu folosirea armelor
nucleare de către un stat.
ARTICOLUL 5

Fiecare stat parte adoptă măsurile necesare pentru:
a) a prevedea ca infracțiuni în dreptul său intern faptele
prevăzute la art. 2;
b) a stabili pentru infracțiunile respective unele pedepse
corespunzătoare, care să țină seama de gravitatea acestor
infracțiuni.
ARTICOLUL 6

Fiecare stat parte adoptă măsurile necesare, inclusiv
legislație internă, dacă este cazul, pentru a se asigura că
actele criminale prevăzute de prezenta convenție, mai ales
cele concepute sau calculate pentru a provoca teroare în
rândul populației, al unui grup de persoane ori al unor
indivizi, nu vor putea fi justificate în nicio împrejurare prin
considerente de natură politică, filozofică, ideologică,
rasială, etnică, religioasă sau prin alte motive similare și că
sunt sancționate cu pedepse proporționale cu gravitatea lor.
ARTICOLUL 7

1. Statele părți trebuie să coopereze prin:
a) adoptarea tuturor măsurilor posibile, inclusiv, dacă
este necesar, prin adaptarea legislațiilor lor naționale,
pentru a preveni și a contracara pregătirea pe teritoriul lor
a comiterii, pe teritoriul național sau în afara acestuia, a
infracțiunilor prevăzute la art. 2, inclusiv a măsurilor de
interzicere pe teritoriul lor național a activităților persoanelor,
grupurilor ori organizațiilor care încurajează, instigă,
organizează, finanțează în cunoștință de cauză sau asigură
cu bună știință asistență tehnică ori informații sau participă
la săvârșirea acestor infracțiuni;
b) efectuarea unui schimb de informații precise și
verificate, în conformitate cu prevederile legislațiilor lor
naționale, prin modalitățile și cu respectarea condițiilor
prevăzute în acestea, și coordonarea măsurilor
administrative sau de altă natură adoptate, după caz,
pentru depistarea, prevenirea, combaterea și cercetarea
infracțiunilor prevăzute la art. 2 și pentru instituirea
procedurilor penale împotriva persoanelor suspectate de
comiterea unor asemenea infracțiuni. În mod special, un
stat parte trebuie să adopte măsurile adecvate pentru a
informa fără întârziere celelalte state la care se face
referire la art. 9 cu privire la comiterea infracțiunilor
prevăzute la art. 2, precum și cu privire la pregătirile
vizând comiterea unor asemenea infracțiuni despre care a
luat cunoștință și să informeze, atunci când este cazul,
organizațiile internaționale.
2. Statele părți trebuie să adopte măsurile adecvate, în
conformitate cu legislațiile lor naționale, pentru a proteja
confidențialitatea oricărei informații primite în mod
confidențial în virtutea prezentei convenții de la un alt stat
parte sau prin participarea la o activitate desfășurată pentru
implementarea acestei convenții. Dacă statele părți
furnizează informații în mod confidențial unor organizații
internaționale, trebuie adoptate măsuri pentru a se asigura
protejarea confidențialității acelor informații.

3. Prevederile prezentei convenții nu impun statelor părți
obligația de a comunica informații pe care nu le este
permis să le transmită în baza legislațiilor lor naționale sau
a căror comunicare ar pune în pericol securitatea statului
ori protecția fizică a materialului nuclear.
4. Statele părți vor informa secretarul general al ONU
cu privire la autoritățile lor competente și punctele de
legătură însărcinate cu transmiterea și primirea informațiilor
la care se face referire în prezentul articol. Secretarul
general al ONU va comunica, la rândul său, informațiile
referitoare la autoritățile competente și punctele de
legătură tuturor statelor părți și Agenției Internaționale
pentru Energia Atomică. Accesul la aceste autorități și
puncte de legătură trebuie să fie posibil în permanență.
ARTICOLUL 8

În scopul prevenirii infracțiunilor care intră sub incidența
prezentei convenții, statele părți trebuie să depună toate
eforturile pentru a adopta măsurile adecvate de asigurare
a protecției materialelor radioactive, având în vedere
recomandările și funcțiile relevante ale Agenției
Internaționale pentru Energia Atomică.
ARTICOLUL 9

1. Fiecare stat parte trebuie să adopte toate măsurile
care sunt necesare pentru a-și stabili competența asupra
infracțiunilor prevăzute la art. 2, atunci când:
a) infracțiunea este comisă pe teritoriul acelui stat; sau
b) infracțiunea este comisă la bordul unei nave aflate
sub pavilionul acelui stat ori al unei aeronave care este
înregistrată în baza legislației acelui stat la momentul
comiterii infracțiunii; sau
c) infracțiunea este comisă de către un cetățean al
acelui stat.
2. De asemenea, fiecare stat parte poate să își
stabilească propria competență asupra oricărei infracțiuni de
acest fel, atunci când:
a) infracțiunea este comisă împotriva unuia dintre
cetățenii săi; sau
b) infracțiunea este comisă împotriva unui echipament
public al statului sau unui echipament guvernamental al
acelui stat în străinătate, inclusiv împotriva unei ambasade
sau altor sedii diplomatice ori consulare ale acelui stat; sau
c) infracțiunea este comisă de către o persoană apatridă
care își are reședința obișnuită pe teritoriul acelui stat; sau
d) infracțiunea este comisă în încercarea de a
constrânge acel stat să facă ori să nu facă un act; sau
e) infracțiunea este comisă la bordul unui avion
exploatat de guvernul acelui stat.
3. Cu ocazia ratificării, acceptării, aprobării sau aderării
la prezenta convenție, fiecare stat parte va notifica
secretarului general al ONU competența stabilită potrivit
legislației naționale și în conformitate cu alin. 2. În caz de
modificare, statul parte îl informează imediat despre
aceasta pe secretarul general al ONU.
4. Fiecare stat parte adoptă totodată măsurile necesare
pentru a-și stabili competența în ceea ce privește
infracțiunile prevăzute la art. 2, în cazul în care autorul
presupus al infracțiunii se găsește pe teritoriul său și acest
stat nu îl extrădează către unul dintre statele părți care
și-au stabilit competența în conformitate cu alin. 1 și 2.
5. Prezenta convenție nu exclude exercitarea oricărei
competențe în materie penală, stabilită de un stat parte, în
conformitate cu legislația națională.

MONITORUL OFICIAL AL ROMÂNIEI, PARTEA I, Nr. 847/16.X.2006
ARTICOLUL 10

1. De îndată ce primește informații că una dintre
infracțiunile prevăzute la art. 2 a fost comisă sau este
comisă pe teritoriul unui stat parte sau potrivit cărora o
persoană care a comis ori care se presupune că a comis
o astfel de infracțiune este posibil să fie prezentă pe
teritoriul său, statul parte în cauză va lua măsurile
necesare, potrivit legislației naționale, pentru a investiga
faptele care i-au fost aduse la cunoștință.
2. Dacă apreciază că situația o justifică, statul parte pe
teritoriul căruia se află autorul sau presupusul autor va lua
măsurile adecvate, potrivit legislației naționale, pentru a
asigura prezența acelei persoane în vederea urmăririi sau
extrădării.
3. Orice persoană față de care sunt adoptate măsurile
prevăzute la alin. 2 va avea dreptul:
a) să comunice fără întârziere cu cel mai apropiat
reprezentant calificat al statului al cărui cetățean este ori al
statului care este îndreptățit să îi protejeze drepturile sau,
dacă acea persoană este apatridă, al statului pe teritoriul
căruia acea persoană își are reședința obișnuită;
b) să fie vizitată de un reprezentant al acelui stat;
c) să fie informată cu privire la drepturile sale prevăzute
la lit. a) și b).
4. Drepturile la care se face referire la alin. 3 vor fi
exercitate în conformitate cu legile și reglementările statului
pe teritoriul căruia se află autorul sau presupusul autor, cu
condiția ca aceste legi și reglementări să permită deplina
realizare a scopurilor pentru care au fost prevăzute
drepturile menționate la alin. 3.
5. Prevederile alin. 3 și 4 nu aduc atingere dreptului
fiecărui stat îndreptățit să își exercite competența, în
conformitate cu art. 9 alin. 1 lit. c) sau alin. 2 lit. c), de a
invita Comitetul Internațional al Crucii Roșii să comunice cu
presupusul autor și să îl viziteze pe acesta.
6. Atunci când un stat parte a reținut o persoană, în
temeiul dispozițiilor prezentului articol, acesta va notifica
imediat, în mod direct sau prin intermediul secretarului
general al ONU, statele părți care și-au stabilit competența
în conformitate cu art. 9 alin. 1 și 2 și, în cazul în care
consideră că este necesar, orice alt stat parte interesat, cu
privire la faptul că acea persoană este reținută și la
circumstanțele care justifică reținerea acelei persoane.
Statul care efectuează investigațiile prevăzute la alin. 1 va
informa imediat statele părți asupra rezultatelor cercetărilor
și va indica dacă intenționează să-și exercite jurisdicția.
ARTICOLUL 11

1. În cazurile în care sunt aplicabile dispozițiile art. 9,
statul parte pe teritoriul căruia se găsește autorul presupus
al infracțiunii este obligat, dacă nu extrădează acea
persoană, să prezinte cazul, fără întârziere și fără nicio
excepție, indiferent dacă infracțiunea a fost sau nu a fost
comisă pe teritoriul său, autorităților sale competente,
pentru a exercita acțiunea penală potrivit procedurii
prevăzute de legislația sa. Aceste autorități hotărăsc în
aceleași condiții ca pentru orice altă infracțiune care are
caracter grav conform legislației statului respectiv.
2. De fiecare dată când legislația internă a unui stat
parte nu îi permite acestuia să extrădeze sau să predea
pe unul dintre cetățenii săi decât cu condiția ca acea
persoană să fie trimisă înapoi pentru a-și executa
pedeapsa la care a fost condamnată la terminarea
procesului sau procedurii pentru care extrădarea ori
predarea i-a fost cerută și cu condiția ca acest stat și
statul care reclamă extrădarea să accepte această cerere
și celelalte condiții pe care le apreciază necesare,

5

extrădarea sau predarea condiționată este suficientă pentru
a stinge obligația prevăzută la alin. 1.
ARTICOLUL 12

Oricărei persoane reținute sau împotriva căreia au fost
luate alte măsuri ori au fost efectuate proceduri, ca urmare
a prevederilor prezentei convenții, îi vor fi asigurate un
tratament echitabil, precum și toate drepturile și garanțiile,
în conformitate cu legislația statului pe teritoriul căruia se
află și cu dispozițiile aplicabile ale dreptului internațional,
inclusiv prevederile în materia drepturilor omului.
ARTICOLUL 13

1. Infracțiunile prevăzute la art. 2 sunt considerate de
plin drept ca fiind cazuri de extrădare în toate tratatele de
extrădare existente între oricare dintre statele părți anterior
intrării în vigoare a prezentei convenții. Statele părți se
obligă să includă astfel de infracțiuni care dau loc la
extrădare în fiecare tratat de extrădare ce va fi încheiat
ulterior între ele.
2. Atunci când un stat parte care condiționează
extrădarea de existența unui tratat primește o cerere de
extrădare de la un alt stat parte față de care este obligat
printr-un tratat privind extrădarea, statul solicitat poate să
considere prezenta convenție ca fiind baza juridică pentru
extrădare în ceea ce privește infracțiunile prevăzute la
art. 2. Extrădarea se supune celorlalte condiții prevăzute de
legislația statului căruia i s-a cerut extrădarea.
3. Statele părți care nu condiționează extrădarea de
existența unui tratat recunosc reciproc infracțiunile
prevăzute la art. 2 drept cazuri de extrădare, în condițiile
prevăzute de legislația statului solicitat.
4. Dacă este necesar, infracțiunile prevăzute la art. 2
sunt considerate, în scopul extrădării între statele părți, ca
nefiind comise exclusiv în locul în care au fost săvârșite, ci
și pe teritoriul statelor care și-au stabilit jurisdicția în
conformitate cu art. 9 alin. 1 și 2.
5. Prevederile tuturor înțelegerilor și tratatelor de
extrădare dintre statele părți cu privire la infracțiunile
prevăzute la art. 2 sunt considerate ca fiind modificate între
statele părți în măsura în care sunt incompatibile cu
prezenta convenție.
ARTICOLUL 14

1. Statele părți își acordă reciproc cea mai extinsă
asistență în vederea efectuării oricărei anchete, proceduri
penale sau proceduri de extrădare ce vizează infracțiunile
prevăzute la art. 2, inclusiv pentru obținerea elementelor de
probă care sunt necesare scopurilor procedurii.
2. Statele părți își vor îndeplini obligațiile care rezultă
din prevederile alin. 1 în conformitate cu tratatele sau cu
alte acorduri cu privire la asistența judiciară reciprocă,
încheiate între ele. În absența unor astfel de tratate sau
acorduri, statele părți își acordă asistență în conformitate
cu legislația lor națională.
ARTICOLUL 15

Niciuna dintre infracțiunile prevăzute la art. 2 nu va fi
considerată, în scopul extrădării sau al asistenței judiciare
reciproce, ca infracțiune politică sau infracțiune conexă unei
infracțiuni politice ori infracțiune săvârșită din motive
politice. Prin urmare, o cerere de extrădare sau de
asistență juridică reciprocă în cazul unei astfel de infracțiuni
nu va putea fi refuzată pentru motivul că aceasta privește
o infracțiune politică, o infracțiune conexă unei infracțiuni
politice sau o infracțiune săvârșită din motive politice.

6

MONITORUL OFICIAL AL ROMÂNIEI, PARTEA I, Nr. 847/16.X.2006
ARTICOLUL 16

Nicio dispoziție a prezentei convenții nu va fi interpretată
ca impunând o obligație de extrădare sau de acordare a
asistenței judiciare reciproce, dacă statul parte solicitat are
motive serioase să creadă că cererea de extrădare sau de
asistență judiciară vizând infracțiunile prevăzute la art. 2 a
fost prezentată cu scopul de a urmări și de a pedepsi o
persoană pe motive de rasă, religie, naționalitate, origine
etnică sau opinii politice ori că soluționarea acestei cereri
ar aduce un prejudiciu situației acestei persoane pentru
oricare dintre aceste motive.
ARTICOLUL 17

1. O persoană aflată în detenție sau care execută o
pedeapsă pe teritoriul unui stat parte și a cărei prezență
este necesară într-un alt stat parte în scopul de a depune
mărturie, de a identifica sau de a ajuta la stabilirea faptelor
în cursul cercetării și urmăririi penale a infracțiunilor
stipulate în prezenta convenție poate fi transferată dacă
sunt îndeplinite următoarele condiții:
a) persoana își dă liber și în cunoștință de cauză
consimțământul; și
b) autoritățile competente ale ambelor state consimt la
acest transfer, în condițiile pe care acestea le consideră
adecvate.
2. Pentru scopurile prezentului articol:
a) statul spre care se face transferul are puterea și
obligația de a ține persoana transferată în detenție, în afară
de cazul în care a primit o cerere sau o autorizație
contrară din partea statului din care persoana a fost
transferată;
b) statul spre care este efectuat transferul își
îndeplinește fără întârziere obligația de a returna persoana
respectivă în paza statului din care a fost transferată,
conform celor convenite în prealabil sau conform celor
decise de către autoritățile competente din cele două state;
c) statul spre care se efectuează transferul nu poate
pretinde statului din care se face transferul să angajeze o
procedură de extrădare pentru ca persoana în cauză să îi
fie remisă;
d) se va lua în considerare perioada pe care persoana
în cauză a petrecut-o în detenție în statul în care a fost
transferată, în scopul computării pedepsei de executat în
statul din care a fost transferată.
3. În afară de cazul în care statul parte din care o
persoană urmează să fie transferată în conformitate cu
prezentul articol își dă acordul în acest sens, persoana
respectivă, indiferent de cetățenia pe care o are, nu va fi
urmărită, deținută sau supusă altor restricții privind
libertatea sa de mișcare pe teritoriul statului spre care acea
persoană este transferată, în legătură cu actele sau
condamnările anterioare plecării sale de pe teritoriul statului
din care acea persoană a fost transferată.
ARTICOLUL 18

1. Dacă un stat parte a preluat sau deține controlul
asupra unor materiale radioactive, dispozitive sau instalații
nucleare, după comiterea uneia dintre infracțiunile stipulate
la art. 2, acesta trebuie:
a) să ia măsurile necesare pentru ca materialele
radioactive, dispozitivele sau instalațiile nucleare să fie
neutralizate;

b) să se asigure că materialul nuclear este deținut în
conformitate cu sistemul de garanții nucleare stabilit de
Agenția Internațională pentru Energia Atomică; și
c) să respecte recomandările de protecție fizică, precum
și standardele de sănătate și securitate nucleare publicate
de Agenția Internațională pentru Energia Atomică.
2. În urma finalizării oricăror proceduri privind una dintre
infracțiunile la care se referă art. 2 sau mai devreme dacă
dreptul internațional o cere, toate materialele radioactive,
dispozitivele sau instalațiile nucleare vor fi restituite, după
consultarea (mai ales în legătură cu modalitățile de
restituire și depozitare) cu statele părți implicate, statului
parte căruia îi aparțin, statului parte al cărui cetățean sau
rezident este persoana fizică ori juridică aflată în posesia
unor astfel de materiale radioactive, dispozitive sau instalații
ori statului parte de pe teritoriul căruia acestea au fost
sustrase sau obținute în mod ilegal.
3. a) Dacă unui stat parte i se interzice, prin legislația
națională sau dreptul internațional, să restituie sau să
primească astfel de materiale radioactive, dispozitive ori
instalații nucleare sau dacă statele părți implicate convin
astfel, sub rezerva prevederilor lit. b), statul parte care
deține materialele sau dispozitivele radioactive ori
instalațiile nucleare va continua să ia măsurile descrise la
alin. 1; astfel de materiale sau dispozitive radioactive ori
instalații nucleare vor fi folosite doar în scopuri pașnice;
b) Dacă este împotriva legii pentru statul parte aflat în
posesia materialelor radioactive sau dispozitivelor ori
instalațiilor nucleare să le dețină, acel stat se va asigura
că acestea sunt transferate, cât mai repede posibil, către
un stat pentru care deținerea lor nu este ilegală și care,
dacă este necesar, a oferit asigurări în conformitate cu
alin. 1, cu consultarea statului respectiv, cu scopul
neutralizării acestora; astfel de materiale radioactive sau
dispozitive ori instalații nucleare vor fi folosite doar în
scopuri pașnice.
4. Dacă materialele radioactive, dispozitivele sau
instalațiile nucleare la care se face referire la alin. 1 și 2
nu aparțin niciunuia dintre statele părți sau niciunui
cetățean ori rezident al unui stat parte sau nu au fost
sustrase ori obținute ilegal de pe teritoriul unui stat parte
ori dacă niciun stat nu dorește să primească astfel de
materiale, dispozitive sau instalații, în baza prevederilor
alin. 3, va fi luată o decizie separată cu privire la
depozitarea acestor materiale, în urma consultării dintre
statele implicate și organizațiile internaționale responsabile,
conform alin. 3 lit. b).
5. Pentru ducerea la îndeplinire a prevederilor alin. 1, 2,
3 și 4 statul parte care deține materiale radioactive,
dispozitive sau instalații nucleare poate solicita asistența și
cooperarea altor state părți, în special statelor părți
implicate, și a organizațiilor internaționale responsabile, în
special Agenției Internaționale pentru Energia Atomică.
Statele părți și organizațiile internaționale sunt încurajate să
furnizeze tot ajutorul posibil, respectând prevederile acestui
alineat.
6. Statele părți implicate în depozitarea și deținerea
materialelor radioactive, dispozitivelor sau instalațiilor
nucleare, respectând prevederile prezentului articol, îl vor
informa pe directorul general al Agenției Internaționale
pentru Energia Atomică în legătură cu modul în care au
fost depozitate aceste materiale. Directorul general al

MONITORUL OFICIAL AL ROMÂNIEI, PARTEA I, Nr. 847/16.X.2006
Agenției Internaționale pentru Energia Atomică va transmite
informația statelor părți.
7. În eventualitatea oricărei dispersii de material
radioactiv din cauza uneia dintre infracțiunile prevăzute la
art. 2, nicio dispoziție a prezentului articol nu va afecta în
niciun fel regulile de drept internațional care guvernează
răspunderea pentru daune nucleare sau alte reglementări
ale dreptului internațional.
ARTICOLUL 19

Statul parte în care a fost începută urmărirea penală
împotriva autorului presupus al infracțiunii comunică
rezultatul definitiv, în conformitate cu legislația sa sau cu
procedurile aplicabile naționale, secretarului general al
ONU, care informează celelalte state părți.
ARTICOLUL 20

Statele părți se vor consulta între ele în mod direct sau
prin intermediul secretarului general al ONU, beneficiind,
dacă este necesar, și de asistența organizațiilor
internaționale, pentru a asigura aplicarea eficientă a
prezentei convenții.
ARTICOLUL 21

Statele părți trebuie să își îndeplinească obligațiile
prevăzute în prezenta convenție într-o manieră aflată în
concordanță cu principiile egalității suverane și integrității
teritoriale ale statelor, precum și al neamestecului în
treburile interne ale altor state.
ARTICOLUL 22

Nicio prevedere a prezentei convenții nu abilitează vreun
stat parte să exercite, pe teritoriul unui alt stat parte,
competențe sau funcții care sunt rezervate exclusiv
autorităților acelui stat parte prin dreptul său intern.
ARTICOLUL 23

1. Orice diferend dintre două sau mai multe state părți
privind interpretarea ori aplicarea prezentei convenții și care
nu poate fi soluționat prin negociere într-un interval de timp
rezonabil va fi supus arbitrajului la cererea unuia dintre
state. Dacă în termen de 6 luni de la data solicitării
arbitrajului părțile nu cad de acord în ceea ce privește
organizarea acestuia, oricare dintre părți poate supune
diferendul Curții Internaționale de Justiție, depunând o
cerere, în conformitate cu Statutul Curții.
2. Oricare stat poate declara, la momentul semnării,
ratificării, acceptării, aprobării sau aderării la prezenta
convenție, că nu se consideră obligat de prevederile
alin. 1. Celelalte state părți nu sunt ținute de prevederile
alin. 1 față de orice stat parte care a formulat o asemenea
rezervă.
3. Statul care a formulat o rezervă potrivit dispozițiilor
alin. 2 o poate retrage în orice moment prin notificarea
secretarului general al ONU.
ARTICOLUL 24

1. Prezenta convenție va fi deschisă semnării de către
toate statele de la 14 septembrie 2005 până la
31 decembrie 2006, la sediul central al ONU din New
York.

7

2. Prezenta convenție este supusă ratificării, acceptării
sau aprobării. Instrumentele de ratificare, acceptare sau
aprobare vor fi depuse la secretarul general al ONU.
3. Prezenta convenție va fi deschisă pentru aderare
oricărui stat. Instrumentele de aderare trebuie depuse la
secretarul general al ONU.
ARTICOLUL 25

1. Prezenta convenție intră în vigoare în cea de-a 30-a
zi de la data depunerii celui de-al 22-lea instrument de
ratificare, acceptare, aprobare sau aderare la secretarul
general al ONU.
2. Pentru fiecare stat care ratifică, acceptă, aprobă sau
aderă la prezenta convenție după depunerea celui de-al
22-lea instrument de ratificare, acceptare, aprobare sau
aderare, aceasta va intra în vigoare în a 30-a zi de la
depunerea instrumentelor de ratificare, acceptare, aprobare
sau aderare de către statul în cauză.
ARTICOLUL 26

1. Orice stat parte poate propune amendamente la
prezenta convenție. Amendamentul propus va fi înaintat
depozitarului, care îl va comunica imediat tuturor statelor
părți.
2. Dacă majoritatea statelor părți solicită depozitarului să
convoace o conferință pentru studierea amendamentelor
propuse, depozitarul va invita toate statele părți să participe
la o asemenea conferință, care va începe nu mai devreme
de 3 luni de la transmiterea invitațiilor.
3. În cursul conferinței se vor depune toate eforturile
pentru a se asigura că amendamentele sunt adoptate prin
consens. Dacă acest lucru nu este posibil, amendamentele
pot fi adoptate cu o majoritate de două treimi din numărul
total al statelor părți. Orice amendament adoptat la
conferință este imediat comunicat tuturor statelor părți de
către depozitar.
4. Amendamentul adoptat în conformitate cu alin. 3 va
intra în vigoare pentru fiecare stat parte care a depus
instrumentele de ratificare, acceptare sau aprobare a
amendamentului ori de aderare la acesta, în cea de-a
30 zi de la data la care două treimi din numărul statelor
părți au depus respectivele lor instrumente. După aceea,
amendamentul va intra în vigoare pentru fiecare stat parte
în a 30-a zi de la data la care statul în cauză a depus
respectivul instrument.
ARTICOLUL 27

1. Orice stat parte poate denunța prezenta convenție
printr-o notificare scrisă adresată secretarului general al
ONU.
2. Denunțarea va produce efecte după un an de la data
primirii notificării de către secretarul general al ONU.
ARTICOLUL 28

Originalul prezentei convenții, ale cărui texte în limbile
arabă, chineză, engleză, franceză, rusă și spaniolă sunt
egal autentice, va fi depus la secretarul general al ONU,
care va transmite apoi copii certificate tuturor statelor.
Drept care subsemnații, împuterniciți în mod corespunzător
în acest scop de guvernele lor, au semnat prezenta
convenție, care a fost deschisă spre semnare la sediul
ONU de la New York, la 14 septembrie 2005.

8

MONITORUL OFICIAL AL ROMÂNIEI, PARTEA I, Nr. 847/16.X.2006
PREȘEDINTELE ROMÂNIEI

DECRET
privind promulgarea Legii pentru ratificarea Convenției
internaționale privind reprimarea actelor de terorism nuclear,
semnată la New York la 14 septembrie 2005
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru ratificarea Convenției
internaționale privind reprimarea actelor de terorism nuclear, semnată la New
York la 14 septembrie 2005, și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 25 septembrie 2006.
Nr. 1.121.

HOTĂRÂRI

ALE

SENATULUI

PARLAMENTUL ROMÂNIEI
SENATUL

HOTĂRÂRE
privind validarea unui mandat de senator
În temeiul prevederilor art. 70 alin. (1) din Constituția României,
republicată, ale art. 91 alin. (10) din Legea nr. 373/2004 pentru alegerea
Camerei Deputaților și a Senatului, ale art. 2, 3 și 4 din Legea nr. 96/2006
privind Statutul deputaților și al senatorilor, ale art. 2 și 3 din Legea
nr. 115/1996 pentru declararea și controlul averii demnitarilor, magistraților, a
unor persoane cu funcții de conducere și de control și a funcționarilor
publici, cu modificările și completările ulterioare, ale Legii nr. 161/2003
privind unele măsuri pentru asigurarea transparenței în exercitarea
demnităților publice, a funcțiilor publice și în mediul de afaceri, prevenirea și
sancționarea corupției, cu modificările și completările ulterioare, precum și ale
art. 12 și 180 din Regulamentul Senatului,
Senatul adoptă prezenta hotărâre.
Articol unic. — Se validează mandatul de senator al doamnei
Tomoiagă Liliana Lucia — Grupul parlamentar al Partidului Social Democrat,
în Circumscripția electorală nr. 1 Alba, mandat rămas vacant ca urmare a
demisiei senatorului George-Cristian Maior.
Această hotărâre a fost adoptată de Senat în ședința din 12 octombrie
2006, cu respectarea prevederilor art. 76 alin. (1) din Constituția României,
republicată.
PREȘEDINTELE SENATULUI

NICOLAE VĂCĂROIU
București, 12 octombrie 2006.
Nr. 34.

9

MONITORUL OFICIAL AL ROMÂNIEI, PARTEA I, Nr. 847/16.X.2006
PARLAMENTUL ROMÂNIEI
SENATUL

HOTĂRÂRE
privind bugetul de venituri și cheltuieli al Senatului
pe anul 2007
În temeiul prevederilor art. 64 alin. (1) și ale art. 67 din Constituția
României, republicată, precum și ale art. 36 lit. l) și ale art. 204 alin. (1) din
Regulamentul Senatului,
Senatul adoptă prezenta hotărâre.
Art. 1. — (1) Bugetul de venituri și cheltuieli al Senatului pe anul
2007, finanțat din resurse de la bugetul de stat, se stabilește la suma de
111.640 mii lei, din care:
a) Cheltuieli curente
105.440 mii lei
din care:
— cheltuieli de personal
67.076 mii lei
— bunuri și servicii
35.793 mii lei
— transferuri între unități ale administrației publice
2.570 mii lei
— alte transferuri
1 mii lei
b) Cheltuieli de capital
6.200 mii lei.
(2) Detalierea cheltuielilor pe structura clasificației bugetului de stat este
prevăzută în anexa care face parte integrantă din prezenta hotărâre.
Art. 2. — Bugetul Senatului, adoptat prin prezenta hotărâre, va fi inclus
în proiectul bugetului de stat pe anul 2007.
Această hotărâre a fost adoptată de Senat în ședința din 12 octombrie
2006, cu respectarea prevederilor art. 76 alin. (2) din Constituția României,
republicată.
PREȘEDINTELE SENATULUI

NICOLAE VĂCĂROIU
București, 12 octombrie 2006.
Nr. 35.
ANEXĂ*)

*) Anexa este reprodusă în facsimil.

10

MONITORUL OFICIAL AL ROMÂNIEI, PARTEA I, Nr. 847/16.X.2006

MONITORUL OFICIAL AL ROMÂNIEI, PARTEA I, Nr. 847/16.X.2006

DECIZII

ALE

CURȚII

11

CONSTITUȚIONALE

CURTEA CONSTITUȚIONALĂ

D E C I Z I A Nr. 571
din 19 septembrie 2006

referitoare la excepția de neconstituționalitate a prevederilor art. 22 alin. (5) din Legea nr. 10/2001
privind regimul juridic al unor imobile preluate în mod abuziv
în perioada 6 martie 1945 — 22 decembrie 1989
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Șerban Viorel Stănoiu
Ion Tiucă
Irina Loredana Gulie

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 22 alin. (5) din Legea nr. 10/2001
privind regimul juridic al unor imobile preluate în mod
abuziv în perioada 6 martie 1945 — 22 decembrie 1989,
excepție ridicată de Gabriela Ordean, Ortensia Miclea și
Cezar Seceleanu în Dosarul nr. 7.391/2005 al Tribunalului
Alba — Secția civilă.
La apelul nominal lipsesc părțile. Procedura de citare a
fost legal îndeplinită.

Reprezentantul Ministerului Public pune concluzii de
respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 1 martie 2006, pronunțată în Dosarul
nr. 7.391/2005, Tribunalul Alba — Secția civilă a sesizat
Curtea Constituțională cu excepția de neconstituționalitate
a prevederilor art. 22 alin. (5) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989. Excepția a
fost ridicată de Gabriela Ordean, Ortensia Miclea și Cezar
Seceleanu.
În motivarea excepției de neconstituționalitate autorii
susțin că prevederile art. 22 alin. (5) din Legea
nr. 10/2001, ce instituie un termen de 6 luni pentru
trimiterea notificării în vederea restituirii imobilelor ce intră
sub incidența actului normativ criticat, contravin dispozițiilor

12

MONITORUL OFICIAL AL ROMÂNIEI, PARTEA I, Nr. 847/16.X.2006

constituționale invocate. Se arată, în acest sens, că forma
inițială a Legii nr. 10/2001 nu includea, în sfera imobilelor
preluate în mod abuziv, pe acelea considerate a fi fost
abandonate, în baza unei dispoziții administrative sau a
unei hotărâri judecătorești pronunțate în temeiul Decretului
nr. 111/1951 privind reglementarea situației bunurilor de
orice fel supuse confiscării, fără moștenitori sau fără
stăpân. Această categorie de imobile a fost introdusă ca
urmare a modificării Legii nr. 10/2001 prin Legea
nr. 247/2005 privind reforma în domeniile proprietății și
justiției, precum și unele măsuri adiacente. Prin urmare, în
opinia autorilor excepției, termenul de 6 luni pentru
trimiterea notificării nu se mai poate aplica și imobilelor
prevăzute la art. 2 alin. (1) lit. e) din Legea nr. 10/2001,
referitor la imobilele ce intră sub incidența Decretului
nr. 111/1951, introdus prin Legea nr. 247/2005.
Tribunalul Alba — Secția civilă apreciază că excepția
de neconstituționalitate este neîntemeiată.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate
este neîntemeiată.
Avocatul Poporului apreciază că dispozițiile legale
criticate sunt constituționale, invocând jurisprudența Curții
Constituționale în materie.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl reprezintă
prevederile art. 22 alin. (5) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945 — 22 decembrie 1989, republicată
în Monitorul Oficial al României, Partea I, nr. 798 din
2 septembrie 2005, potrivit cărora: îNerespectarea
termenului de 6 luni prevăzut pentru trimiterea notificării atrage
pierderea dreptului de a solicita în justiție măsuri reparatorii în
natură sau prin echivalent.“
În opinia autorilor excepției de neconstituționalitate
prevederile legale criticate contravin dispozițiilor
constituționale cuprinse în art. 15 privind principiul
neretroactivității legii, în art. 16 — Egalitatea în drepturi, în
art. 21 — Accesul liber la justiție, în art. 44 — Dreptul de
proprietate privată, și în art. 53 — Restrângerea exercițiului
unor drepturi sau al unor libertăți.
Examinând excepția de neconstituționalitate invocată,
Curtea constată că principala critică de neconstituționalitate
constă în susținerea potrivit căreia dispozițiile legale
criticate, referitoare la termenul de 6 luni prevăzut pentru
trimiterea notificării în vederea restituirii imobilelor ce intră

sub incidența Legii nr. 10/2001, nu mai pot fi aplicabile și
în privința imobilelor considerate a fi fost abandonate și
preluate de stat în baza unei dispoziții administrative sau a
unei hotărâri judecătorești pronunțate în temeiul Decretului
nr. 111/1951, categorie de imobile introdusă în cuprinsul
art. 2 alin. (1) lit. e) din Legea nr. 10/2001, ca urmare a
modificării acestui act normativ prin Legea nr. 247/2005.
Analizând aceste susțineri, Curtea constată că acestea
nu sunt întemeiate.
Astfel, prevederile art. 2 alin. (1) lit. e) din Legea
nr. 10/2001, modificată prin Legea nr. 247/2005,
nominalizează expres Decretul nr. 111/1951 în sfera actelor
normative abuzive, act normativ în temeiul căruia imobilele
considerate a fi abandonate treceau în proprietatea statului,
în baza unei hotărâri judecătorești sau a unei dispoziții
administrative. În forma inițială a legii, imobilele considerate
a fi fost abandonate erau incluse în sfera imobilelor
preluate în mod abuziv, fără însă ca dispozițiile art. 2
alin. (1) lit. d) să indice actul normativ în temeiul căruia
aceste imobile erau trecute în proprietatea statului. Prin
urmare, introducerea expresă a acestui act normativ,
respectiv Decretul nr. 111/1951, nu aduce niciun element
de noutate față de reglementarea anterioară, astfel încât
textul de lege criticat nu contravine dispozițiilor art. 15
alin. (2) din Legea fundamentală.
De altfel, Curtea Constituțională are o bogată
jurisprudență referitoare la constituționalitatea prevederilor
art. 22 alin. (5) din Legea nr. 10/2001 față de dispozițiile
art. 21, 44 și 53 din Legea fundamentală. Astfel, prin
Decizia nr. 99 din 22 februarie 2005, publicată în Monitorul
Oficial al României, Partea I, nr. 345 din 25 aprilie 2005,
Curtea a statuat că textul de lege criticat nu încalcă
dispozițiile art. 21 din Constituție privind accesul liber la
justiție, ci instituie norme procedurale pentru exercitarea
acestui drept, în conformitate cu dispozițiile constituționale
ale art. 126 alin. (2), ce prevăd că procedura de judecată
este stabilită numai prin lege. S-a mai arătat, în decizia
menționată, că niciuna dintre situațiile limitativ prevăzute la
alin. (1) al art. 53 din Constituție, în care poate interveni
restrângerea exercițiului unui drept, nu are incidență în
cauză, dat fiind că nu este vorba despre o restrângere a
exercițiului dreptului de acces liber la justiție al persoanelor
interesate, ci, în fapt, de condiționarea exercitării acestui
drept de respectarea anumitor termene procedurale. Curtea
a statuat că prevederile legale criticate dau expresie
competenței constituționale a legiuitorului, reglementată prin
art. 44 alin. (1) teza a doua, de a stabili conținutul și
limitele dreptului de proprietate.
Argumentele ce au stat la baza respingerii ca
neîntemeiată a excepției de neconstituționalitate sunt
valabile și în prezenta cauză, neintervenind elemente noi,
de natură să determine o reconsiderare a jurisprudenței
Curții Constituționale.
În ceea ce privește pretinsa încălcare a principiului
constituțional al egalității în drepturi, Curtea constată că
prevederile art. 22 alin. (5) din Legea nr. 10/2001 se aplică
în mod egal tuturor subiectelor de drept aflate în aceeași
situație juridică, fără nicio discriminare pe considerente
arbitrare, astfel încât nici aceste susțineri ale autorilor
excepției nu pot fi reținute.

MONITORUL OFICIAL AL ROMÂNIEI, PARTEA I, Nr. 847/16.X.2006

13

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 22 alin. (5) din Legea nr. 10/2001 privind regimul
juridic al unor imobile preluate în mod abuziv în perioada 6 martie 1945—22 decembrie 1989, excepție ridicată de
Gabriela Ordean, Ortensia Miclea și Cezar Seceleanu în Dosarul nr. 7.391/2005 al Tribunalului Alba — Secția civilă.
Definitivă și general obligatorie.
Pronunțată în ședința publică din data de 19 septembrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Gulie

CURTEA CONSTITUȚIONALĂ

D E C I Z I A Nr. 591
din 19 septembrie 2006

referitoare la excepția de neconstituționalitate a dispozițiilor art. 3 alin. (5), art. 4 alin. (4), art. 5
alin. (1) și (3), art. 7, art. 9 alin. (5), art. 10 alin. (2) și art. 17 din Legea recunoștinței față
de eroii-martiri și luptătorii care au contribuit la victoria Revoluției române din decembrie 1989
nr. 341/2004
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Șerban Viorel Stănoiu
Ion Tiucă
Doina Suliman

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate a dispozițiilor art. 3 alin. (5), art. 4 alin. (4),
art. 5 alin. (1) și (3), art. 7, art. 9 alin. (5), art. 10 alin. (2)
și art. 17 din Legea recunoștinței față de eroii-martiri și
luptătorii care au contribuit la victoria Revoluției române din
decembrie 1989 nr. 341/2004, excepție ridicată de Ion
Ciochină în Dosarul nr. 6.601/1/2005 (1.550/2005) al Înaltei
Curți de Casație și Justiție — Secția de contencios
administrativ și fiscal.
La apelul nominal lipsesc părțile, față de care procedura
de citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 4 mai 2006, pronunțată în Dosarul
nr. 6.601/1/2005 (1.550/2005), Înalta Curte de Casație și
Justiție — Secția de contencios administrativ și fiscal a
sesizat Curtea Constituțională cu excepția de
neconstituționalitate a dispozițiilor art. 3 alin. (5), art. 4
alin. (4), art. 5 alin. (1) și (3), art. 7, art. 9 alin. (5), art. 10
alin. (2) și art. 17 din Legea recunoștinței față de eroiimartiri și luptătorii care au contribuit la victoria Revoluției
române din decembrie 1989 nr. 341/2004, excepție ridicată
de Ion Ciochină cu ocazia soluționării recursului declarat

împotriva Sentinței civile nr. 372 din 3 martie 2005,
pronunțată de Curtea de Apel București — Secția a VIII-a
contencios administrativ și fiscal.
În motivarea excepției de neconstituționalitate autorul
acesteia susține, în esență, următoarele:
— art. 3 alin. (5) instituie discriminări între asociațiile
revoluționarilor, întrucât cele care au fost înființate până la
31 decembrie 1990, dar nu au beneficiat de sedii până la
intrarea în vigoare a legii, nu mai pot primi gratuit sedii de
la stat;
— art. 4 alin. (4) instituie discriminări între revoluționari,
condiționând acordarea indemnizațiilor reparatorii de nivelul
veniturilor realizate;
— art. 5 alin. (1) condiționează acordarea drepturilor
prevăzute de lege de împrejurări contrare demnității umane,
având și caracter discriminatoriu;
— art. 5 alin. (3) nesocotește actele Președintelui
României de acordare a titlurilor de onoare, subordonându-le
actelor emise de Secretariatul de Stat pentru Problemele
Revoluționarilor din Decembrie 1989;
— art. 7 instituie discriminări între revoluționari și militari,
respectiv salariați din cadrul Ministerului Apărării Naționale
și al Ministerului Administrației și Internelor, cei din urmă
beneficiind și de onorurile oferite de cele două ministre;
— art. 9 alin. (5) nu precizează modul de aducere la
cunoștință publică a persoanelor care au obținut noul
certificat, împiedicând contestarea titlurilor acordate;
— art. 10 alin. (2) prevede posibilitatea pierderii de
către unele persoane a drepturilor conferite prin acte ale
Președintelui României;
— art. 17, prin abrogarea Legii nr. 42/1990, anulează,
de fapt, titlurile președințiale și drepturile obținute în baza
acestora.
Înalta Curte de Casație și Justiție apreciază că
dispozițiile legale criticate prin excepție sunt constituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,

14

MONITORUL OFICIAL AL ROMÂNIEI, PARTEA I, Nr. 847/16.X.2006

Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul consideră că excepția de neconstituționalitate
este neîntemeiată.
Președinții celor două Camere ale Parlamentului și
Avocatul Poporului nu au comunicat punctele lor de
vedere asupra excepției de neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, concluziile procurorului,
dispozițiile de lege criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) și ale art. 1
alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate.
Obiectul excepției de neconstituționalitate îl constituie
următoarele dispoziții din Legea recunoștinței față de eroiimartiri și luptătorii care au contribuit la victoria Revoluției
române din decembrie 1989 nr. 341/2004, publicată în
Monitorul Oficial al României, Partea I, nr. 654 din 20 iulie
2004:
— Art. 3 alin. (5): îSediile asociațiilor, ligilor, organizațiilor,
cluburilor și fundațiilor revoluționarilor constituite până la data
de 31 decembrie 1990, aflate în proprietatea statului și pentru
care există un contract de închiriere la data intrării în vigoare a
prezentei legi, vor trece, fără plată, în patrimoniul acestora, iar
sediile asociațiilor, ligilor, organizațiilor, cluburilor și fundațiilor
revoluționarilor constituite după această dată, până la data de
31 decembrie 1992, precum și sediile federațiilor și uniunilor
naționale de revoluționari constituite până la 31 decembrie
2003 vor avea același regim juridic prevăzut pentru sediile
partidelor politice.“;
— Art. 4 alin. (4): îDe o indemnizație lunară reparatorie,
calculată prin aplicarea coeficientului de 1,10 la salariul mediu
brut pe economie din luna anterioară celei în care se face
plata, beneficiază persoanele care au obținut titlurile prevăzute
la art. 3 alin. (1) lit. b) pct. 3 — și numai dacă au un venit mai
mic decât salariul mediu brut pe economie. De aceleași
drepturi și în aceleași condiții beneficiază copiii eroilor-martiri,
indiferent de vârstă, dacă nu sunt încadrați în nicio formă
de învățământ ori nu realizează venituri din motive
neimputabile lor.“;
— Art. 5. alin. (1) și (3): î(1) Persoanele prevăzute la
art. 3 alin. (1) lit. b), precum și la art. 4 alin. (1) beneficiază, pe
lângă indemnizația calculată conform prevederilor art. 4, și de
următoarele drepturi:
a) prioritate în asigurarea unei locuințe din fondul disponibil
de locuințe sociale, în localitatea de domiciliu, dacă nu au
deținut în proprietate o altă locuință până la data atribuirii;
b) stabilirea chiriei la nivelul minim prevăzut de lege pentru
locuințele din fondul locativ de stat, dacă dispun de un venit
lunar mai mic sau egal cu salariul mediu brut pe economie;
c) cumpărarea sau închirierea cu prioritate, fără licitație, din
fondul de stat, a unui spațiu comercial sau de prestări servicii
corespunzător, cu o suprafață utilă de până la 100 m2, inclusiv
în indiviziune, sau concesionarea ori închirierea cu prioritate,
fără licitație, a unei suprafețe de teren de până la 100 m2 din
domeniul public pentru construirea unui spațiu comercial sau
de prestări servicii, cu o clauză de neînstrăinare timp de 10 ani
de la data dobândirii;
d) acordarea gratuită de proteze, orteze și scaune cu rotile
pentru invalizii care și-au pierdut total sau parțial capacitatea de
muncă, costul integral al acestora fiind suportat de la Fondul
național unic de asigurări sociale de sănătate și din bugetul

Secretariatului de Stat pentru Problemele Revoluționarilor din
Decembrie 1989;
e) accesul gratuit al copiilor la creșele și grădinițele din
subordinea administrațiilor locale, precum și asigurarea gratuită
a rechizitelor pentru școlari, dacă venitul lunar este mai mic sau
egal cu salariul mediu brut pe economie;
f) acordarea unei subvenții de stat egale cu 50% din
dobânda aferentă unui credit bancar de până la 20.000 euro,
contractat pentru cumpărarea sau construirea unei locuințe în
localitatea de domiciliu, dacă nu au deținut sau nu dețin o
proprietate locativă, precum și posibilitatea garantării creditelor
contractate cu indemnizația calculată conform prevederilor
prezentei legi;
g) atribuirea, în limita posibilităților, în proprietate și cu
clauză de neînstrăinare timp de 10 ani de la data dobândirii, a
10.000 m 2 de teren în extravilan și 500 m 2 de teren în
intravilan — acesta din urmă pentru destinația de locuință,
dacă nu a avut sau nu are în proprietate un alt spațiu locativ;
h) atribuirea în proprietate, fără plată, a locului de veci;
i) accesul gratuit al persoanelor prevăzute la art. 3 alin. (1)
lit. b) și la art. 4 alin. (1) — cu suportarea cheltuielilor de la
bugetul ministerelor respective și de la Fondul național unic de
asigurări sociale de sănătate — la tratamente și medicamente
în spitalele, policlinicile, bazele de tratament și stațiunile
balneoclimaterice ale Ministerului Sănătății, Ministerului
Apărării Naționale și Ministerului Administrației și Internelor;
j) accesul gratuit la medicamente, prin medicul de familie,
costul integral al acestora fiind suportat din Fondul național
unic de asigurări sociale de sănătate;
k) transportul urban gratuit cu mijloacele de transport în
comun și, anual, 12 călătorii gratuite pe calea ferată, la clasa I,
dus-întors, cu toate categoriile de trenuri de călători; anual —
12 călătorii gratuite dus-întors până în localitatea reședință de
județ, cu mijloace de transport în comun, pentru persoanele
care domiciliază în mediul rural. În limita celor 12 călătorii
gratuite pot călători și membrii familiei titularului. De aceste
gratuități beneficiază și însoțitorul pensionarului de invaliditate
de gradul I sau al marelui mutilat;
l) scutirea de la plata taxelor și impozitelor pentru o locuință
din proprietate și terenul aferent acesteia, pentru autoturisme
hycomat și mototriciclu, precum și scutirea de taxe la importul
unui singur autoturism tip hycomat sau atribuirea gratuită, în
proprietate, a unui mijloc de transport autonom corespunzător
standardelor internaționale pentru marii mutilați și persoanele
prevăzute la art. 3 alin. (1) lit. b) pct. 1, care au un grad de
invaliditate locomotorie;
m) acordarea unei indemnizații lunare, adăugată la pensia
pentru limită de vârstă, echivalentă cu un coeficient de 0,6,
calculat conform prevederilor art. 4 alin. (2);
n) pensionarea cu 5 ani înainte de împlinirea vârstei
standard, prevăzută de lege;
o) scutirea de la plata taxelor pentru serviciile publice de
radiodifuziune și de televiziune, pentru cei cu venituri lunare
mai mici decât salariul mediu brut pe economie. [...]
(3) Secretariatul de Stat pentru Problemele Revoluționarilor
din Decembrie 1989, după analizarea dosarelor persoanelor ce
solicită preschimbarea certificatelor, cu avizul comisiei
parlamentare pentru controlul aplicării prevederilor prezentei
legi, va elibera noul tip de certificat, care va avea un format
unic, cu elemente de securizare — singurul document valabil
pentru a beneficia de prevederile prezentei legi.“;
— Art. 7: îDispozițiile prezentei legi se aplică în mod
corespunzător militarilor și salariaților civili din Ministerul
Apărării Naționale și Ministerul Administrației și Internelor, care
au dobândit titlurile prevăzute la art. 3 alin. (1) lit. b).“;
— Art. 9 alin. (5): îContestațiile privind preschimbarea ori
neefectuarea preschimbării certificatelor, conform prezentei

MONITORUL OFICIAL AL ROMÂNIEI, PARTEA I, Nr. 847/16.X.2006
legi, se fac cu nominalizarea persoanelor în cauză și se vor
adresa Comisiei parlamentare a revoluționarilor din decembrie
1989, care le soluționează potrivit normelor metodologice
stabilite în acest sens.“;
— Art. 10 alin. (2): îPersoanelor care au participat la
Revoluție, dar nu se încadrează în criteriile prevăzute de
Hotărârea Guvernului nr. 566/1996, cu modificările ulterioare, li
se va atribui calitatea onorifică de participant la Revoluția
română din decembrie 1989, în condițiile prevăzute de normele
metodologice de aplicare a prezentei legi.“;
— Art. 17: îPe data intrării în vigoare a prezentei legi,
Legea nr. 42/1990 pentru cinstirea eroilor-martiri și acordarea
unor drepturi urmașilor acestora, răniților, precum și luptătorilor
pentru victoria Revoluției din decembrie 1989, republicată, cu
modificările și completările ulterioare, precum și orice alte
dispoziții contrare se abrogă.“
În opinia autorului excepției, dispozițiile de lege criticate
sunt în neconcordanță cu prevederile constituționale ale
art. 1 alin. (3) privind caracterul statului român ca stat de
drept, democratic și social, art. 4 alin. (2) și art. 16
alin. (1) referitoare la egalitatea în drepturi a cetățenilor și
la principiul nediscriminării, ale art. 26 privind viața intimă,
familială și privată a persoanei, art. 29 alin. (2) referitor la
garantarea libertății conștiinței, ale art. 53 referitor la
restrângerea exercițiului unor drepturi sau libertăți, art. 94
privind atribuția Președintelui României de a conferi
decorații și titluri de onoare și ale art. 108 referitoare la
actele Guvernului.
Curtea observă că excepția de neconstituționalitate a
fost ridicată într-o cauză al cărei obiect îl constituie o
cerere de anulare a Hotărârii Guvernului nr. 1.412/2004
pentru aprobarea Normelor metodologice de aplicare a
Legii recunoștinței față de eroii-martiri și luptătorii care au
contribuit la victoria Revoluției române din decembrie 1989
nr. 341/2004.
Examinând excepția de neconstituționalitate, Curtea
constată că aceasta este neîntemeiată.
În acest sens, Curtea reține că art. 3 alin. (5) din lege
acordă drept de proprietate asupra sediilor deținute în
clădiri proprietate de stat organizațiilor revoluționarilor
înființate înainte de 31 decembrie 1990, care la data intrării
în vigoare a legii au încheiate contracte de închiriere
pentru sediile respective. Aceste organizații se află într-o
situație obiectiv diferită față de cele care s-au înființat după
31 decembrie 1990 și față de cele care până la data
intrării în vigoare a legii nu au obținut sedii în clădiri ale
statului pentru care să fi încheiat contracte de închiriere.

15

Potrivit art. 4 alin. (4) din lege, persoanele cărora li s-a
acordat titlul de Luptător Remarcat prin Fapte Deosebite și
copiii eroilor-martiri, care au un venit mai mic decât salariul
mediu brut pe economie, beneficiază de o indemnizație
lunară. Nivelul veniturilor realizate de diferite persoane,
inferior sau superior salariului mediu brut pe economie,
plasează persoanele respective în situații obiectiv diferite.
Art. 5 alin. (1) din lege prevede acordarea unor drepturi,
fără criterii care să aibă legătură cu demnitatea umană și
în mod egal tuturor persoanelor care se încadrează în cele
două categorii enunțate.
Art. 5 alin. (3) din lege a mai fost supus controlului de
constituționalitate pentru motive identice, iar Curtea
Constituțională, prin deciziile nr. 412 din 16 mai 2006 și
nr. 496 din 8 iunie 2006, publicate în Monitorul Oficial al
României, Partea I, nr. 473 din 1 iunie 2006, respectiv
nr. 556 din 27 iunie 2006, a constatat că aceste dispoziții
legale nu contravin prevederilor constituționale invocate.
Art. 7 din lege prevede aplicarea în mod corespunzător
a dispozițiilor acestei legi și militarilor și salariaților civili din
Ministerul Apărării și Ministerul Administrației și Internelor,
care au obținut titlul de Luptător pentru victoria Revoluției
din Decembrie 1989, fără a prevedea nimic în plus față de
drepturile acordate celorlalte persoane, deținătoare ale
aceluiași titlu.
Art. 9 alin. (5) din lege reglementează dreptul de a
contesta preschimbarea sau neefectuarea preschimbării
certificatelor anterior eliberate. Textul este criticat pentru
neprecizarea modului de aducere la cunoștință publică a
persoanelor cărora le-au fost preschimbate certificatele,
pentru a putea fi contestate de terțe persoane interesate.
Potrivit dispozițiilor art. 2 alin. (3) din Legea nr. 47/1992,
Curtea Constituțională nu poate modifica sau completa
prevederea legală supusă controlului.
Art. 10 alin. (2) din lege a mai fost supus controlului de
constituționalitate, iar Curtea Constituțională, prin deciziile
mai înainte citate, a statuat în sensul constituționalității și a
acestui text de lege.
Prin art. 17 din lege se dispune abrogarea Legii
nr. 42/1990 și a oricăror alte dispoziții legale contrare
prevederilor noii legi, dar nu se dispune în niciun sens în
privința drepturilor câștigate pe baza legislației anterioare.
Alte articole din cuprinsul legii reglementează
preschimbarea certificatelor anterior acordate, preschimbare
de care se condiționează acordarea în continuare a
drepturilor câștigate.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 3 alin. (5), art. 4 alin. (4), art. 5 alin. (1) și (3),
art. 7, art. 9 alin. (5), art. 10 alin. (2) și art. 17 din Legea recunoștinței față de eroii-martiri și luptătorii care au contribuit
la victoria Revoluției române din decembrie 1989 nr. 341/2004, excepție ridicată de Ion Ciochină în Dosarul
nr. 6.601/1/2005 (1.550/2005) al Înaltei Curți de Casație și Justiție — Secția de contencios administrativ și fiscal.
Definitivă și general obligatorie.
Pronunțată în ședința publică din data de 19 septembrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Doina Suliman

16

MONITORUL OFICIAL AL ROMÂNIEI, PARTEA I, Nr. 847/16.X.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind aprobarea Planului sectorial de cercetare-dezvoltare pe anii 2006—2010
al Ministerului Agriculturii, Pădurilor și Dezvoltării Rurale
Având în vedere Nota privind aprobarea Planului sectorial de cercetare-dezvoltare al Ministerului Agriculturii,
Pădurilor și Dezvoltării Rurale nr. 80.509/2006, elaborată de Direcția generală de strategii agroalimentare,
în baza prevederilor:
— Ordonanței Guvernului nr. 57/2002 privind cercetarea științifică și dezvoltarea tehnologică, cu modificările și
completările ulterioare;
— Legii nr. 290/2002 privind organizarea și funcționarea unităților de cercetare-dezvoltare din domeniile agriculturii,
silviculturii, industriei alimentare și a Academiei de Științe Agricole și Silvice îGheorghe Ionescu Șișești“, cu modificările și
completările ulterioare;
— Hotărârii Guvernului nr. 1.266/2004 pentru aprobarea Normelor metodologice privind contractarea, finanțarea,
monitorizarea și evaluarea proiectelor din planurile sectoriale de cercetare-dezvoltare, cu modificările și completările
ulterioare,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite prezentul ordin.
Art. 1. — Se aprobă Planul sectorial de cercetaredezvoltare pe anii 2006—2010 al Ministerului Agriculturii,
Pădurilor și Dezvoltării Rurale, prevăzut în anexa nr. 1,
proiectele componente ale acestuia, prevăzute în anexa
nr. 2, precum și bugetul total estimat pentru acestea, în
sumă de 102.435.000 lei, din care pentru anul 2006 se
aprobă suma de 8.000.000 lei.
Art. 2. — (1) Structura de conducere a Planului sectorial
de cercetare-dezvoltare pe anii 2006—2010 al Ministerului
Agriculturii, Pădurilor și Dezvoltării Rurale este alcătuită din
director plan sectorial, monitori proiecte și monitori
economici, care au atribuțiile prevăzute în anexa nr. 3.
(2) Monitorii vor fi nominalizați de conducătorii direcțiilor
de specialitate din cadrul Ministerului Agriculturii, Pădurilor
și Dezvoltării Rurale.
(3) Funcția de director al Planului sectorial de cercetaredezvoltare pe anii 2006—2010 al Ministerului Agriculturii,

Pădurilor și Dezvoltării Rurale este îndeplinită de către
directorul Direcției de calitate și de cercetare agricolă, care
poate exercita și funcția de monitor proiect.
(4) Direcțiile de specialitate din cadrul Ministerului
Agriculturii, Pădurilor și Dezvoltării Rurale nominalizate în
anexa nr. 3 îndeplinesc prevederile prezentului ordin.
Art. 3. — Anexele nr. 1—3*) fac parte integrantă din
prezentul ordin.
Art. 4. — Ordinul ministrului agriculturii, pădurilor și
dezvoltării rurale nr. 361/2003 pentru aprobarea Planului
sectorial de cercetare-dezvoltare îAgricultură, alimentație și
silvicultură“ pentru perioada 2003—2007, publicat în
Monitorul Oficial al României, Partea I, nr. 386 din 4 iunie
2003, se abrogă.
Art. 5. — Prezentul ordin va fi publicat în Monitorul
Oficial al României, Partea I.

p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat
București, 26 septembrie 2006.
Nr. 662.
*) Anexele nr. 1—3 se publică ulterior în Monitorul Oficial al României, Partea I, nr. 847 bis în afara abonamentului, care se poate achiziționa
de la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 847/16.X.2006 conține 16 pagini.

Prețul: 1,15 lei

&JUYDGY|120235]
ISSN 1453—4495

