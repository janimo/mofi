PARTEA

Anul 174 (XVIII) — Nr. 604

I

LEGI, DECRETE, HOTĂRÂRI ȘI ALTE ACTE

Miercuri, 12 iulie 2006

SUMAR
Nr.

Pagina

Nr.

Pagina
ACTE ALE BĂNCII NAȚIONALE A ROMÂNIEI

DECIZII ALE CURȚII CONSTITUȚIONALE
Decizia nr. 464 din 6 iunie 2006 referitoare la excepția
de neconstituționalitate a dispozițiilor art. 8
alin. (3) și art. 15 din Legea contenciosului
administrativ nr. 554/2004 ........................................

1–3

Decizia nr. 481 din 8 iunie 2006 referitoare la excepția
de neconstituționalitate a dispozițiilor art. 372 și
art. 3731 din Codul de procedură civilă..................

4–5

Decizia nr. 484 din 8 iunie 2006 referitoare la excepția
de neconstituționalitate a dispozițiilor art. 31
alin. 1 din Codul de procedură civilă......................

5–6

10.

1.262/C. — Ordin al ministrului justiției privind aprobarea
structurii organizatorice a Administrației Naționale
a Penitenciarelor........................................................

DECIZII

ALE

6–8

CURȚII

9–14

ACTE ALE COMISIEI NAȚIONALE
A VALORILOR MOBILIARE
55.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

— Normă pentru modificarea și completarea
Normei Băncii Naționale a României nr. 10/2004
privind autorizarea băncilor, instituțiilor emitente de
monedă electronică, altele decât băncile, a caselor
de economii pentru domeniul locativ și a
sucursalelor din România ale instituțiilor de credit
străine.........................................................................

— Ordin privind aprobarea Regulamentului
nr. 10/2006 pentru modificarea Regulamentului
nr. 3/2006 privind autorizarea, organizarea și
funcționarea Fondului de compensare a
investitorilor ................................................................

14–16

CONSTITUȚIONALE

CURTEA CONSTITUȚIONALĂ

D E C I Z I A Nr. 464
din 6 iunie 2006

referitoare la excepția de neconstituționalitate a dispozițiilor art. 8 alin. (3) și art. 15
din Legea contenciosului administrativ nr. 554/2004
Ioan Vida
Nicolae Cochinescu
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Mihaela Cîrstea
Cristina Cătălina Turcu

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 8 alin. (3) și ale art. 15 din
Legea contenciosului administrativ nr. 554/2004, excepție
ridicată de Societatea Comercială îMinibus“ — S.R.L. din
Iași în Dosarul nr. 6.432/2005 al Tribunalului Iași — Secția
contencios administrativ.
La apelul nominal lipsesc părțile, față de care procedura
de citare este legal îndeplinită.

2

MONITORUL OFICIAL AL ROMÂNIEI, PARTEA I, Nr. 604/12.VII.2006

Magistratul-asistent informează completul de judecată că
la dosarul cauzei autorul excepției a depus o cerere de
amânare în vederea angajării unui apărător.
Reprezentantul Ministerului Public solicită respingerea
cererii de amânare, considerând că nu sunt îndeplinite
condițiile art. 156 alin. 1 din Codul de procedură civilă.
Curtea respinge cererea de amânare, apreciind că nu
sunt îndeplinite condițiile art. 156 alin. 1 din Codul de
procedură civilă.
Președintele constată cauza în stare de judecată și
acordă cuvântul pe fond.
Reprezentantul Ministerului Public pune concluzii de
respingere a excepției de neconstituționalitate. În acest
sens arată că prin dispozițiile art. 8 alin. (3) din Legea
nr. 554/2004 legiuitorul a urmărit respectarea principiului
ocrotirii interesului public, fără a avea în vedere
avantajarea unei părți a contractului administrativ. Totodată,
apreciază că suspendarea de drept a actului administrativ
nu este posibilă, instanța judecătorească urmând să
aprecieze de la caz la caz, pe baza situației de fapt și de
drept din speță.
C U R T E A,

având în vedere actele și lucrările dosarului, reține
următoarele:
Prin Încheierea din 17 ianuarie 2006, pronunțată în
Dosarul nr. 6.432/2005, Tribunalul Iași — Secția
contencios administrativ a sesizat Curtea Constituțională
cu excepția de neconstituționalitate a dispozițiilor art. 8
alin. (3) și ale art. 15 din Legea contenciosului
administrativ nr. 554/2004, excepție ridicată de Societatea
Comercială îMinibus“ — S.R.L. din Iași într-o acțiune în
contencios administrativ având ca obiect constatarea
nulității actului administrativ prin care s-a reziliat unilateral
contractul de concesiune încheiat între autorul excepției și
Consiliul Local Iași.
În motivarea excepției de neconstituționalitate autorul
acesteia consideră că textele de lege criticate aduc
atingere dispozițiilor constituționale ale art. 16, 21 și 52. În
acest sens arată că dispozițiile art. 8 alin. (3) din Legea
nr. 554/2004 aduc atingere prevederilor art. 16 și 52 din
Constituție, deoarece au semnificația îrecunoașterii prin
lege a subordonării interesului uneia dintre părți față de
interesele celeilalte părți“, înfrângând îprincipiul egalității în
drepturi a părților, plasând autoritatea publică — ca
exponent al interesului public — pe o poziție procesuală
preferențială“. Totodată, art. 15 din Legea nr. 554/2004
aduce atingere prevederilor art. 16 și 21 din Constituție,
întrucât ar trebui să prevadă suspendarea de drept a
actului administrativ, însă, în condițiile în care îsuspendarea
executării actului administrativ este lăsată la aprecierea
judecătorului, există riscul erorii sau al abuzului, situație în
care se creează o stare de pericol pentru persoana
vătămată în ce privește protecția recunoscută prin
dispozițiile constituționale ale accesului liber la justiție și a
unui proces echitabil.“ De altfel, apreciază autorul excepției,
îdispozițiile art. 15 din Legea nr. 554/2004 se dovedesc a
fi discriminatorii în raport de dispozițiile art. 3 [din același
act normativ] prin care se recunoaște în favoarea unor
subiecte de drept beneficiul suspendării de drept a actelor
administrative“.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată

președinților celor două Camere ale Parlamentului,
Guvernului și Avocatului Poporului, pentru a-și exprima
punctele
de
vedere
asupra
excepției
de
neconstituționalitate.
Guvernul consideră că excepția de neconstituționalitate
este neîntemeiată, invocând în acest sens jurisprudența
Curții Constituționale în materie.
Avocatul Poporului apreciază că dispozițiile legale
criticate sunt constituționale, având în vedere că se aplică
îîn mod egal tuturor persoanelor aflate în situația prevăzută
de ipoteza normei legale“ și nu înlătură posibilitatea
persoanelor interesate de a se adresa justiției și de a se
prevala de toate garanțiile procesuale care condiționează
desfășurarea unui proces echitabil.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 8 alin. (3) și ale art. 15 din Legea
contenciosului administrativ nr. 554/2004, publicată în
Monitorul Oficial al României, Partea I, nr. 1.154 din
7 decembrie 2004, dispoziții conform cărora:
— Art. 8 alin. (3): î[...] La soluționarea litigiilor prevăzute
la alin. (2) se va avea în vedere regula după care principiul
libertății contractuale este subordonat principiului priorității
interesului public.“;
— Art. 15 — î(1) Suspendarea executării actului
administrativ unilateral poate fi solicitată de reclamant și prin
cererea adresată instanței competente pentru anularea, în tot
sau în parte, a actului atacat. În acest caz, instanța va putea
dispune suspendarea actului administrativ atacat, până la
soluționarea definitivă și irevocabilă a cauzei. Cererea de
suspendare se poate formula odată cu acțiunea principală sau
printr-o acțiune separată, până la soluționarea acțiunii în fond.
(2) Dispozițiile alin. (2) și (4) ale art. 14 se aplică în mod
corespunzător.
(3) Hotărârea dată cererii de suspendare este executorie de
drept, iar introducerea recursului, potrivit art. 14 alin. (4), nu
suspendă executarea.“
Textele constituționale invocate în susținerea excepției
sunt cele ale art. 16, 21 și 52. În realitate, astfel cum
rezultă din motivarea excepției, autorul acesteia se referă
la textele constituționale ale art. 16 alin. (1) și (2) privind
egalitatea în drepturi, ale art. 21 alin. (1), (2) și (3) privind
accesul liber la justiție și dreptul la un proces echitabil și
la soluționarea cauzelor într-un termen rezonabil, precum și
ale art. 52 alin. (1) privind dreptul persoanei vătămate de o
autoritate publică de a obține recunoașterea dreptului
pretins sau a interesului legitim.

MONITORUL OFICIAL AL ROMÂNIEI, PARTEA I, Nr. 604/12.VII.2006
Examinând excepția, Curtea Constituțională reține
următoarele:
I. Critica de neconstituționalitate a prevederilor art. 8
alin. (3) din Legea nr. 554/2004 constă, în esență, în
susținerea că îrecunoașterea prin lege a subordonării
interesului uneia dintre părți față de interesele celeilalte
părți“ înfrânge îprincipiul egalității în drepturi a părților,
plasând autoritatea publică — ca exponent al interesului
public — pe o poziție procesuală preferențială“ și aduce
atingere dreptului persoanei vătămate de a ataca actul
administrativ ce îi lezează interesele.
Curtea constată că, potrivit art. 8 alin. (2) din Legea
nr. 554/2004, instanța de contencios administrativ este
competentă să soluționeze îlitigiile care apar în fazele
premergătoare încheierii unui contract administrativ, precum și
orice litigii legate de aplicarea și executarea contractului
administrativ“. Alin. (3) al aceluiași articol se referă numai
la această din urmă categorie de litigii, la a căror
soluționare trebuie avută în vedere regula potrivit căreia
“principiul libertății contractuale este subordonat principiului
priorității interesului public“.
Regula instituită prin textul de lege criticat nu are însă
semnificația plasării autorității publice pe o poziție
procesuală preferențială, deoarece nu calitatea părții va fi
avută în vedere de către instanța de judecată care
soluționează litigiul, ci principiul priorității interesului public,
a cărui definiție se regăsește în art. 2 alin. (1) lit. l) din
Legea nr. 554/2004, potrivit căruia îinteres public —
interesul care vizează ordinea de drept și democrația
constituțională, garantarea drepturilor, libertăților și îndatoririlor
fundamentale ale cetățenilor, satisfacerea nevoilor comunitare,
realizarea competenței autorităților publice.“
Totodată, Curtea constată că prevederile art. 16 alin. (1)
și (2) din Constituție nu sunt incidente în cauză, întrucât
acestea consacră egalitatea în drepturi a cetățenilor, iar nu
egalitatea dintre persoanele juridice și autoritățile publice.
În ceea ce privește critica referitoare la încălcarea
prevederilor art. 52 alin. (1) din Constituție, Curtea constată
că nici aceasta nu poate fi reținută de vreme ce, potrivit
art. 8 alin. (1) din Legea nr. 554/2004, îPersoana vătămată
într-un drept recunoscut de lege sau într-un interes legitim,
printr-un act administrativ unilateral, nemulțumită de răspunsul
primit la plângerea prealabilă adresată autorității publice
emitente sau dacă nu a primit nici un răspuns în termenul

3

prevăzut la art. 7 alin. (4), poate sesiza instanța de contencios
administrativ competentă, pentru a solicita anularea, în tot sau
în parte, a actului, repararea pagubei cauzate și, eventual,
reparații pentru daune morale“.
II. Cu privire la critica de neconstituționalitate a
prevederilor art. 15 din Legea nr. 554/2004, prin raportare
la dispozițiile art. 16 alin. (1) și (2) și ale art. 21 alin. (1),
(2) și (3) din Constituție, Curtea reține următoarele:
Potrivit art. 14 alin. (1) și (2) din Legea nr. 554/2004,
cererea de suspendare a actului administrativ poate fi
introdusă îîn cazuri bine justificate și pentru prevenirea
unei pagube iminente“, iar instanța are obligația de a
soluționa de urgență cererea, cu citarea părților.
Suspendarea actelor administrative reprezintă, așadar, o
situație de excepție, întrucât acestea se bucură de
prezumția de legalitate.
Așa fiind, nu poate fi reținută critica privind încălcarea
prevederilor art. 21 alin. (1), (2) și (3) din Constituție,
deoarece părțile beneficiază de toate garanțiile unui proces
echitabil.
Nu poate fi reținută nici critica privind încălcarea
prevederilor art. 16 alin. (1) și (2) din Constituție, întrucât
prevederile art. 15 din Legea nr. 554/2004 se aplică tuturor
celor aflați în ipoteza descrisă de norma legală criticată.
Excepția prevăzută la art. 3 alin. (3) din Legea
nr. 554/2004 privind suspendarea de drept a actelor emise
de autoritățile administrației publice locale, în situația
atacării acestora de către prefect, și a actelor autorităților
publice centrale și locale prin care se încalcă legislația
privind funcția publică, în situația atacării acestora de către
Agenția Națională a Funcționarilor Publici, este instituită în
considerarea efectelor pe care astfel de acte le-ar putea
produce.
Art. 15 din Legea nr. 554/2004 nu prevede un tratament
discriminatoriu în ceea ce privește subiectele de drept care
solicită suspendarea executării actului administrativ. Situațiile
juridice diferite prevăzute de art. 3 alin. (3) și de art. 15
din Legea nr. 554/2004 au impus soluții diferite. Pe de altă
parte, așa cum s-a menționat anterior, principiul egalității în
drepturi consacră egalitatea în drepturi a cetățenilor, iar nu
egalitatea dintre persoanele juridice și autoritățile publice.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 8 alin. (3) și art. 15 din Legea contenciosului
administrativ nr. 554/2004, excepție ridicată de Societatea Comercială îMinibus“ — S.R.L. din Iași în Dosarul
nr. 6.432/2005 al Tribunalului Iași — Secția contencios administrativ.
Definitivă și general obligatorie.
Pronunțată în ședința publică din data de 6 iunie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

4

MONITORUL OFICIAL AL ROMÂNIEI, PARTEA I, Nr. 604/12.VII.2006
CURTEA CONSTITUȚIONALĂ

D E C I Z I A Nr. 481
din 8 iunie 2006

referitoare la excepția de neconstituționalitate a dispozițiilor art. 372 și art. 3731
din Codul de procedură civilă
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Mihaela Cîrstea
Mădălina Ștefania Diaconu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 372 și art. 3731 din Codul de procedură
civilă, excepție ridicată de Aurel Burghelea în Dosarul
nr. 9.086/2005 al Tribunalului Iași — Secția civilă.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 9 noiembrie 2005, pronunțată în
Dosarul nr. 9.086/2005, Tribunalul Iași — Secția civilă a
sesizat Curtea Constituțională cu excepția de
neconstituționalitate a dispozițiilor art. 372 și art. 3731 din
Codul de procedură civilă. Excepția a fost ridicată de către
Aurel Burghelea cu prilejul soluționării unui apel.
În motivarea excepției de neconstituționalitate autorul
acesteia susține, în esență, că dispozițiile art. 372 și 3731
din Codul de procedură civilă sunt neconstituționale,
deoarece au fost modificate prin Ordonanța de urgență a
Guvernului nr. 138/2000, încălcându-se astfel prevederile
constituționale care statuează că Parlamentul este unica
autoritate legiuitoare din România.
Tribunalul Iași — Secția civilă apreciază că excepția de
neconstituționalitate nu este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția de neconstituționalitate
este neîntemeiată.
Avocatul Poporului apreciază că textele legale criticate
sunt constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 372 și art. 3731 din Codul de procedură
civilă, astfel cum au fost modificate prin Ordonanța de
urgență a Guvernului nr. 138/2000 pentru modificarea și
completarea Codului de procedură civilă, publicată în
Monitorul Oficial al României, Partea I, nr. 479 din
2 octombrie 2000. Alin. 2 al art. 373 1 a fost modificat
ulterior prin art. I pct. 65 din Legea nr. 219/2005 privind
aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, publicată în Monitorul Oficial al României,
Partea I, nr. 609 din 14 iulie 2005. Textele de lege
criticate au următoarea redactare:
— Art. 372: îExecutarea silită se va efectua numai în
temeiul unei hotărâri judecătorești ori al unui alt înscris care,
potrivit legii, constituie titlu executoriu“;
— Art. 373 1: îCererea de executare silită se depune la
executorul judecătoresc, dacă legea nu dispune altfel.
Executorul judecătoresc va solicita încuviințarea executării de
către instanța de executare, căreia îi va înainta, în copie,
cererea creditorului urmăritor și titlul executoriu.
Instanța încuviințează executarea silită prin încheiere dată
în camera de consiliu, fără citarea părților. Încheierea prin care
președintele instanței admite cererea de încuviințare a
executării silite nu este supusă nici unei căi de atac. Încheierea
prin care se respinge cererea de încuviințare a executării silite
poate fi atacată cu recurs de către creditor, în termen de 5 zile
de la comunicare.
După încuviințarea cererii instanța va alcătui un dosar
privind executarea, la care executorul judecătoresc este obligat
să depună câte un exemplar al fiecărui act de executare, în
termen de 48 de ore de la efectuarea acestuia“.
În susținerea neconstituționalității acestor texte de lege,
autorul excepției invocă, din eroare, încălcarea prevederilor
art. 81 alin. (1) din Constituție; din motivarea sa reiese
însă că acesta se referă de fapt la prevederile art. 61
alin. (2) din Constituție, conform căruia îParlamentul este
organul reprezentativ suprem al poporului român și unica
autoritate legiuitoare a țării“.
Examinând excepția de neconstituționalitate, Curtea
constată că susținerile autorului excepției sunt vădit
neîntemeiate. Astfel, prin însăși construcția constituțională
(art. 115 din Legea fundamentală) s-a prevăzut ca
Guvernul, în anumite condiții, să poată elabora acte
normative, denumite ordonanțe și ordonanțe de urgență,
prin care să modifice, să completeze sau să abroge
dispoziții cuprinse în legi, în baza delegării legislative, fără
ca prin emiterea unor asemenea acte să impieteze asupra
atribuțiilor legiuitorului. De altfel, emiterea ordonanțelor de
către Guvern reprezintă o practică legislativă prevăzută și
în alte constituții (spre exemplu în Italia, Spania etc.) în
cadrul delegării legislative, fiind o soluție consacrată pe
plan european.

MONITORUL OFICIAL AL ROMÂNIEI, PARTEA I, Nr. 604/12.VII.2006

5

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 372 și ale art. 3731 din Codul de procedură civilă,
excepție ridicată de Aurel Burghelea în Dosarul nr. 9.086/2005 al Tribunalului Iași — Secția civilă.
Definitivă și general obligatorie.
Pronunțată în ședința publică din data de 8 iunie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mădălina Ștefania Diaconu
CURTEA CONSTITUȚIONALĂ

D E C I Z I A Nr. 484
din 8 iunie 2006

referitoare la excepția de neconstituționalitate a dispozițiilor art. 31 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Mihaela Cîrstea
Mădălina Ștefania Diaconu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 31 alin. 1 din Codul de procedură civilă,
excepție ridicată de Cristinel Olteanu și Ionela Manuela
Olteanu în Dosarul nr. 7.665/299/2005 al Judecătoriei
Sectorului 1 București.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 9 februarie 2006, pronunțată în
Dosarul nr. 7.665/299/2005, Judecătoria Sectorului 1
București a sesizat Curtea Constituțională cu excepția de
neconstituționalitate a dispozițiilor art. 31 alin. 1 din Codul
de procedură civilă. Excepția a fost ridicată de către
Cristinel Olteanu și Ionela Manuela Olteanu cu prilejul
soluționării unei acțiuni civile având ca obiect un litigiu
locativ.
În motivarea excepției de neconstituționalitate autorii
acesteia susțin, în esență, că art. 31 alin. 1 din Codul de
procedură civilă îngrădește în mod nepermis drepturile
prevăzute de art. 16 alin. (2), art. 21 alin. (3), și art. 123
alin. (1) din Constituție, deoarece permite prezența, în
camera de consiliu în care se judecă cererea de recuzare,
a judecătorului împotriva căruia s-a formulat o asemenea
cerere, în vreme ce părțile nu beneficiază de același drept,
nefiind citate. Prin aceasta, autorii excepției consideră că

se creează o poziție privilegiată a magistratului recuzat,
față de părțile din proces, încălcându-se egalitatea de
tratament a persoanelor în fața legii.
Judecătoria Sectorului 1 București apreciază că
excepția de neconstituționalitate nu este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția de neconstituționalitate
este neîntemeiată.
Avocatul Poporului apreciază că textele legale criticate
sunt constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

axaminând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29
din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 31 alin. 1 din Codul de procedură civilă,
astfel cum a fost modificat prin art. I pct. 8 din Legea
nr. 219/2005 privind aprobarea Ordonanței de urgență a
Guvernului nr. 138/2000 pentru modificarea și completarea
Codului de procedură civilă, publicată în Monitorul Oficial al
României, Partea I, nr. 609 din 14 iulie 2005, dispoziții
potrivit cărora îInstanța decide asupra recuzării, în camera de
consiliu, fără prezența părților și ascultând pe judecătorul
recuzat.“
În susținerea neconstituționalității acestor texte de lege,
autorii excepției invocă încălcarea prevederilor art. 16

6

MONITORUL OFICIAL AL ROMÂNIEI, PARTEA I, Nr. 604/12.VII.2006

alin. (2), ale art. 21 alin. (3) și ale art. 123 alin. (1) din
Constituție, referitoare la egalitatea în drepturi, accesul liber
la justiție și instituția prefectului.
Examinând excepția de neconstituționalitate, Curtea
constată că dispozițiile art. 31 alin. 1 din Codul de
procedură civilă au mai făcut obiect al controlului de
constituționalitate, prin raportare la aceleași prevederi din
Legea fundamentală ca și în prezenta cauză și cu motivări
asemănătoare, soluția adoptată fiind de fiecare dată aceea
de respingere ca neîntemeiată (spre exemplu, Decizia
nr. 38 din 19 ianuarie 2006, publicată în Monitorul Oficial
al României, Partea I, nr. 162 din 21 februarie 2006).
În aceste decizii Curtea a reținut că judecarea cererii de
recuzare nu vizează fondul cauzei și nu presupune în mod
necesar dezbateri contradictorii, instanța pronunțând în
ședință publică o încheiere asupra recuzării, prin această
reglementare legiuitorul având în vedere instituirea unei
proceduri simple și operative de soluționare a acestei
cereri. Încheierea prin care s-a respins recuzarea se poate
ataca odată cu fondul, instanța de control judiciar urmând
a reface toate actele și dovezile administrate la prima
instanță, atunci când constată că cererea de recuzare a
fost pe nedrept respinsă. Totodată, Curtea a arătat că

cererea de recuzare nu constituie o acțiune de sine
stătătoare, având ca obiect realizarea sau recunoașterea
unui drept subiectiv al autorului cererii, ci o procedură
integrată procesului în curs de judecată, al cărei scop este
tocmai asigurarea desfășurării normale a judecății, iar nu
împiedicarea accesului la justiție. Tocmai în considerarea
acestui principiu constituțional, consacrat de prevederile
art. 21 din Legea fundamentală, legiuitorul a prevăzut
posibilitatea atacării numai odată cu fondul a încheierii prin
care s-a respins cererea de recuzare, spre deosebire de
încheierile prin care se încuviințează sau se respinge
abținerea, precum și de aceea prin care se încuviințează
recuzarea, care nu sunt supuse niciunei căi de atac.
Cu privire la pretinsa încălcare a art. 123 alin. (1) din
Constituție, Curtea constată că acesta reglementează
instituția prefectului, neavând, așadar, nicio legătură cu
criticile formulate de autorii excepției împotriva modului în
care este reglementată posibilitatea recuzării judecătorilor.
Întrucât nu au intervenit elemente noi de natură să
determine modificarea jurisprudenței Curții, soluțiile și
considerentele deciziilor pronunțate își mențin valabilitatea
și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a art. 31 alin. 1 din Codul de procedură civilă, excepție ridicată de
Cristinel Olteanu și Ionela Manuela Olteanu în Dosarul nr. 7.665/299/2005 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 8 iunie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mădălina Ștefania Diaconu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL JUSTIȚIEI

ORDIN
privind aprobarea structurii organizatorice
a Administrației Naționale a Penitenciarelor
În temeiul art. 6 alin. (4) și al art. 18 alin. (3) din Hotărârea Guvernului nr. 83/2005 privind organizarea și
funcționarea Ministerului Justiției, cu modificările și completările ulterioare,
ministrul justiției emite prezentul ordin.
Art. 1. — Începând cu data prezentului ordin, se
aprobă structura organizatorică a Administrației Naționale a
Penitenciarelor, prezentată în anexa nr. 1*), care face parte
integrantă din prezentul ordin.
Art. 2. — Structura organizatorică a Administrației
Naționale a Penitenciarelor și numărul de posturi sunt

prezentate în anexa nr. 2*), care face parte integrantă din
prezentul ordin.
Art. 3. — Administrația Națională a Penitenciarelor va
lua măsuri de ducere la îndeplinire a dispozițiilor
prezentului ordin.

Ministrul justiției,
Monica Luisa Macovei
București, 25 mai 2006.
Nr. 1.262/C.
*) Anexele nr. 1 și 2 sunt reproduse în facsimil.

MINISTERUL JUSTIȚIEI

STRUCTURA ORGANIZATORICĂ A ADMINISTRAȚIEI NAȚIONALE A PENITENCIARELOR

ANEXA Nr. 1

MONITORUL OFICIAL AL ROMÂNIEI, PARTEA I, Nr. 604/12.VII.2006
7

STRUCTURA ORGANIZATORICĂ A ADMINISTRAȚIEI NAȚIONALE A PENITENCIARELOR ȘI NUMĂRUL DE POSTURI

MINISTERUL JUSTIȚIEI

ANEXA Nr. 2

8
MONITORUL OFICIAL AL ROMÂNIEI, PARTEA I, Nr. 604/12.VII.2006

MONITORUL OFICIAL AL ROMÂNIEI, PARTEA I, Nr. 604/12.VII.2006

ACTE

ALE

BĂNCII

NAȚIONALE

A

9

ROMÂNIEI

BANCA NAȚIONALĂ A ROMÂNIEI

NORMĂ
pentru modificarea și completarea Normei Băncii Naționale a României nr. 10/2004
privind autorizarea băncilor, instituțiilor emitente de monedă electronică, altele decât băncile,
a caselor de economii pentru domeniul locativ și a sucursalelor din România ale instituțiilor
de credit străine
Având în vedere prevederile art. 7 din Legea nr. 33/2006 privind băncile de credit ipotecar,
în temeiul dispozițiilor art. 25 alin. (2) lit. a) și ale art. 48 din Legea nr. 312/2004 privind Statutul Băncii Naționale
a României,
Banca Națională a României emite prezenta normă.
Art. I. — Norma Băncii Naționale a României
nr. 10/2004 privind autorizarea băncilor, instituțiilor emitente
de monedă electronică, altele decât băncile, a caselor de
economii pentru domeniul locativ și a sucursalelor din
România ale instituțiilor de credit străine, publicată în
Monitorul Oficial al României, Partea I, 945 din
15 octombrie 2004, se modifică și se completează după
cum urmează:

5. Articolul 2 va avea următorul cuprins:
îArt. 2. — Termenii și expresiile utilizate în prezenta
normă au semnificațiile prevăzute la art. 3 din Legea
nr. 58/1998, republicată, cu modificările ulterioare, la art. 3
din Legea nr. 541/2002 privind economisirea și creditarea
în sistem colectiv pentru domeniul locativ, cu modificările și
completările ulterioare, și la art. 2 din Legea nr. 32/2006
privind obligațiunile ipotecare.“

1. Titlul normei va avea următorul cuprins:
îN O R M Ă
privind autorizarea băncilor, băncilor de credit ipotecar,
instituțiilor emitente de monedă electronică,
altele decât băncile, a caselor de economii
pentru domeniul locativ și a sucursalelor din România
ale instituțiilor de credit străine“

6. Alineatul (2) al articolului 4 va avea următorul
cuprins:
î(2) Toate actele înregistrate la Banca Națională a
României începând cu ziua care precedă intervalul de
30 de zile anterior datei încheierii termenelor în care Banca
Națională a României trebuie să se pronunțe, în
conformitate cu prevederile art. 19 alin. 1 și 3 din Legea
nr. 58/1998, republicată, cu modificările ulterioare, vor putea
fi restituite titularilor cererilor, caz în care nu vor fi luate în
considerare la analizarea acestor cereri.“

2. Primul alineat al preambulului va avea următorul
cuprins:
îAvând în vedere prevederile art. 17, ale art. 23, ale
art. 36 alin. 4, ale art. 38, ale art. 56 alin. 1 și 2, ale art. 72
alin. 1, ale art. 76, ale art. 152 alin. 1 și 2 și ale art. 155
din Legea nr. 58/1998 privind activitatea bancară,
republicată, cu modificările ulterioare, ale art. 4 alin. (1), ale
art. 15 și ale art. 18 lit. g) din Legea nr. 541/2002 privind
economisirea și creditarea în sistem colectiv pentru
domeniul locativ, cu modificările și completările ulterioare,
precum și ale art. 7 din Legea nr. 33/2006 privind băncile
de credit ipotecar,“.
3. Alineatul (2) al articolului 1 va avea următorul
cuprins:
î(2) Prezenta normă reglementează procedura, condițiile
de autorizare și documentația ce trebuie prezentată Băncii
Naționale a României în procesul de autorizare a băncilor,
băncilor de credit ipotecar, instituțiilor emitente de monedă
electronică și caselor de economii pentru domeniul locativ,
persoane juridice române, denumite în continuare instituții
de credit, precum și a sucursalelor din România ale
instituțiilor de credit străine.“
4. Teza a doua a alineatului (3) al articolului 1 va avea
următorul cuprins:
îÎnceperea activității pe teritoriul României de către
respectivele instituții de credit se va face în conformitate cu
prevederile art. 158 din Legea nr. 58/1998 privind
activitatea bancară, republicată, cu modificările ulterioare.“

7. Articolul 8 va avea următorul cuprins:
îArt. 8. — (1) În obiectul de activitate autorizat al unei
bănci vor fi incluse doar activitățile pentru care este
fundamentată în mod corespunzător în studiul de
fezabilitate capacitatea băncii de a le desfășura.
(2) În obiectul de activitate nu vor fi incluse activitățile
pe care, potrivit prevederilor art. 11 din Legea nr. 58/1998,
republicată, cu modificările ulterioare, băncile nu le pot
efectua în mod direct.
(3) Includerea în obiectul de activitate a serviciilor de
agent, efectuate în conformitate cu prevederile Legii
nr. 32/2006 și ale Legii nr. 31/2006 privind securitizarea
creanțelor se va putea face de către bănci, potrivit
normelor specifice, ulterior obținerii autorizației de
funcționare.
(4) Pentru prestarea serviciilor de management de
portofoliu, în conformitate cu prevederile Legii nr. 31/2006
și ale Legii nr. 32/2006, băncile vor include în obiectul de
activitate operațiunile de administrare de portofolii ale
clienților, prevăzute la art. 11 alin. 1 lit. k) din Legea
nr. 58/1998, republicată, cu modificările ulterioare.“
8. Teza a doua a alineatului (4) al articolului 12 va avea
următorul cuprins:
îFondatorii și acționarii semnificativi, persoane juridice,
exceptați potrivit Legii nr. 58/1998, republicată, cu
modificările ulterioare, de la îndeplinirea condiției de a fi în

10

MONITORUL OFICIAL AL ROMÂNIEI, PARTEA I, Nr. 604/12.VII.2006

funcțiune de minimum 3 ani, trebuie să fi înregistrat pe
perioada de funcționare și, potrivit ultimei situații financiare
sau, după caz, ultimei balanțe de verificare, capital propriu
pozitiv.“
9. Teza a doua a literei d) a alineatului (1) al articolului 22
va avea următorul cuprins:
îÎn cazul fondatorilor exceptați potrivit Legii nr. 58/1998,
republicată, cu modificările ulterioare, de la îndeplinirea
condiției de a fi în funcțiune de minimum 3 ani, ultimele
3 situații financiare anuale auditate vor fi înlocuite cu
situațiile financiare anuale auditate ale fondatorului, la nivel
individual și la nivel consolidat, ale grupului din care face
parte, întocmite pentru perioada de funcționare a
fondatorului și, după caz, de situațiile financiare anuale
auditate ale persoanei ori persoanelor juridice din care
acesta provine, întocmite pentru perioada luată în
considerare la determinarea termenului de 3 ani, prevăzut
de lege;“.
10. Alineatul (3) al articolului 22 va avea următorul
cuprins:
î(3) În cazul fondatorilor instituții de credit, persoane
juridice române, pentru care este necesară obținerea
aprobării prealabile a Băncii Naționale a României în
conformitate cu prevederile art. 69 din Legea nr. 58/1998,
republicată, cu modificările ulterioare, va fi transmisă
aprobarea participației.“
11. Litera e) a alineatului (1) al articolului 25 va avea
următorul cuprins:
îe) declarație pe propria răspundere, din care să rezulte
că persoana în cauză nu se află în vreuna dintre situațiile
prevăzute la art. 40 alin. 1 din Legea nr. 58/1998,
republicată, cu modificările ulterioare, sau în altă situație de
incompatibilitate prevăzută de legislația în vigoare ori că
înțelege să renunțe la orice situație de incompatibilitate, în
termen de o lună de la data comunicării aprobării sale de
către Banca Națională a României;“.
12. Alineatul (3) al articolului 27 va avea următorul
cuprins:
î(3) Estimările situațiilor financiare, prevăzute la alin. (1)
lit. b), vor fi întocmite pe baza bugetelor de venituri și
cheltuieli prognozate pe primii 3 ani de funcționare și vor fi
însoțite de fundamentarea principalelor posturi și elemente
ale situațiilor financiare, precum și de raportul unui auditor
financiar asupra examinării informațiilor financiare
prognozate, întocmit în conformitate cu Standardele
internaționale privind angajamentele de asigurare referitoare
la examinarea informațiilor financiare previzionate și cu
contractul încheiat între părți.“
13. Alineatul (1) al articolului 29 va avea următorul
cuprins:
îArt. 29. — (1) În vederea obținerii autorizației de
funcționare, în termenul prevăzut la art. 19 alin. 2 din
Legea nr. 58/1998, republicată, cu modificările ulterioare,
vor fi prezentate Băncii Naționale a României documentele
care atestă constituirea băncii.“
14. După capitolul II îAutorizarea băncilor, persoane
juridice române“ se introduce un nou capitol, capitolul II1,
cu următorul cuprins:

îCAPITOLUL II1
Autorizarea băncilor de credit ipotecar,
persoane juridice române
SECȚIUNEA 1
Autorizarea băncilor de credit ipotecar care se constituie
potrivit prevederilor art. 2 alin. (1) din Legea nr. 33/2006
privind băncile de credit ipotecar

Art. 311. — Prevederile art. 7—31 sunt aplicabile în
mod corespunzător și băncilor de credit ipotecar supuse
procesului de autorizare în condițiile prezentei secțiuni.
Art. 31 2 . — Studiul de fezabilitate va cuprinde, în
completarea prevederilor art. 27, prezentarea emisiunilor de
obligațiuni ipotecare prevăzute a fi efectuate în primii 3 ani
de activitate, care va include informații privind data
estimată a fiecărei emisiuni și principalele caracteristici ale
împrumuturilor obligatare și ale portofoliilor de credite
ipotecare afectate acestora, corespunzător prevederilor
art. 20 alin. (1) lit. b) și c) din Legea nr. 32/2006.
SECȚIUNEA a 2-a
Autorizarea băncilor de credit ipotecar în condițiile dispozițiilor
art. 2 alin. (2) din Legea nr. 33/2006
privind băncile de credit ipotecar

Art. 313. — (1) Pot solicita autorizarea funcționării în
condițiile prezentei secțiuni societățile de credit ipotecar
care au inclus în obiectul de activitate și derulează exclusiv
operațiuni prevăzute la art. 3 din Ordonanța de urgență a
Guvernului nr. 200/2002 privind societățile de credit
ipotecar, aprobată prin Legea nr. 330/2003, și sunt înscrise
în partea I a registrului general, ținut de Banca Națională a
României potrivit prevederilor titlului I al părții I
a Ordonanței Guvernului nr. 28/2006 privind reglementarea
unor măsuri financiar-fiscale.
(2) Sunt exceptate de la cerința privind înscrierea în
registrul general prevăzută la alin. (1) societățile de credit
ipotecar care solicită autorizarea în condițiile prezentei
secțiuni anterior datei de 3 august 2006.
Art. 314. — Operațiunile, activitățile ori contractele care
nu pot fi derulate de băncile de credit ipotecar, inclusiv
cele realizate în conformitate cu prevederile titlului I al
părții I a Ordonanței Guvernului nr. 28/2006, trebuie
lichidate prin orice formă permisă de lege până la sfârșitul
lunii precedente datei depunerii cererii de autorizare.
Art. 31 5 . — (1) Capitalul inițial și fondurile proprii,
calculate în conformitate cu reglementările Băncii Naționale
a României aplicabile băncilor de credit ipotecar autorizate,
pentru sfârșitul lunii precedente datei depunerii cererii de
autorizare trebuie să se situeze cel puțin la nivelurile
prevăzute de respectivele reglementări.
(2) Provizioanele specifice de risc de credit constituite
până la sfârșitul lunii precedente datei depunerii cererii de
autorizare trebuie să se situeze la nivelul necesarului
stabilit potrivit reglementărilor Băncii Naționale a României.
(3) Indicatorii de solvabilitate, lichiditate, expuneri mari și
poziții valutare, determinați în conformitate cu reglementările
Băncii Naționale a României aplicabile instituțiilor de credit
autorizate, pentru sfârșitul lunii precedente datei depunerii
cererii de autorizare trebuie să se situeze cel puțin la
nivelurile prevăzute de respectivele reglementări.

MONITORUL OFICIAL AL ROMÂNIEI, PARTEA I, Nr. 604/12.VII.2006
(4) Nivelul participațiilor de natura imobilizărilor
financiare, deținute — direct și/sau indirect, la sfârșitul lunii
precedente datei depunerii cererii de autorizare trebuie să
nu depășească nivelurile stabilite prin Legea nr. 58/1998,
republicată, cu modificările ulterioare.
(5) Participațiile de natura investițiilor financiare care se
încadrează în nivelul prevăzut la alin. (4) vor fi considerate
ca fiind autorizate, conform prevederilor art. 69 din Legea
nr. 58/1998, republicată, cu modificările ulterioare. În
situația în care Banca Națională a României constată că
cerințele art. 70 din Legea nr. 58/1998, republicată, cu
modificările ulterioare, nu sunt îndeplinite, poate dispune
băncii de credit ipotecar limitarea sau, după caz, lichidarea
acestor participații, într-un termen rezonabil.
Art. 316. — Auditorul financiar care întocmește raportul
prevăzut la art. 3110 alin. (1) lit. j) trebuie să fie selectat
din rândul auditorilor financiari aprobați de Banca Națională
a României în calitate de auditor financiar al unei bănci
autorizate.
Art. 317. — (1) Procesul de autorizare cuprinde două
etape:
a) aprobarea transformării societății de credit ipotecar în
bancă de credit ipotecar;
b) autorizarea funcționării băncii de credit ipotecar.
(2) Aprobarea transformării societății de credit ipotecar
nu garantează obținerea autorizației de funcționare, aceasta
indicând doar permisiunea dată societății de credit ipotecar
de a realiza modificările necesare, potrivit documentației
prezentate, inclusiv cele referitoare la modificarea actelor
constitutive, în vederea conformării cu prevederile Legii
nr. 33/2006 și ale Legii nr. 58/1998, republicată, cu
modificările ulterioare, și de a înscrie mențiunile
corespunzătoare în registrul comerțului.
(3) Apariția unor modificări față de condițiile în care a
fost acordată aprobarea transformării în bancă de credit
ipotecar va determina o nouă evaluare din partea Băncii
Naționale a României în cea de-a doua etapă a procesului
de autorizare, putând atrage revocarea hotărârii de
aprobare a transformării, în cazul în care aceste modificări
sunt contrare prevederilor legale sau prezentei norme.
(4) Autorizația de funcționare a băncii de credit ipotecar
va fi însoțită de aprobările pentru persoanele desemnate în
calitate de conducător, administrator și auditor financiar și
de confirmarea acționarilor semnificativi ai acesteia.
Art. 318. — În fiecare etapă a procesului de autorizare
este necesar ca, în susținerea cererii de autorizare, să fie
transmise toate documentele și informațiile prevăzute în
prezenta secțiune.
Art. 31 9. — (1) În termen de 3 luni de la primirea
cererii, Banca Națională a României va aproba
transformarea societății de credit ipotecar în bancă de
credit ipotecar sau va respinge cererea și va comunica în
scris solicitantului hotărârea sa, împreună cu motivele care
au stat la baza acesteia, în cazul respingerii cererii.
(2) În termen de două luni de la comunicarea aprobării
transformării, în vederea obținerii autorizației de funcționare,
vor fi prezentate la Banca Națională a României
documentele prevăzute la art. 3113.
(3) Banca Națională a României decide cu privire la
autorizarea funcționării băncii de credit ipotecar în termen

11

de două luni de la data primirii documentelor prevăzute la
alin. (2).
(4) Termenele prevăzute la alin. (1) și (3) pot fi
prelungite în limita termenelor prevăzute la art. 19 alin. 1
și 3 din Legea nr. 58/1998, republicată, cu modificările
ulterioare.
(5) Prevederile art. 66 se aplică în mod corespunzător,
cu mențiunea că în loc de «aprobarea constituirii» se va
citi «aprobarea transformării».
Art. 31 10 . — (1) În vederea obținerii aprobării
transformării, societatea de credit ipotecar care dorește să
desfășoare activitate ca bancă de credit ipotecar trebuie să
prezinte Băncii Naționale a României o cerere de
autorizare, potrivit modelului prevăzut în anexa nr. 8,
însoțită de următoarea documentație:
a) copia actului constitutiv în vigoare al societății de
credit ipotecar și copia certificată de pe înregistrările
efectuate în registrul comerțului, emisă de oficiul registrului
comerțului, din care să rezulte că societatea de credit
ipotecar derulează numai activități specifice societăților de
credit ipotecar, permis a fi efectuate potrivit Ordonanței de
urgență a Guvernului nr. 200/2002, aprobată prin Legea
nr. 330/2003;
b) proiectul actului constitutiv. Proiectul va reflecta
situația societății la momentul finalizării măsurilor întreprinse
în vederea îndeplinirii cerințelor Legii nr. 33/2006, ale Legii
nr. 58/1998, republicată, cu modificările ulterioare, și ale
reglementărilor emise în aplicarea acestora, inclusiv în
ceea ce privește denumirea, obiectul de activitate,
identitatea acționarilor, conducătorii și administratorii
desemnați, structura organizatorică etc.;
c) documentele prevăzute la art. 22 și 23, pentru
fiecare dintre acționarii direcți, respectiv pentru acționarii
semnificativi care dețin indirect participații la capitalul băncii
de credit ipotecar sau drepturi de vot;
d) documentele prevăzute la art. 25, 26 și 28, pentru
conducătorii și administratorii băncii, respectiv pentru
persoanele care au legături strânse cu banca de credit
ipotecar, altele decât acționarii și administratorii acesteia;
e) studiul de fezabilitate, însușit de conducătorii și
administratorii propuși ai băncii de credit ipotecar, întocmit
în conformitate cu prevederile art. 3111;
f) situațiile financiare întocmite pentru sfârșitul lunii
precedente datei depunerii cererii, semnate de
reprezentanții legali, auditate fără rezerve de către un
auditor financiar;
g) calculul capitalului inițial și al fondurilor proprii, al
indicatorilor de solvabilitate, lichiditate, expuneri mari și
poziții valutare, determinați în conformitate cu reglementările
Băncii Naționale a României aplicabile instituțiilor de credit
autorizate, pentru sfârșitul lunii precedente datei depunerii
cererii de autorizare;
h) situația participațiilor de natura imobilizărilor
financiare, deținute de societate — direct și/sau indirect, la
sfârșitul lunii precedente datei depunerii cererii de
autorizare;
i) declarație, sub semnătura reprezentanților legali,
privind lichidarea operațiunilor, activităților ori contractelor,
potrivit prevederilor art. 314;
j) raportul unui auditor financiar cu privire la
documentele prevăzute la lit. f), g), h) și i), întocmit potrivit
prevederilor art. 3112;

12

MONITORUL OFICIAL AL ROMÂNIEI, PARTEA I, Nr. 604/12.VII.2006

k) orice alte informații pe care societatea le consideră
de natură să susțină viabilitatea proiectului prezentat.
(2) La completarea pct. 16 al chestionarului, al cărui
model este prevăzut în anexa nr. 2, se va indica, defalcat
pentru fiecare operațiune/vărsământ, sursa fondurilor
utilizate pentru obținerea participației, cu precizarea datei
fiecărei operațiuni.
Art. 3111. — (1) Studiul de fezabilitate va fi întocmit prin
aplicarea în mod corespunzător a prevederilor art. 27 și ale
art. 312 și cu respectarea dispozițiilor de mai jos.
(2) Studiul de fezabilitate va cuprinde și analiza
diagnostic a societății de credit ipotecar care solicită
autorizarea în calitate de bancă de credit ipotecar, care va
cuprinde cel puțin informații privind dimensiunea și structura
clientelei, tipul activităților desfășurate, structura și calitatea
portofoliului de credite, nivelul provizioanelor de risc de
credit constituite, structura organizatorică, inclusiv
prezentarea sediilor secundare, numărul de salariați,
costurile salariale, structura imobilizărilor corporale și
necorporale, sursele de finanțare, angajamentele
extrabilanțiere date și primite.
(3) La fundamentarea estimărilor cuprinse în studiul de
fezabilitate va fi avută în vedere situația existentă a
societății, prezentată în cadrul dosarului de autorizare
pentru sfârșitul lunii precedente datei depunerii cererii de
autorizare.
Art. 3112. — Raportul prevăzut la art. 3110 alin. (1) lit. j)
trebuie să conțină inclusiv:
a) informații privind sursele capitalului social evidențiat
în situația financiară, precum și numărul acțiunilor deținute
de către fiecare acționar;
b) certificarea conformității informațiilor cuprinse în
documentele prevăzute la art. 3110 alin. (1) lit. g) și h),
întocmite potrivit prevederilor art. 31 5 , precum și în
declarația prevăzută la art. 3110 alin. (1) lit. i), cu datele
înscrise în evidența contabilă a societății.
Art. 31 13. — (1) În vederea obținerii autorizației de
funcționare, în termenul prevăzut la art. 319 alin. (2) din
prezenta secțiune, vor fi prezentate Băncii Naționale a
României documentele care atestă transformarea societății
de credit ipotecar.
(2) Documentația ce trebuie prezentată în această etapă
cuprinde:
a) copie legalizată de pe actul constitutiv actualizat,
cuprinzând toate modificările, corespunzător proiectului
actului constitutiv prevăzut la art. 3110 alin. (1) lit. b);
b) documentele prevăzute la art. 29 alin. (2) lit. c), d) și
f), cu mențiunea că în loc de «reprezentantului/
reprezentanților membrilor fondatori» se va citi
«reprezentanților legali ai băncii de credit ipotecar»;
c) copie certificată de pe certificatul de înregistrare
eliberat de oficiul registrului comerțului după depunerea
actului constitutiv menționat la lit. a);
d) documentele prevăzute la art. 31 pentru sediile
secundare deschise.
(3) În situația apariției unor modificări față de condițiile
în care a fost acordată aprobarea transformării în bancă de
credit ipotecar, se vor transmite și următoarele:
a) documentele prevăzute la art. 3110 necesare Băncii
Naționale a României în vederea evaluării modificărilor
apărute;
b) declarația prevăzută la art. 29 alin. (3) lit. b).

Art. 3114. — (1) Prevederile art. 7—19 sunt aplicabile în
mod corespunzător și băncilor de credit ipotecar supuse
procesului de autorizare în condițiile prezentei secțiuni.
(2) Prevederile art. 66 se aplică în mod corespunzător,
cu mențiunea că în loc de «aprobarea constituirii» se va
citi «aprobarea transformării».
Art. 3115. — Serviciile de management de portofoliu pot
fi prestate de băncile de credit ipotecar numai în situațiile
în care acestea au calitatea de cedent al portofoliului de
creanțe ce face obiectul managementului.“
15. Articolul 38 va avea următorul cuprins:
îArt. 38. — (1) Prevederile art. 7, art. 8 alin. (1) și (3),
ale art. 9, 10, 12, 13, ale art. 15 alin. (2) lit. a) și b),
art. 16 alin. (1), (2) și (5), ale art. 17, 18, 20—26, 28, 29
și 31 sunt aplicabile în mod corespunzător și caselor de
economii.
(2) Pentru prestarea serviciilor de management de
portofoliu, în conformitate cu prevederile Legii nr. 31/2006
și ale Legii nr. 32/2006, casele de economii vor include în
obiectul de activitate administrarea creditelor terților
destinate finanțării unor activități în domeniul locativ, potrivit
prevederilor art. 7 alin. (1) lit. c) din Legea nr. 541/2002,
cu modificările ulterioare.“
16. Alineatul (1) al articolului 39 va avea următorul
cuprins:
îArt. 39. — (1) Acționar majoritar al unei case de
economii este banca sau casa de economii ori grupul
constituit din bănci și/sau case de economii acționând
împreună în sensul Legii nr. 58/1998, republicată, cu
modificările ulterioare, care deține direct sau indirect o
participație mai mare de 50% din capitalul social al casei
de economii.“
17. Articolul 59 va avea următorul cuprins:
îArt. 59. — Obiectul de activitate al sucursalelor
instituțiilor emitente de monedă electronică străine va fi
limitat la desfășurarea activităților prevăzute la art. 24 din
Legea nr. 58/1998, republicată, cu modificările ulterioare.“
18. Litera c) a alineatului (4) al articolului 62 va avea
următorul cuprins:
îc) suma ce va fi pusă la dispoziție sucursalei drept
capital de dotare, în conformitate cu art. 58 alin. 4 din
Legea nr. 58/1998, republicată, cu modificările ulterioare;“.
19. Alineatul (1) al articolului 63 va avea următorul
cuprins:
îArt. 63. — (1) În vederea obținerii autorizației de
funcționare în termenul prevăzut la art. 19 alin. 2 din
Legea nr. 58/1998, republicată, cu modificările ulterioare,
vor fi prezentate Băncii Naționale a României documentele
care atestă îndeplinirea tuturor formalităților pentru
înființarea sucursalei.“
20. Alineatul (1) al articolului 65 va avea următorul
cuprins:
îArt. 65. — (1) În scopul bunei funcționări a sistemului
bancar și al asigurării viabilității și stabilității acestuia, prin
crearea premiselor necesare desfășurării activității fiecărei
instituții de credit, persoană juridică română, și sucursale
a unei instituții de credit străine, în conformitate cu regulile
unei practici bancare prudente, Banca Națională a
României va putea respinge o cerere de autorizare potrivit
art. 20 din Legea nr. 58/1998, republicată, cu modificările
ulterioare, în oricare etapă a procesului de autorizare.“

MONITORUL OFICIAL AL ROMÂNIEI, PARTEA I, Nr. 604/12.VII.2006
21. Alineatul (2) al articolului 66 va avea următorul
cuprins:
î(2) De asemenea, aprobarea constituirii va fi revocată
în cazul nerespectării termenului prevăzut la art. 19 alin. 2
din Legea nr. 58/1998, republicată, cu modificările
ulterioare, pentru depunerea documentației în vederea
obținerii autorizației de funcționare.“
22. Alineatul (2) al articolului 71 va avea următorul
cuprins:
î(2) În situația în care măsura prevăzută la alin. (1) nu
va fi dusă la îndeplinire în termenul stabilit de Banca
Națională a României, aceasta va aplica sancțiunile
prevăzute la art. 99 din Legea nr. 58/1998, republicată, cu
modificările ulterioare.“
23. După articolul 72 se introduce un nou articol,
articolul 721, cu următorul cuprins:
îArt. 721. — Datele personale ale persoanelor care,
potrivit cerințelor prezentei norme, remit la Banca Națională
a României curriculum vitae vor fi prelucrate de Banca
Națională a României în îndeplinirea obligațiilor care îi revin
acesteia potrivit dispozițiilor legale în vigoare, în calitate de
operator de date cu caracter personal nr. 2.324.“
24. Articolul 75 va avea următorul cuprins:
îAnexele nr. 1—8 fac parte integrantă din prezenta
normă.“
25. Paragraful 3 al anexei nr. 1 îCerere de autorizare“
va avea următorul cuprins:
îÎn
susținerea
cererii
mele/noastre
anexez/
anexăm următoarea documentație, în conformitate cu
prevederile***) ...... din Norma Băncii Naționale a României
nr. 10/2004 privind autorizarea băncilor, băncilor de credit
ipotecar, instituțiilor emitente de monedă electronică, altele
decât băncile, a caselor de economii pentru domeniul
locativ și a sucursalelor din România ale instituțiilor de
credit străine:“.
26. Punctul 12 al anexei nr. 2 îChestionar pentru
participanții la capitalul social al instituției de credit“ va
avea următorul cuprins:
î12. Participantul face parte dintr-un grup de persoane
care acționează împreună, în sensul prevederilor art. 4 din
Legea nr. 58/1998 privind activitatea bancară, republicată,
cu modificările ulterioare? În caz afirmativ, se vor preciza
componența grupului și natura relațiilor existente între
membrii acestuia.“
27. Punctul 19 al anexei nr. 2 îChestionar pentru
participanții la capitalul social al instituției de credit“ va
avea următorul cuprins:
î19. Asociații/acționarii, administratorii sau persoanele
care asigură conducerea activității curente a participantului
persoană juridică, menționat la pct. 2.1, au fost condamnați
pentru infracțiunile prevăzute la art. 10 alin. (1) din Norma

Băncii Naționale a României nr. 10/2004 privind autorizarea
băncilor, băncilor de credit ipotecar, instituțiilor emitente de
monedă electronică, altele decât băncile, a caselor de
economii pentru domeniul locativ și a sucursalelor din
România ale instituțiilor de credit străine? În caz afirmativ,
dați detalii.“
28. Prima teză a ultimului paragraf al anexei nr. 2
îChestionar pentru participanții la capitalul social al
instituției de credit“ va avea următorul cuprins:
îSubsemnatul declar pe proprie răspundere, sub
sancțiunea legii, că, în ceea ce privește fondurile utilizate
pentru obținerea participației la capitalul social al instituției
de credit, sunt respectate prevederile art. 12 alin. (3) din
Norma Băncii Naționale a României nr. 10/2004 privind
autorizarea băncilor, băncilor de credit ipotecar, instituțiilor
emitente de monedă electronică, altele decât băncile, a
caselor de economii pentru domeniul locativ și a
sucursalelor din România ale instituțiilor de credit străine și
că toate informațiile cuprinse în acest chestionar sunt
complete și conforme cu realitatea.“
29. Punctul 7 al anexei nr. 5 îChestionar pentru
auditorul financiar“ va avea următorul cuprins:
î7. Asociații/acționarii, administratorii sau persoanele
care asigură conducerea activității curente a societății
menționate la pct. 1 au fost condamnați pentru infracțiunile
prevăzute la art. 10 alin. (1) din Norma Băncii Naționale a
României nr. 10/2004 privind autorizarea băncilor, băncilor
de credit ipotecar, instituțiilor emitente de monedă
electronică, altele decât băncile, a caselor de economii
pentru domeniul locativ și a sucursalelor din România ale
instituțiilor de credit străine? În caz afirmativ, dați detalii.“
30. Paragraful 3 al anexei nr. 7 îCerere de autorizare“
va avea următorul cuprins:
îÎn susținerea cererii mele/noastre anexez/anexăm
următoarea documentație, în conformitate cu prevederile
art. 62 din Norma Băncii Naționale a României nr. 10/2004
privind autorizarea băncilor, băncilor de credit ipotecar,
instituțiilor emitente de monedă electronică, altele decât
băncile, a caselor de economii pentru domeniul locativ și a
sucursalelor din România ale instituțiilor de credit străine:“.
31. După anexa nr. 7 se introduce anexa nr. 8,
prevăzută în anexa la prezenta normă.
Art. II. — Norma Băncii Naționale a României
nr. 10/2004 privind autorizarea băncilor, instituțiilor emitente
de monedă electronică, altele decât băncile, a caselor de
economii pentru domeniul locativ și a sucursalelor din
România ale instituțiilor de credit străine, publicată în
Monitorul Oficial al României, Partea I, nr. 945 din
15 octombrie 2004, cu modificările și completările aduse
prin prezenta normă, va fi republicată în Monitorul Oficial al
României, Partea I, dându-se textelor o nouă numerotare.

p. Președintele Consiliului de administrație
al Băncii Naționale a României,
Florin Georgescu

București, 29 iunie 2006.
Nr. 10.

13

14

MONITORUL OFICIAL AL ROMÂNIEI, PARTEA I, Nr. 604/12.VII.2006
ANEXĂ
(Anexa nr. 8
la Norma nr. 10/2004)
CERERE DE AUTORIZARE

Domnule guvernator,
Subsemnatul/Subsemnații .............................................................................................................,
(numele și prenumele)

în calitate de reprezentant/reprezentanți legal/legali al/ai ....................................................................,
(denumirea și elementele de identificare
ale societății de credit ipotecar care dorește
să funcționeze ca bancă de credit ipotecar)

solicit/solicităm autorizarea în calitate de bancă de credit ipotecar, cu denumirea .......................
.....................................................................................................................................................................
Menționez/Menționăm următoarele:
— acționarii semnificativi care dețin indirect participații la capitalul social al acesteia sau
drepturi de vot sunt: ................................................................................................................................
..................................................................................................................................................................;
— conducătorii băncii de credit ipotecar sunt: ............................................................................
..................................................................................................................................................................;
— administratorii băncii de credit ipotecar sunt: ........................................................................
..................................................................................................................................................................;
— persoanele care au legături strânse cu banca de credit ipotecar, altele decât fondatorii,
acționarii semnificativi și administratorii acesteia, sunt:......................................................................
..................................................................................................................................................................;
(se vor indica numele/denumirea, cetățenia/naționalitatea)

— adresa sediului social și, după caz, a sediului real este/sunt: ............................................
....................................................................................................................................................................
În susținerea cererii mele/noastre anexez/anexăm următoarea documentație, în conformitate
cu prevederile art. 3110 din Normele Băncii Naționale a României nr. 10/2004 privind autorizarea
băncilor, băncilor de credit ipotecar, instituțiilor emitente de monedă electronică, altele decât
băncile, a caselor de economii pentru domeniul locativ și a sucursalelor din România ale
instituțiilor de credit străine:
....................................................................................................................................................................
....................................................................................................................................................................
....................................................................................................................................................................
....................................................................................................................................................................
....................................................................................................................................................................
....................................................................................................................................................................
Adresa noastră de contact este:
....................................................................................................................................................................
....................................................................................................................................................................
Telefon: ........................
Fax: ................................
Data: ............................
Semnătura: ......................
Domnului Guvernator al Băncii Naționale a României.

ACTE ALE COMISIEI NAȚIONALE A VALORILOR MOBILIARE
COMISIA NAȚIONALĂ A VALORILOR MOBILIARE

ORDIN
privind aprobarea Regulamentului nr. 10/2006 pentru modificarea Regulamentului nr. 3/2006
privind autorizarea, organizarea și funcționarea Fondului de compensare a investitorilor
În conformitate cu prevederile art. 1, 2 și ale art. 7 alin. (3) și (5) din Statutul Comisiei Naționale a Valorilor
Mobiliare, aprobat prin Ordonanța de urgență a Guvernului nr. 25/2002, aprobată și modificată prin Legea nr. 514/2002,
modificat prin Legea nr. 297/2004 privind piața de capital, cu modificările și completările ulterioare,
în ședința din data de 15 iunie 2006 Comisia Națională a Valorilor Mobiliare a hotărât emiterea următorului ordin:
Art. 1. — Se aprobă Regulamentul nr. 10/2006 pentru
modificarea Regulamentului nr. 3/2006 privind autorizarea,
organizarea și funcționarea Fondului de compensare a
investitorilor, prevăzut în anexa care face parte integrantă
din prezentul ordin.

Art. 2. — Regulamentul menționat la art. 1 intră în
vigoare la data publicării acestuia și a prezentului ordin în
Monitorul Oficial al României, Partea I, și va fi publicat în
Buletinul Comisiei Naționale a Valorilor Mobiliare și pe
site-ul acesteia (www.cnvmr.ro).

MONITORUL OFICIAL AL ROMÂNIEI, PARTEA I, Nr. 604/12.VII.2006
Art. 3. — Direcția reglementare din cadrul
Direcției generale autorizare reglementare împreună cu

15

Secretariatul general și cu directorul general executiv vor
urmări ducerea la îndeplinire a prevederilor prezentului ordin.

Președintele Comisiei Naționale a Valorilor Mobiliare,
Gabriela Anghelache
București, 21 iunie 2006.
Nr. 55.
ANEXĂ

R E G U L A M E N T U L Nr. 10/2006
pentru modificarea Regulamentului nr. 3/2006 privind autorizarea, organizarea și funcționarea
Fondului de compensare a investitorilor
Articol unic. — Regulamentul nr. 3/2006 privind
autorizarea, organizarea și funcționarea Fondului de
compensare a investitorilor, aprobat prin Ordinul
președintelui Comisiei Naționale a Valorilor Mobiliare
nr. 12/2006, publicat în Monitorul Oficial al României,
Partea I, nr. 124 din 9 februarie 2006, se modifică după
cum urmează:
1. Alineatul (1) al articolului 3 va avea următorul
cuprins:
îArt. 3. — (1) Intermediarii care sunt înscriși în Registrul
Comisiei Naționale a Valorilor Mobiliare, denumit în
continuare Registrul C.N.V.M., pentru prestarea serviciilor de
investiții financiare în numele clienților, precum și societățile
de administrare a investițiilor înscrise în Registrul C.N.V.M.,
care au în obiectul de activitate administrarea portofoliilor
individuale de investiții și care își desfășoară activitatea pe
teritoriul României, sunt obligați să participe la constituirea
resurselor financiare ale Fondului în conformitate cu
prevederile art. 20.“
2. Articolul 5 va avea următorul cuprins:
îArt. 5. — (1) Fondul este persoană juridică constituită
sub forma unei societăți pe acțiuni, emitentă de acțiuni
nominative, înființată conform Legii nr. 31/1990 privind
societățile comerciale, republicată, cu modificările și
completările ulterioare, și în conformitate cu prevederile
titlului II, cap. IX din Legea nr. 297/2004 privind piața de
capital, cu modificările ulterioare, și ale prezentului
regulament.
(2) Actul constitutiv, aprobat în prealabil de C.N.V.M., va
fi întocmit cu respectarea prevederilor Legii nr. 297/2004,
cu modificările ulterioare, și ale prezentului regulament.“
3. Alineatul (3) al articolului 6 va avea următorul
cuprins:
î(3) Persoanele menționate la alin. (2) sunt acționari
fondatori ai Fondului.“
4. Alineatul (1) al articolului 8 va avea următorul
cuprins:
îArt. 8. — (1) Fondul este administrat de un consiliu de
administrație format din cel puțin 3 membri, persoane
juridice autorizate și/sau înscrise în Registrul C.N.V.M. și
supravegheate de C.N.V.M., acționari ai Fondului, în baza
unui contract de administrare. Contractul de administrare va
fi semnat din partea Fondului de către persoana
desemnată de AGA și din partea administratorilor de către
reprezentanții legali ai persoanelor juridice numite în
consiliul de administrație al Fondului.“
5. Articolul 15 va avea următorul cuprins:
îArt. 15. — Regulamentul de organizare și funcționare
al Fondului prevăzut la art. 11 alin. (1) lit. f) trebuie să

cuprindă și prevederi privind sistemul de control intern,
inclusiv auditul intern.“
6. Articolul 16 va avea următorul cuprins:
îArt. 16. — Procedurile Fondului prevăzute la art. 11
alin. (1) lit. g) vor cuprinde cel puțin următoarele:
a) modalitatea de a dobândi, respectiv de a pierde,
calitatea de membru al Fondului;
b) modalitatea de determinare a elementelor incluse în
baza de calcul aferentă portofoliilor de instrumente
financiare și fondurilor bănești gestionate, în vederea
stabilirii contribuțiilor anuale și speciale;
c) nivelul și termenele de plată ale contribuțiilor anuale
și speciale, precum și condițiile de aplicare a penalităților
de întârziere la plata contribuțiilor;
d) condițiile în care poate avea loc majorarea,
diminuarea, suspendarea sau reluarea plății contribuțiilor
membrilor Fondului;
e) termenele de raportare și raportările ce trebuie
transmise Fondului de către membrii acestuia pentru:
1. determinarea bazei de calcul și a cuantumului
contribuțiilor ce trebuie plătite;
2. determinarea eventualelor obligații de plată ce
urmează a fi compensate de Fond;
f) modul de calcul al compensației pentru fiecare
investitor;
g) documentele, condițiile și formalitățile ce trebuie
îndeplinite pentru a beneficia de compensațiile pătite de
Fond;
h) regimul și circuitul informațiilor și documentelor la
care au acces reprezentanții persoanelor juridice alese
administratori ai Fondului, salariații și auditorii Fondului, în
cursul exercitării atribuțiilor lor.“
7. Articolul 21 va avea următorul cuprins:
îArt. 21. — Contribuția inițială a intermediarilor și a
societăților de administrare a investițiilor care au în obiectul
de activitate administrarea portofoliilor individuale de
investiții reprezintă cel puțin 1% din capitalul inițial minim
prevăzut de Legea nr. 297/2004, cu modificările ulterioare,
corespunzător obiectului de activitate autorizat, dar nu mai
puțin de echivalentul în lei a 1.000 de euro, calculat la
cursul B.N.R. din ziua efectuării plății.“
8. Literele a) și b) ale alineatului (3) al articolului 22 vor
avea următorul cuprins:
îa) fondurile bănești și valoarea instrumentelor financiare
încredințate de investitori membrilor Fondului pentru
prestarea de servicii de investiții financiare în numele
clienților;
b) valoarea instrumentelor financiare calculată cu luarea
în considerare a numărului acestora și la valoarea de piață
la termenele de raportare stabilite de Fond în procedurile la
care se face referire în art. 16;“.

16

MONITORUL OFICIAL AL ROMÂNIEI, PARTEA I, Nr. 604/12.VII.2006

9. Alineatul (4) al articolului 22 va avea următorul
cuprins:
î(4) Contribuția aferentă unui an calendaristic se
calculează prin aplicarea cotei procentuale stabilite la
alin. (2) asupra bazei de calcul aferente anului anterior;“.
10. După alineatul (4) al articolului 22 se introduc două
noi alineate, alineatele (5) și (6), cu următorul cuprins:
î(5) Suma contribuțiilor anuale și/sau speciale plătite de
către toți membrii Fondului, aferente unui an calendaristic,
împreună cu resursele financiare menționate la art. 20
lit. a), d) și e), aflate la dispoziția Fondului la data
prevăzută la art. 22 alin. (2), trebuie să fie cel puțin egală
cu valoarea investiției medii de compensat. În înțelesul
prezentului alineat, investiția medie de compensat este
raportul dintre suma investițiilor compensate raportate de
către membrii Fondului și numărul membrilor acestuia.
(6) C.N.V.M. va solicita Consiliului de administrație al
Fondului modificarea corespunzătoare a cotei procentuale
prevăzute la alin. (1), în condițiile în care nivelul acesteia a
fost stabilit cu încălcarea prevederilor alin. (5).“
11. Litera b) a alineatului (2) al articolului 26 va avea
următorul cuprins:
îb) maximum 25% din volumul resurselor disponibile în
depozite la termen la instituții de credit, cu condiția ca
expunerea Fondului pentru fiecare instituție de credit să nu
depășească 10% din volumul total al resurselor financiare.
Limita de 25% poate fi depășită până la maximum 75%
cu avizul C.N.V.M., în baza unei cereri motivate a
Fondului.“
12. Alineatul (2) al articolului 30 va avea următorul
cuprins:
î(2) Până la 31 decembrie 2012 limita plafonului de
compensare a investitorilor este stabilită gradual pentru a
atinge nivelul de 20.000 euro, după cum urmează:
a) la data autorizării Fondului, echivalentul în lei a
1.000 euro/investitor individual;
b) începând cu 1 ianuarie 2006, echivalentul în lei a
2.000 euro/investitor individual;
c) începând cu 1 ianuarie 2007, echivalentul în lei a
4.500 euro/investitor individual;
d) începând cu 1 ianuarie 2008, echivalentul în lei a
7.000 euro/investitor individual;
e) începând cu 1 ianuarie 2009, echivalentul în lei a
9.000 euro/investitor individual;

f) începând cu 1
11.000 euro/investitor
g) începând cu 1
15.000 euro/investitor
h) începând cu 1
20.000 euro/investitor

ianuarie 2010, echivalentul în lei a
individual;
ianuarie 2011, echivalentul în lei a
individual;
ianuarie 2012, echivalentul în lei a
individual.“

13. Alineatul (2) al articolului 32 va avea următorul
cuprins:
î(2) Echivalentul în lei al obligației de compensare
pentru fondurile bănești în valută se va calcula utilizându-se
cursul de referință publicat de B.N.R. pentru respectiva
monedă străină, în vigoare la data constatării situațiilor
menționate la art. 47 din Legea nr. 297/2004 privind piața
de capital.“
14. După alineatul (2) al articolului 32 se introduce un
nou alineat, alineatul (3), cu următorul cuprins:
î(3) Echivalentul în lei al obligației de compensare
pentru instrumente financiare se va calcula utilizându-se
valoarea de piață pentru respectivele instrumente financiare
la data constatării situațiilor menționate la art. 47 din Legea
nr. 297/2004 privind piața de capital.“
15.Alineatul (1) al articolului 33 va avea următorul
cuprins:
îArt. 33. — (1) Fiecare investitor care este parte într-un
cont comun de investiții va fi luat în considerare la calculul
compensației prevăzute la art. 30. În lipsa unor prevederi
speciale creanțele vor fi împărțite în mod egal între
investitori.
Creanțele legate de operațiunile efectuate într-un cont
comun de investiții la care sunt îndreptățiți 2 sau mai mulți
investitori, în calitatea lor de membri ai parteneriatului,
asociației sau ai unei grupări de natură similară care nu
are personalitate juridică, în scopul calculării valorii
investiției compensate în limitele plafonului stabilit la
art. 30, vor fi tratate ca rezultând dintr-o investiție efectuată
de un singur investitor.“
16. Articolul 40 va avea următorul cuprins:
îArt. 40. — Fondul va publica pe site-ul propriu, în
limba română, informațiile privind membrii, procedurile
privind calculul și plata contribuțiilor, procedura de
compensare a investitorilor, precum și informații cu privire
la instituțiile de credit exonerate de la obligația de plată a
contribuțiilor, respectiv fondul sau schema care asigură
compensarea clienților acestora.“

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 604/12.VII.2006 conține 16 pagini.

Prețul: 1,15 lei

&JUYDGY|117808]
ISSN 1453—4495

