Anul 174 (XVIII) — Nr. 536

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 21 iunie 2006

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 480 din 8 iunie 2006 referitoare la excepția
de neconstituționalitate a dispozițiilor art. 65
alin. (1) din Ordonanța Guvernului nr. 39/2005
privind cinematografia ...............................................

Nr.
773.

2–3

Decizia nr. 491 din 8 iunie 2006 referitoare la excepția
de neconstituționalitate a dispozițiilor art. 133
alin. (1) din Legea nr. 31/1990 privind societățile
comerciale ..................................................................

3–5

Decizia nr. 494 din 8 iunie 2006 referitoare la excepția
de neconstituționalitate a dispozițiilor art. 29
alin. (6) din Legea nr. 47/1992 privind organizarea
și funcționarea Curții Constituționale .......................

5–7
777.

HOTĂRÂRI ALE GUVERNULUI ROMÂNIEI
769.

770.

— Hotărâre privind aprobarea Planului de
implementare a Sistemului Informatic Național de
Semnalări ...................................................................
— Hotărâre pentru abrogarea Hotărârii Guvernului
nr. 1.362/2005 privind transmiterea unei părți
dintr-un imobil, proprietate publică a statului, din
administrarea Ministerului Apărării Naționale în
administrarea Serviciului de Protecție și Pază .......

774.

7–8

Pagina
— Hotărâre privind suplimentarea bugetului
Ministerului Mediului și Gospodăririi Apelor din
Fondul de intervenție la dispoziția Guvernului,
prevăzut în bugetul de stat pe anul 2006, pentru
prevenirea și înlăturarea efectelor calamităților
naturale produse de inundații pe cursul fluviului
Dunărea......................................................................

9–10

— Hotărâre privind alocarea unei sume din Fondul
de intervenție la dispoziția Guvernului bugetului
Ministerului Mediului și Gospodăririi Apelor pe
anul 2006, pentru decontarea lucrărilor provizorii
executate în regim de urgență, în timpul viiturii pe
fluviul Dunărea în perioada aprilie—mai 2006 .........

11

— Hotărâre privind suplimentarea bugetului
Ministerului Integrării Europene pe anul 2006 din
Fondul de rezervă bugetară la dispoziția
Guvernului, prevăzut în bugetul de stat pe
anul 2006...................................................................

12

INIȚIATIVE LEGISLATIVE ALE CETĂȚENILOR
POTRIVIT LEGII Nr. 189/1999
9

Proiect de Lege de revizuire a Constituției României ......

12–16

2

MONITORUL OFICIAL AL ROMÂNIEI, PARTEA I, Nr. 536/21.VI.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 480
din 8 iunie 2006

referitoare la excepția de neconstituționalitate a dispozițiilor art. 65 alin. (1)
din Ordonanța Guvernului nr. 39/2005 privind cinematografia
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Mihaela Cîrstea
Doina Suliman

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate
a dispozițiilor art. I pct. 2 din Legea nr. 577/2004 pentru
modificarea și completarea Legii cinematografiei
nr. 630/2002, excepție ridicată de Maria Papp în Dosarul
nr. 3.006/2005 al Judecătoriei Reșița.
La apelul nominal răspunde Ștefan Deme. Lipsesc
autorul excepției și cealaltă parte, Primăria Bocșa, față de
care procedura de citare este legal îndeplinită.
Cauza se află în stare de judecată.
Partea prezentă lasă la aprecierea Curții soluționarea
excepției de neconstituționalitate.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 11 octombrie 2005, pronunțată în
Dosarul nr. 3.006/2005, Judecătoria Reșița a sesizat
Curtea Constituțională cu excepția de neconstituționalitate
a dispozițiilor art. I pct. 2 din Legea nr. 577/2004 pentru
modificarea și completarea Legii cinematografiei
nr. 630/2002. Excepția a fost ridicată de Maria Papp într-o
cauză civilă având ca obiect restituirea unor imobile potrivit
dispozițiilor art. 23 alin. 1 din Legea nr. 10/2001.
În motivarea excepției de neconstituționalitate autorul
acesteia susține că art. I pct. 2 din Legea nr. 577/2004,
care modifică art. 12 alin. (3) din Legea nr. 630/2002, în
sensul că se află în proprietatea privată a statului și în
administrarea Regiei Autonome de Distribuție și Exploatare
a Filmelor îRomânia-Film“ imobilul care figurează la
poziția 116 din anexa nr. 1 la lege, contravine prevederilor
constituționale ale art. 1 alin. (4), art. 52 alin. (1) și art. 53
alin. (1).
Judecătoria Reșița apreciază că excepția de
neconstituționalitate nu este întemeiată.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată

președinților celor două Camere ale Parlamentului,
Guvernului și Avocatului Poporului pentru a-și exprima
punctele de vedere asupra excepției de neconstituționalitate.
Guvernul consideră excepția de neconstituționalitate
neîntemeiată.
Avocatul Poporului arată că textele de lege criticate nu
contravin dispozițiilor constituționale invocate.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, susținerile părții prezente,
concluziile procurorului, dispozițiile de lege criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, ale art. 1
alin. (2), ale art. 2, 3, 10 și 29 din Legea nr. 47/1992, să
soluționeze excepția de neconstituționalitate cu care a fost
sesizată.
Instanța constituțională a fost învestită să decidă asupra
constituționalității dispozițiilor art. I pct. 2 din Legea
nr. 577/2004 pentru modificarea și completarea Legii
cinematografiei nr. 630/2002, publicată în Monitorul Oficial
al României, Partea I, nr. 1.250 din 24 decembrie 2004.
Aceste dispoziții au fost abrogate potrivit art. 79 din
Ordonanța Guvernului nr. 39 din 14 iulie 2005 privind
cinematografia, publicată în Monitorul Oficial al României,
Partea I, nr. 704 din 4 august 2005. Soluția legislativă
cuprinsă în textul de lege abrogat a fost însă preluată în
art. 65 alin. (1) din ordonanță, astfel că obiectul excepției
de neconstituționalitate asupra căruia urmează să se
pronunțe Curtea Constituțională îl constituie aceste dispoziții,
potrivit cărora: îSe află în proprietatea privată a statului și în
administrarea Regiei Autonome de Distribuție și Exploatare a
Filmelor «România-Film» sălile și grădinile de spectacol
cinematografic, precum și terenurile aferente acestora,
prevăzute în anexa care face parte integrantă din prezenta
ordonanță.“
În susținerea neconstituționalității acestui text de lege,
autorul excepției invocă încălcarea prevederilor constituționale
ale art. 1 alin. (4), art. 52 alin. (1) și art. 53 alin. (1),
referitoare la principiul separației puterilor în stat, dreptul
persoanei vătămate de o autoritate publică și, respectiv,
restrângerea exercițiului unor drepturi sau al unor libertăți.

MONITORUL OFICIAL AL ROMÂNIEI, PARTEA I, Nr. 536/21.VI.2006
Examinând excepția de neconstituționalitate, Curtea
constată că dispozițiile de lege criticate nu afectează sub
niciun aspect dreptul autorului excepției de a solicita instanței
de judecată retrocedarea imobilului care figurează la poziția 117
din anexa la Ordonanța nr. 39/2005, respectiv Cinematograful
îAstra“ din Orașul Bocșa, Str. 1 Decembrie nr. 24, județul
Caraș-Severin, potrivit Legii nr. 10/2001.

3

De altfel, în ceea ce privește critica formulată, Curtea
observă că prevederile constituționale invocate nu au nicio
semnificație pentru soluționarea excepției, pretinsa
neconstituționalitate privind exclusiv modul de aplicare a
dispozițiilor legale. Or, în aceste condiții, revine instanței de
judecată atributul exclusiv al aplicării principiului tempus
regit actum.

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 65 alin. (1) din Ordonanța Guvernului nr. 39/2005
privind cinematografia, excepție ridicată de Maria Papp în Dosarul nr. 3.006/2005 al Judecătoriei Reșița.
Definitivă și general obligatorie.
Pronunțată în ședința publică din data de 8 iunie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Doina Suliman

CURTEA CONSTITUȚIONALĂ

D E C I Z I A Nr. 491
din 8 iunie 2006

referitoare la excepția de neconstituționalitate a dispozițiilor art. 133 alin. (1)
din Legea nr. 31/1990 privind societățile comerciale
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Mihaela Cîrstea
Claudia Margareta Niță

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 133 alin. (1) din Legea nr. 31/1990
privind societățile comerciale, excepție ridicată de
Societatea Comercială îCocor Turism“ — S.A. din Neptun
în Dosarul nr. 3.379/COM/2005 al Tribunalului Constanța —
Secția comercială.
La apelul nominal lipsesc părțile, față de care procedura
de citare este legal îndeplinită.
Cauza fiind în stare de judecată, reprezentantul
Ministerului Public solicită respingerea excepției de
neconstituționalitate, indicând în acest sens jurisprudența în
materie a Curții Constituționale.

C U R T E A,

având în vedere actele și lucrările dosarului, reține
următoarele:
Prin Încheierea din 16 februarie 2006, pronunțată în
Dosarul nr. 3.379/COM/2005, Tribunalul Constanța —
Secția comercială a sesizat Curtea Constituțională cu
excepția de neconstituționalitate a dispozițiilor art. 133 din
Legea nr. 31/1990 privind societățile comerciale. Excepția
a fost ridicată de Societatea Comercială îCocor Turism“ —
S.A. din Neptun într-o cauză comercială având drept obiect
suspendarea executării unor hotărâri ale adunării generale
extraordinare a acționarilor societății comerciale menționate
mai sus.
În motivarea excepției de neconstituționalitate se
susține că prevederile de lege criticate afectează dreptul de
proprietate al acționarilor majoritari, prin aceea că permit
suspendarea, pe cale judecătorească, a executării
hotărârilor adunării generale a acționarilor după bunul plac
al acționarilor minoritari, în scop șicanatoriu și fără ca
aceștia să fie răspunzători pentru prejudiciul astfel cauzat.
Tribunalul Constanța — Secția comercială apreciază că
excepția de neconstituționalitate este neîntemeiată.
Suspendarea executării unei hotărâri a acționarilor, solicitată
în temeiul art. 133 din Legea nr. 31/1990, este dispusă de

4

MONITORUL OFICIAL AL ROMÂNIEI, PARTEA I, Nr. 536/21.VI.2006

către instanța judecătorească doar în urma examinării
temeiniciei motivelor invocate de reclamant, fiind exclusă
consacrarea judecătorească a unui abuz de drept.
Suspendarea acordată astfel are menirea de a restabili
ordinea de drept, protejând atât interesele acționarilor
minoritari, cât și cele ale celor majoritari. Mai mult, potrivit
alin. (2) din textul de lege criticat, odată cu dispunerea
suspendării, reclamantul poate fi obligat la plata unei
cauțiuni cu titlu de garanție pentru acoperirea eventualului
prejudiciu creat și solicitat, în urma respingerii acțiunii în
anulare a hotărârii acționarilor, de partea interesată.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul consideră că excepția de neconstituționalitate
este neîntemeiată. Dispozițiile art. 133 din Legea
nr. 31/1990 protejează dreptul de proprietate al acționarilor
care se consideră vătămați, iar posibilitatea instanței de
judecată de a suspenda hotărârea adunării generale nu
este destinată a proteja numai interesele reclamanților, ci
și ale celorlalți acționari, ale societății comerciale și ale
terților. Mai mult, textul de lege criticat oferă și garanții
procesuale împotriva unor contestații cu caracter
șicanatoriu, de natură să descurajeze cererile
nefundamentate sau exercitarea cu rea-credință a
drepturilor procesuale, în acest scop fiind instituită
posibilitatea impunerii de către judecător a unei cauțiuni.
Totodată, dreptul de proprietate pretins a fi încălcat nu
este un drept absolut, ci un drept care comportă ingerințe
legale și proporționale cu scopul urmărit, conținutul și
limitele sale fiind, potrivit art. 44 alin. (1) teza a doua din
Constituție, stabilite de lege.
De asemenea, Curtea Constituțională a mai avut prilejul
de a mai examina în jurisprudența sa constituționalitatea
prevederilor legale criticate, pronunțându-se în sensul
respingerii excepției de neconstituționalitate, astfel că
această soluție se menține și în cazul de față.
Avocatul Poporului apreciază că dispozițiile de lege
criticate sunt constituționale.
Prevederile art. 44 din Constituție pretins a fi încălcate
consacră competența legiuitorului de a stabili îconținutul și
limitele dreptului de proprietate“, respectiv cadrul juridic
pentru exercitarea atributelor acestui drept, astfel încât să
nu vină în coliziune cu interesele generale sau cu
interesele particulare legitime ale altor subiecte de drept, în
egală măsură ocrotite. Astfel, textul de lege criticat
urmărește să prevină abuzurile acționarilor majoritari și să
pună în valoare principiul constituțional al garantării și
ocrotirii dreptului de proprietate privată. Instanța sesizată
apreciază atât asupra temeiniciei cererii de suspendare a
hotărârii atacate, cât și asupra caracterului eventual
șicanatoriu, având posibilitatea ca, în urma dispunerii
suspendării, să stabilească o cauțiune de natură să
descurajeze cererile nefundamentate sau exercitarea cu
rea-credință a drepturilor procesuale. Totodată, cauțiunea
constituie o garanție pentru obținerea despăgubirilor create
prin amânarea executării hotărârii atacate și solicitate de

partea interesată ca urmare a respingerii acțiunii în anulare
a acestei hotărâri.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și dispozițiile de
lege criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, așa cum a
fost formulat, îl constituie dispozițiile art. 133 din Legea
nr. 31/1990, republicată în Monitorul Oficial al României,
Partea I, nr. 1.066 din 17 noiembrie 2004. Din examinarea
criticii susținute în motivarea excepției rezultă că, în
realitate, autorul acesteia vizează dispozițiile alin. (1) al
art. 133, astfel că doar asupra acestora Curtea
Constituțională se va pronunța. Textul de lege criticat are
următorul cuprins: îO dată cu intentarea acțiunii în anulare,
reclamantul poate cere instanței, pe cale de ordonanță
președințială, suspendarea executării hotărârii atacate.“
Autorul excepției consideră că dispozițiile legale
menționate încalcă prevederile art. 44 alin. (1) și (2) teza
întâi din Constituție, care consacră principiul garantării și
ocrotirii dreptului de proprietate în mod egal de lege,
indiferent de titular.
Examinând textul legal criticat, raportat la prevederile
din Legea fundamentală invocate, Curtea Constituțională
constată că acestea au mai fost supuse controlului de
constituționalitate, prin raportare la normele constituționale
pretins a fi încălcate și în prezenta cauză și cu o motivare
similară.
Astfel, prin Decizia nr. 209 din 14 aprilie 2005, publicată în
Monitorul Oficial al României, Partea I, nr. 528 din 22 iunie
2005, Curtea a respins excepția de neconstituționalitate a
dispozițiilor art. 133 alin. (1) și (2) din Legea nr. 31/1990
privind societățile comerciale, reținând că îdispozițiile de lege
criticate sunt norme de procedură a căror stabilire este,
potrivit prevederilor art. 126 alin. (2) din Constituție, de
competența autorității legiuitoare. Curtea constată, de
asemenea, că art. 133 alin. (1) și (2) din legea criticată
permite instanței de judecată ca, ținând seama de
circumstanțele cauzei, să aprecieze asupra caracterului
eventual șicanatoriu al cererii de suspendare a hotărârii
adunării generale a acționarilor contestate și să stabilească
o cauțiune de natură să descurajeze cererile
nefundamentate sau exercitarea cu rea-credință a drepturilor
procesuale. De asemenea, Curtea mai reține că depunerea
cauțiunii constituie o garanție, în sensul că, în urma
respingerii acțiunii în anulare a hotărârilor luate de adunarea
generală a acționarilor, partea interesată va putea cere și
obține despăgubiri pentru pagubele suferite datorită întârzierii
executării hotărârii respective. În consecință, Curtea constată
că prevederile legale criticate nu sunt contrare dispozițiilor
constituționale ale art. 44 alin. (1) și (2) teza întâi“.

MONITORUL OFICIAL AL ROMÂNIEI, PARTEA I, Nr. 536/21.VI.2006
Întrucât în prezenta cauză nu au intervenit elemente noi
care să determine modificarea acestei jurisprudențe, soluția

5

și considerentele ce au stat la baza deciziei menționate își
păstrează valabilitatea.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 133 alin. (1) din Legea nr. 31/1990 privind societățile
comerciale, excepție ridicată de Societatea Comercială îCocor Turism“ — S.A. din Neptun în Dosarul nr. 3.379/COM/2005
al Tribunalului Constanța — Secția comercială.
Definitivă și general obligatorie.
Pronunțată în ședința publică din data de 8 iunie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Niță

CURTEA CONSTITUȚIONALĂ

D E C I Z I A Nr. 494
din 8 iunie 2006

referitoare la excepția de neconstituționalitate a dispozițiilor art. 29 alin. (6) din Legea nr. 47/1992
privind organizarea și funcționarea Curții Constituționale
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Mihaela Cîrstea
Claudia Margareta Niță

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 29 alin. (6) din Legea nr. 47/1992 privind
organizarea și funcționarea Curții Constituționale, excepție
ridicată de Adela Samoilă și Jănică Samoilă în Dosarul
nr. 730/2006 al Curții de Apel Suceava — Secția civilă.
La apelul nominal lipsesc părțile, față de care procedura
de citare este legal îndeplinită.
Cauza fiind în stare de judecată, reprezentantul
Ministerului Public solicită respingerea excepției de
neconstituționalitate, indicând în acest sens jurisprudența
constantă în materie a Curții Constituționale.
C U R T E A,

având în vedere actele și lucrările dosarului, reține
următoarele:
Prin Încheierea din 16 martie 2006, pronunțată în
Dosarul nr. 730/2006, Curtea de Apel Suceava — Secția
civilă a sesizat Curtea Constituțională cu excepția de
neconstituționalitate a dispozițiilor art. 29 alin. (6) din
Legea nr. 47/1992 privind organizarea și funcționarea
Curții Constituționale. Excepția a fost ridicată de Adela
Samoilă și Jănică Samoilă într-o cauză având ca obiect
soluționarea recursului împotriva unei încheieri a
Tribunalului Botoșani — Secția civilă, prin care a fost

respinsă ca inadmisibilă cererea de sesizare a Curții
Constituționale
cu
soluționarea
excepției
de
neconstituționalitate a dispozițiilor art. 27 și art. 28 alin. 2
și 3 din Codul de procedură civilă.
În motivarea excepției de neconstituționalitate se
susține că prevederile art. 29 alin. (6) din Legea
nr. 47/1992 contravin art. 21, 24 și 53 din Constituție.
Textul de lege criticat limitează posibilitatea atacării
încheierii numai cu recurs, afectând dreptul de acces liber
la justiție și la exercitarea căilor de atac, precum și dreptul
la apărare, fără ca restrângerea să fie justificată prin
prisma unuia dintre cazurile prevăzute de art. 53 din
Constituție, referitor la restrângerea exercițiului unor drepturi
sau al unor libertăți. De asemenea, termenul prohibitiv de
48 de ore în care se poate declara recursul obligă partea
interesată să redacteze motivarea sub presiunea timpului
foarte scurt, fiind expusă, astfel, riscului anulării căii de
atac promovate pentru nemotivare. În asemenea condiții,
singura cale de atac reglementată împotriva încheierii
instanței judecătorești se transformă îîntr-un demers pur
formal“. Totodată, textul de lege criticat este
neconstituțional, deoarece înu reglementează ipoteza în
care instanța omite să se pronunțe asupra excepției de
neconstituționalitate“.
Curtea de Apel Suceava — Secția civilă apreciază că
excepția de neconstituționalitate este neîntemeiată.
Referitor la pretinsa neconstituționalitate a textului de
lege criticat din prisma lipsei reglementării ipotezei în care
instanța de judecată omite să se pronunțe asupra excepției
invocate în fața sa, se arată că acest aspect excedează
cauzei de față, întrucât instanța în fața căreia s-a ridicat
excepția de neconstituționalitate a respins-o ca inadmisibilă.
Cu privire la natura prohibitivă a termenului de 48 de
ore înăuntrul căruia se poate declara recurs împotriva
încheierii instanței, precum și față de susținerea referitoare

6

MONITORUL OFICIAL AL ROMÂNIEI, PARTEA I, Nr. 536/21.VI.2006

la limitarea căii de atac doar la recurs, se apreciază că
aceste aspecte țin de competența de reglementare a
legiuitorului, în temeiul art. 126 alin. (2) și al art. 129 din
Constituție, și nu sunt de natură a afecta drepturile și
garanțiile procesuale, ci, dimpotrivă, dau expresie dreptului
la apărare, dreptului la un proces echitabil și la
soluționarea acestuia într-un termen rezonabil. Cum arată
și Curtea Europeană a Drepturilor Omului în jurisprudența
sa constantă în materie, dreptul de acces la tribunale nu
este absolut, iar Convenția pentru apărarea drepturilor
omului și a libertăților fundamentale permite, tocmai prin
lipsa unei definiții în sens restrâns a acestei noțiuni,
limitarea implicit admisă a dreptului chiar în afara limitelor
care circumscriu conținutul oricărui drept. Totodată,
principiul liberului acces la justiție nu înseamnă accesul la
toate gradele de jurisdicție, iar legiutorul, în considerarea
unor situații deosebite, poate adopta reguli speciale de
procedură.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul consideră că excepția de neconstituționalitate
este, potrivit art. 29 alin. (1) din Legea nr. 47/1992,
inadmisibilă, arătând, în acest sens, că soluționarea cauzei
în fond nu depinde de dispozițiile de lege criticate.
Avocatul Poporului apreciază că dispozițiile de lege
criticate sunt constituționale. Acestea instituie norme de
procedură pe care instanța sesizată cu excepția de
neconstituționalitate este obligată să le aplice, în sensul de
a o respinge ca inadmisibilă, dacă respectiva excepție nu
îndeplinește cerințele legii. Această procedură nu face însă
posibilă respingerea sau admiterea excepției de
neconstituționalitate de către instanța de judecată, ci doar
pronunțarea, în situațiile date, asupra oportunității sesizării
Curții Constituționale, unica autoritate de jurisdicție
constituțională. Ca atare, critica de neconstituționalitate față
de art. 21 din Legea fundamentală nu poate fi reținută.
Totodată, accesul liber la justiție nu înseamnă accesul la
toate structurile judecătorești și la toate gradele de
jurisdicție, iar acest drept poate fi supus unor condiționări
de fond și de formă.
Având în vedere că textul de lege indicat nu conține
reglementări care să pună în discuție restrângerea
exercițiului unor drepturi sau al unor libertăți, nici critica de
neconstituționalitate față de art. 53 din Constituție nu poate
fi reținută.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și dispozițiile de
lege criticate raportate la prevederile Constituției, precum și
Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 29 alin. (6) din Legea nr. 47/1992,
republicată în Monitorul Oficial al României, Partea I,
nr. 643 din 16 iulie 2004, cu următorul cuprins: îDacă

excepția este inadmisibilă, fiind contrară prevederilor alin. (1),
(2) sau (3), instanța respinge printr-o încheiere motivată
cererea de sesizare a Curții Constituționale. Încheierea poate
fi atacată numai cu recurs la instanța imediat superioară, în
termen de 48 de ore de la pronunțare. Recursul se judecă în
termen de 3 zile.“
Autorii excepției consideră că dispozițiile de lege
menționate încalcă prevederile art. 21 privind accesul liber
la justiție, art. 24 consacrat dreptului la apărare și ale
art. 53 din Constituție referitor la restrângerea prin lege a
exercițiului unor drepturi și al unor libertăți.
Examinând textul legal criticat, raportat la prevederile
din Legea fundamentală invocate, Curtea Constituțională
constată următoarele:
În esență, autorii excepției consideră că prevederile
art. 29 alin. (6) din Legea nr. 47/1992 contravin art. 21, 24
și 53 din Constituție, deoarece termenul îprohibitiv“ de
48 de ore, instituit pentru declararea recursului împotriva
încheierii de sesizare a Curții Constituționale cu
soluționarea unei excepții de neconstituționalitate, limitează
posibilitatea părții interesate de a prezenta o motivare bine
întemeiată, această restrângere având grave consecințe
asupra exercitării dreptului de acces liber la instanță și a
dreptului la apărare, cu atât mai mult cu cât recursul este
singura cale de atac reglementată în materia contestării
încheierii instanței de judecată. În plus, solicită Curții
Constituționale a îelucida“ compatibilitatea textului de lege
criticat cu normele Constituției, având în vedere că acesta
nu reglementează ipoteza în care instanța omite să se
pronunțe asupra excepției de neconstituționalitate, situație
pretins a fi întâlnită în cazul de față.
Analizând excepția de neconstituționalitate invocată,
dispozițiile de lege criticate, raportate la prevederile
constituționale pretins a fi încălcate, Curtea constată că
art. 29 alin. (6) din Legea nr. 47/1992 a mai fost în
repetate rânduri obiect al controlului de constituționalitate,
Curtea constatând că textul de lege nu încalcă principiul
liberului acces la justiție. Cu acele prilejuri, s-a reținut, în
esență, că principiul liberului acces la justiție nu
echivalează cu accesul la toate structurile judecătorești și
la toate gradele de jurisdicție, legiuitorul având competența,
în temeiul art. 126 alin. (2) din Constituție, să instituie
reguli de procedură deosebite, în considerarea unor situații
speciale.
Având în vedere cele deja statuate de Curte în
jurisprudența sa constantă în materie, se observă că nici
susținerile privind încălcarea art. 24 și 53 din Constituție nu
sunt întemeiate. Natura imperativă a termenului de 48 de
ore în cadrul căruia partea interesată poate declara recurs
împotriva încheierii prin care instanța de judecată a respins
ca inadmisibilă cererea de sesizare a Curții Constituționale
cu soluționarea unei excepții de neconstituționalitate are
menirea de a da expresie principiului celerității și al
soluționării cauzelor într-un termen rezonabil, în
considerarea faptului că excepția de neconstituționalitate
reprezintă un incident procedural în cadrul unui litigiu. Din
aceleași rațiuni, legiuitorul a instituit și regulile speciale de
procedură referitoare atât la exercitarea recursului ca
singură cale de atac împotriva încheierii instanței de
judecată, cât și la soluționarea recursului în termen de
3 zile, fără ca prin aceasta să se poată susține încălcarea
dreptului de acces la instanță, la folosirea căilor de atac
sau a dreptului la apărare. Soluția instanței de respingere
a recursului pentru nemotivare în termenul legal nu poate fi
concepută drept consecință a neconstituționalității
prevederilor art. 29 alin. (6) din Legea nr. 47/1992,
pregătirea în condițiile legii a căilor de atac promovate fiind

MONITORUL OFICIAL AL ROMÂNIEI, PARTEA I, Nr. 536/21.VI.2006
obligația părții interesate, care trebuie să-și manifeste
diligența în acest sens.
Referitor la solicitarea autorilor excepției ca, prin decizia
pronunțată în prezentul dosar, Curtea Constituțională să
elucideze compatibilitatea textului de lege criticat cu
normele Constituției, întrucât acesta nu reglementează
ipoteza în care instanța omite să se pronunțe asupra
excepției de neconstituționalitate, Curtea observă că
această cerere nu poate fi primită. Potrivit competenței

7

sale, instanța de contencios constituțional se pronunță
numai asupra textelor legale în vigoare, și nu asupra unor
pretinse omisiuni ale legii sau asupra unor interpretări
cazuistice oferite de părți. Mai mult, din actele aflate la
dosar rezultă că instanța de judecată care a respins ca
inadmisibilă cererea de sesizare a Curții Constituționale cu
soluționarea unei excepții și-a motivat soluția în cuprinsul
încheierii ulterior atacate de autorii prezentei excepții.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 29 alin. (6) din Legea nr. 47/1992 privind organizarea
și funcționarea Curții Constituționale, excepție ridicată de Adela Samoilă și Jănică Samoilă în Dosarul nr. 730/2006 al
Curții de Apel Suceava — Secția civilă.
Definitivă și general obligatorie.
Pronunțată în ședința publică din data de 8 iunie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Niță

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind aprobarea Planului de implementare a Sistemului Informatic Național de Semnalări
În temeiul art. 108 din Constituția României, republicată, și al art. 13 din Ordonanța de urgență a Guvernului
nr. 128/2005 privind înființarea, organizarea și funcționarea Sistemului Informatic Național de Semnalări, aprobată cu
modificări și completări prin Legea nr. 345/2005,
Guvernul României adoptă prezenta hotărâre.
Art. 1. — Se aprobă Planul de implementare a
Sistemului Informatic Național de Semnalări, prevăzut în
anexa care face parte integrantă din prezenta hotărâre.
Art. 2. — (1) Ministerul Administrației și Internelor este
responsabil de realizarea Planului de implementare a
Sistemului Informatic Național de Semnalări.
(2) Ministerul Administrației și Internelor este autorizat să
dispună măsurile necesare pentru încheierea contractelor
comerciale de achiziții necesare implementării Sistemului
Informatic Național de Semnalări.

(3) Sumele necesare contractării serviciilor de
consultanță pentru proiectarea și auditarea implementării
Sistemului Informatic Național de Semnalări se asigură prin
bugetul Ministerului Administrației și Internelor, în limita
sumelor aprobate prin legile bugetare anuale.
Art. 3. — Prin ordin al ministrului administrației și
internelor se aprobă Planul detaliat de dezvoltare a soluției
de implementare a Sistemului Informatic Național de
Semnalări.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul comunicațiilor și tehnologiei informației,
Zsolt Nagy
p. Ministrul finanțelor publice,
Doina-Elena Dascălu,
secretar de stat
București, 14 iunie 2006.
Nr. 769.

8

MONITORUL OFICIAL AL ROMÂNIEI, PARTEA I, Nr. 536/21.VI.2006
ANEXĂ
PLAN DE IMPLEMENTARE

a Sistemului Informatic Național de Semnalări
Etape

Denumirea activității

1.

Adoptarea hotărârii Guvernului pentru
aprobarea normelor de aplicare a
Ordonanței de urgență a Guvernului
nr. 128/2005, aprobată cu modificări și
completări prin Legea nr. 345/2005
Definirea cadrului organizatoric al
Sistemului Informatic Național de
Semnalări (SINS) care are drept scop
defalcarea optimală a responsabilităților
structurilor Ministerului Administrației și
Internelor (MAI) în implementarea și
exploatarea SINS
Pregătirea personalului structurii
responsabile cu SINS:
• pregătire continuă
• pregătire specifică

2.

3.

Termen

Rezultat

Observații

septembrie Înființarea Comitetului de
2006
coordonare strategică și a
Comitetului tehnic și stabilirea
atribuțiilor acestor organisme
decembrie Stabilirea schemei optimale
2006
a structurii responsabile din
partea MAI pentru SINS

Încadrarea cu personal
se va face eșalonat,
potrivit etapelor proiectului,
până la completarea
schemei1).

În baza acquis-ului
Schengen se stabilesc
metodologia de lucru și
transpunerea în practica
instituțională din România.
Contractarea serviciilor de consultanță
trimestrul III Documentație de proiectare — Această activitate este
necesare proiectării și pentru auditarea
2006
legal prevăzută și auditarea dependentă de asigurarea
implementării SINS
implementării SINS:
fondurilor bugetare.
• studiul de fezabilitate
— Contractul de
• proiectul tehnic
consultanță are derulare
• caietul de sarcini
multianuală; începe în
2006 și se termină la
implementarea SINS.
— Studiul de fezabilitate
trebuie să fie finalizat
până la sfârșitul lunii
octombrie 2006.
Elaborarea și emiterea ordinului
trimestrul II Stabilirea în detaliu a
Pentru stabilirea soluției
ministrului administrației și internelor
2007
activităților ce se vor
optimale se va cere
pentru aprobarea Planului detaliat de
întreprinde pentru
aviz consultativ din partea
dezvoltare a soluției de implementare
operaționalizarea SINS
Comisiei Europene pentru
a SINS (Master Plan)
soluțiile propuse de
proiectant (minimum două).
Efectuarea demersurilor pentru asigurarea
2006
— Atragerea de fonduri Phare Se vor alege una sau
finanțării soluției aprobate
— Atragerea de fonduri din mai multe soluții în funcție
Schengen Facility
de disponibilități și
— Asigurarea de alocații
oportunități.
bugetare în cursul anului 2007
Demersuri pentru contractarea soluției
2007
— Contract semnat
Acest grafic de
aprobate
— Un grafic de implementare implementare va conține
a SINS garantat prin
și faza-pilot a SINS.
răspundere contractuală
Derularea contractului de achiziții conform
2009
Darea în exploatare a SINS Statul român beneficiază
graficului stabilit între părți
de răspunderea
contractuală care revine
firmei de consultanță.
Această fază va conține
și interfețele, conversia
datelor și migrarea
acestora de la sistemele
din structurile MAI care
vor furniza/consulta datele
în/din SINS.

4.

5.

6.

7.

8.

1)

permanent Asigurarea unui personal
calificat care să fie capabil
să asigure mentenanța și
exploatarea SINS

Cu încadrarea în numărul maxim de posturi aprobate Ministerului Administrației și Internelor prin legile bugetare anuale.

MONITORUL OFICIAL AL ROMÂNIEI, PARTEA I, Nr. 536/21.VI.2006

9

GUVERNUL ROMÂNIEI

HOTĂRÂRE
pentru abrogarea Hotărârii Guvernului nr. 1.362/2005 privind transmiterea unei părți
dintr-un imobil, proprietate publică a statului, din administrarea Ministerului Apărării Naționale
în administrarea Serviciului de Protecție și Pază
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Pe data intrării în vigoare a prezentei hotărâri
se abrogă Hotărârea Guvernului nr. 1.362/2005 privind
transmiterea unei părți dintr-un imobil, proprietate publică a
statului, din administrarea Ministerului Apărării Naționale în
administrarea Serviciului de Protecție și Pază, publicată în

Monitorul Oficial al României, Partea I, nr. 1.024 din
18 noiembrie 2005.
Art. 2. — Pe data intrării în vigoare a prezentei hotărâri,
partea din imobil transmisă potrivit prevederilor Hotărârii
Guvernului nr. 1.362/2005 revine de drept în administrarea
Ministerului Apărării Naționale.

PRIM-MINISTRU

CĂLIN POPESCU-TĂRICEANU
Contrasemnează:
Ministrul apărării naționale,
Teodor Atanasiu
Ministrul finanțelor publice,
Sebastian Teodor Gheorghe Vlădescu

București, 14 iunie 2006.
Nr. 770.

GUVERNUL ROMÂNIEI

HOTĂRÂRE
privind suplimentarea bugetului Ministerului Mediului și Gospodăririi Apelor din Fondul
de intervenție la dispoziția Guvernului, prevăzut în bugetul de stat pe anul 2006, pentru prevenirea
și înlăturarea efectelor calamităților naturale produse de inundații pe cursul fluviului Dunărea
În temeiul art. 108 din Constituția României, republicată, al art. 30 alin. (4) și (5) din Legea nr. 500/2002 privind
finanțele publice, cu modificările ulterioare, și al art. 11 lit. b) din Legea bugetului de stat pe anul 2006 nr. 379/2005, cu
modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă suplimentarea bugetului
Ministerului Mediului și Gospodăririi Apelor din Fondul de
intervenție la dispoziția Guvernului, prevăzut în bugetul de
stat pe anul 2006, cu suma de 24.000 mii lei (RON) la
capitolul 70.01 îLocuințe și dezvoltare publică“, titlul 71
îActive nefinanciare“, articolul 71.01 îActive fixe (inclusiv
reparații capitale)“, alineatul 71.01.30 îAlte active fixe
(inclusiv reparații capitale)“.
(2) Fondurile prevăzute la alin. (1) se utilizează pentru
realizarea în regim de urgență a lucrărilor de prevenire și
de înlăturare a efectelor calamităților naturale produse de
inundații pe cursul fluviului Dunărea, prevăzute în anexa
care face parte integrantă din prezenta hotărâre.
Art. 2. — Elaborarea documentațiilor tehnico-economice
și execuția lucrărilor se contractează de către Administrația

Națională îApele Române“, în calitate de beneficiar, aflată
în coordonarea Ministerului Mediului și Gospodăririi Apelor.
Art. 3. — (1) Până la aprobarea documentațiilor tehnicoeconomice, se aprobă deschiderea finanțării și începerea
execuției lucrărilor pe bază de liste de lucrări estimate
cantitativ și valoric.
(2) Decontarea lucrărilor executate se va face pe baza
situațiilor de lucrări însușite de beneficiar.
(3) În termen de 3 luni de la intrarea în vigoare a
prezentei hotărâri, Ministerul Mediului și Gospodăririi Apelor
va aproba documentațiile tehnico-economice aferente
lucrărilor prevăzute în anexa care face parte integrantă din
prezenta hotărâre.
Art. 4. — Pentru asigurarea fondurilor necesare finanțării
lucrărilor prevăzute la art. 1 se suplimentează cu suma de
24.000 mii lei (RON) Fondul de intervenție la dispoziția

10

MONITORUL OFICIAL AL ROMÂNIEI, PARTEA I, Nr. 536/21.VI.2006

Guvernului din Fondul de rezervă bugetară la dispoziția
Guvernului, prevăzut în bugetul de stat pe anul 2006.
Art. 5. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat

și în volumul și structura bugetului Ministerului Mediului și
Gospodăririi Apelor pe anul 2006.
Art. 6. — Ministerul Mediului și Gospodăririi Apelor și
alte organe abilitate de lege vor controla modul de
utilizare, în conformitate cu prevederile legale, a sumei
alocate potrivit prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul mediului și gospodăririi apelor,
Sulfina Barbu
Ministrul finanțelor publice,
Sebastian Teodor Gheorghe Vlădescu

București, 14 iunie 2006.
Nr. 773.

ANEXĂ
LISTA

lucrărilor de investiții pentru prevenirea și înlăturarea efectelor calamităților naturale produse de inundații
pe cursul fluviului Dunărea, care se realizează în regim de urgență din Fondul de intervenție la dispoziția Guvernului,
prevăzut în bugetul de stat pe anul 2006
Nr.
crt.

Denumirea lucrării

TOTAL:

I.
1.
II.
2.
3.
III.
4.
5.
IV.
6.
7.
8.
9.
V.
10.
11.

Direcția Apelor Olt
Consolidarea și refacerea secțiunii liniei de apărare Dunăre-Olt, în zona Islaz, județul Teleorman
Direcția Apelor Argeș — Vedea
Punere în siguranță a digului nr. 5 pe râul Vedea la confluența cu fluviul Dunărea și a digului
nr. 6 pe fluviul Dunărea, județul Teleorman
Reabilitarea digului nr. 3 pe râul Vedea (digul de remuu al fluviului Dunărea), județul Teleorman
Direcția Apelor Buzău — Ialomița
Consolidarea malului drept și îndiguirea râului Călmățui la confluența cu fluviul Dunărea, în zona
localității Berteștii de Jos, județul Brăila
Reabilitarea digului de apărare pe brațul Borcea, în localitatea Borcea, județul Călărași
Direcția Apelor Dobrogea — Litoral
Consolidarea digului în localitatea Dunăreni, județul Constanța
Refacerea digului și a falezei în localitatea Rasova, județul Constanța
Consolidarea digului și închiderea breșei în localitatea Isaccea, județul Tulcea
Consolidarea digului în localitatea Oltina, județul Constanța
Direcția Apelor Prut
Consolidarea malului stâng al fluviului Dunărea (km 8+900—10+000) și a digului de apărare
Bădălan, în zona municipiului Galați
Cheltuieli pentru elaborarea studiilor privind realizarea lucrărilor de investiții pentru prevenirea și
înlăturarea efectelor calamităților naturale produse de inundații pe cursul fluviului Dunărea, lucrări
care vor fi finanțate din credite externe după cum urmează: îRefacere dig mal stâng fluviul Dunărea
în zona Noianu — Chișcani, județul Brăila“ și îReabilitare dig Prut — incinta Brateșul de Jos,
județul Galați“

Valoarea
estimată
— lei (RON) —

24.000.000
1.000.000
1.000.000
1.500.000
850.000
650.000
5.000.000
3.000.000
2.000.000
9.000.000
2.000.000
1.500.000
1.000.000
4.500.000
7.000.000
7.000.000
500.000

11

MONITORUL OFICIAL AL ROMÂNIEI, PARTEA I, Nr. 536/21.VI.2006
GUVERNUL ROMÂNIEI

HOTĂRÂRE
privind alocarea unei sume din Fondul de intervenție la dispoziția Guvernului
bugetului Ministerului Mediului și Gospodăririi Apelor pe anul 2006, pentru decontarea
lucrărilor provizorii executate în regim de urgență, în timpul viiturii pe fluviul Dunărea
în perioada aprilie—mai 2006
În temeiul art. 108 din Constituția României, republicată, al art. 30 alin. (4) și (5) din Legea nr. 500/2002 privind
finanțele publice, cu modificările ulterioare, și al art. 11 lit. b) din Legea bugetului de stat pe anul 2006 nr. 379/2005, cu
modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă suplimentarea bugetului
Ministerului Mediului și Gospodăririi Apelor din Fondul de
intervenție la dispoziția Guvernului, prevăzut în bugetul de
stat pe anul 2006, cu suma de 2.930 mii lei (RON) la
capitolul 70.01 îLocuințe și dezvoltare publică“, titlul 71
îActive nefinanciare“, articolul 71.01 îActive fixe (inclusiv
reparații capitale)“, alineatul 71.01.30 îAlte active fixe
(inclusiv reparații capitale)“.
(2) Fondurile prevăzute la alin. (1) se utilizează pentru
decontarea lucrărilor provizorii executate în regim de
urgență, în timpul viiturii pe fluviul Dunărea în perioada
aprilie—mai 2006, conform anexei care face parte
intregrantă din prezenta hotărâre.
Art. 2. — Decontarea lucrărilor executate se va face pe
baza situațiilor de lucrări însușite de beneficiar, respectiv

Administrația Națională îApele Române“ aflată în
coordonarea Ministerului Mediului și Gospodăririi Apelor.
Art. 3. — Pentru asigurarea fondurilor necesare finanțării
lucrărilor prevăzute la art. 1 se suplimentează cu suma de
2.930 mii lei (RON) Fondul de intervenție la dispoziția
Guvernului din Fondul de rezervă bugetară la dispoziția
Guvernului, prevăzut în bugetul de stat pe anul 2006.
Art. 4. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Ministerului Mediului și
Gospodăririi Apelor pe anul 2006.
Art. 5. — Ministerul Mediului și Gospodăririi Apelor și
alte organe abilitate de lege vor controla modul de utilizare,
în conformitate cu prevederile legale, a sumei alocate
potrivit prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul mediului și gospodăririi apelor,
Sulfina Barbu
Ministrul finanțelor publice,
Sebastian Teodor Gheorghe Vlădescu

București, 14 iunie 2006.
Nr. 774.
ANEXĂ
SUME ALOCATE

pentru decontarea lucrărilor provizorii executate în regim de urgență de către direcțiile
de ape din cadrul Administrației Naționale îApele Române“ în timpul viiturii pe fluviul Dunărea
din perioada aprilie—mai 2006
— mii lei —
Nr.
crt.

Direcția de ape

0

1.
2.
3.
4.
5.
6.

1

Jiu
Argeș—Vedea
Olt
Ialomița—Buzău
Dobrogea—Litoral
Prut
TOTAL:

Valori lucrări provizorii
2

423.000
18.800
53.000
1.932.000
2.200
501.000
2.930.000

12

MONITORUL OFICIAL AL ROMÂNIEI, PARTEA I, Nr. 536/21.VI.2006
GUVERNUL ROMÂNIEI

HOTĂRÂRE
privind suplimentarea bugetului Ministerului Integrării Europene pe anul 2006
din Fondul de rezervă bugetară la dispoziția Guvernului, prevăzut în bugetul de stat pe anul 2006
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 2 alin. (1) și (2) din Ordonanța de urgență a Guvernului nr. 1/2006
privind unele măsuri pentru întărirea capacității administrative a României pentru integrarea în Uniunea Europeană,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Integrării Europene pe anul 2006, la capitolul 51.01
îAutorități publice și acțiuni externe“, titlul 10 îCheltuieli de
personal“, cu suma de 2.000 mii lei (RON) din Fondul de
rezervă bugetară la dispoziția Guvernului, prevăzut în
bugetul de stat pe anul 2006.
Art. 2. — Sumele rămase neutilizate se restituie la
Fondul de rezervă bugetară la dispoziția Guvernului,
prevăzut în bugetul de stat pe anul 2006, până la data de
10 decembrie 2006.

Art. 3. — Ministerul Finanțelor Publice, la propunerea
ordonatorului principal de credite, este autorizat să
introducă modificările corespunzătoare în structura bugetului
de stat și în volumul și structura bugetului Ministerului
Integrării Europene pe anul 2006.
Art. 4. — Ministerul Integrării Europene și celelalte
organe abilitate de lege vor controla modul de utilizare, în
conformitate cu prevederile legale, a sumei alocate potrivit
prezentei hotărâri.

PRIM-MINISTRU

CĂLIN POPESCU-TĂRICEANU

București, 14 iunie 2006.
Nr. 777.

Contrasemnează:
p. Ministrul integrării europene,
Adrian Ciocănea,
secretar de stat
p. Ministrul muncii, solidarității sociale și familiei,
Mihai Constantin Șeitan,
secretar de stat
Ministrul finanțelor publice,
Sebastian Teodor Gheorghe Vlădescu

INIȚIATIVE LEGISLATIVE ALE CETĂȚENILOR POTRIVIT LEGII Nr. 189/1999
EXPUNERE DE MOTIVE
În conformitate cu art. 16 pct. 1 al Declarației Universale a Drepturilor Omului, adoptată de Adunarea Generală a
Organziației Națiunilor Unite în data de 10 decembrie 1948, îbărbatul și femeia au dreptul de a se căsători și de a
întemeia o familie“, iar pct. 3 al aceluiași articol prevede că îfamilia constituie elementul natural și fundamental al
societății și are dreptul la ocrotire din partea societății și a statului“.
Convenția Europeană a Drepturilor Omului, adoptată de Consiliul Europei la 4 noiembrie 1950, prevede la art. 12
că îîncepând cu vârsta stabilită prin lege, bărbatul și femeia au dreptul de a se căsători și de a întemeia o familie
conform legislației naționale ce reglementează exercitarea acestui drept“.
Dreptul internațional și Constituția Uniunii Europene (art. II-9) permit statelor suverane să reglementeze căsătoria,
dreptul la căsătorie și alte aspecte ale căsătoriei în conformitate cu legile naționale.
Convenția Europeană pentru apărarea drepturilor și a libertăților fundamentale ale omului prevede la art. 8 alin. 1 și 2
că: îorice persoană are dreptul la respectarea vieții sale private și de familie, a domiciliului său și a corespondenței sale;
nu este admis amestecul unei autorități publice în exercitarea acestui drept decât în măsura în care acest amestec este
în acord cu legea și dacă constituie o măsură care, într-o societate democratică, este necesară (legitimă) pentru
securitatea națională, siguranța publică, bunăstarea economică a țării, apărarea ordinii și prevenirea faptelor penale,
protejarea sănătății sau a moralei, ori protejarea drepturilor și libertăților altora“.
Curtea Europeană a Drepturilor Omului de la Strasbourg a interpretat Convenția Europeană pentru apărarea
drepturilor și a libertăților fundamentale ale omului, în speță art. 8 alin. 2, în sensul că menținerea și promovarea vieții de
familie tradiționale este un obiectiv legitim al societății, deci o măsură necesară pentru societate.
În Statele Unite ale Americii se desfășoară în prezent acțiuni în sensul amendării constituțiilor statelor constituante în vederea
menținerii și promovării familiei tradiționale (de exempu: Texas, Louisiana, Oklahoma, Missouri, Ohio, Oregon, Kentucky etc.). În doar
2 ani 19 state din America au revizuit constituțiile de stat nepermițând căsătoriile între persoane de același sex.
Deși în prezent Constituția României nu definește căsătoria, potrivit art. 1 și următoarele din Codul familiei
aceasta reprezintă uniunea liber consimțită dintre un bărbat și o femeie, încheiată potrivit legii în scopul întemeierii
unei familii.

MONITORUL OFICIAL AL ROMÂNIEI, PARTEA I, Nr. 536/21.VI.2006

13

De asemenea, potrivit art. 1 alin. 1 și 2 din Codul familiei îîn România statul ocrotește familia; el sprijină, prin
măsuri economice și sociale, dezvoltarea și consolidarea familiei; statul apără interesele mamei și copilului și manifestă
deosebită grijă pentru creșterea și educarea tinerei generații“.
Art. 5 din Codul familiei care consacră principiul monogamiei prevede că îeste oprit să se căsătorească bărbatul
care este căsătorit și femeia care este căsătorită“. Acest principiu reprezintă consacrarea legislativă a unei tradiții
îndelungate, expresie a structurii spirituale și a credinței creștine a poporului român.
Tendințele și manifestările izolate care subminează familia nu sunt în concordanță cu tradiția, cultura și credința
creștină ca valori fundamentale ale poporului român.
Familia este moștenirea națională a românilor. Familia a dat naștere poporului român și a asigurat supraviețuirea
biologică a românilor de la momentul în care au fost menționați în istorie. În mod tradițional românii nu au practicat
poligamia și nicio variantă a căsătoriei decât cea monogamă între un bărbat și o femeie.
Poporul român este un popor creștin încă de la apariția sa în istorie, aceasta fiind una dintre trăsăturile sale
definitorii, iar familia constituită conform actualelor reglementări din Codul familiei este expresia acestei credințe. Este
motivul pentru care sondajele de opinie au arătat și arată că poporul român are cea mai mare încredere în biserică.
Reputația fundamentală a românilor în țările în care au emigrat și un lucru pentru care sunt apreciați este
orientarea spre valorile familiale și familiile compacte pe care le constituie.
Mileniul III este mileniul globalizării, în care grupuri umane, etnice, lingvistice își pierd identitatea. Instituția
fundamentală care asigură supraviețuirea biologică, lingvistică, precum și a valorilor naționale este familia. Familia este
aceea care asigură continuitatea vieții și a valorilor unei națiuni.
Societățile care nu au respectat și promovat legile naturale de formare, dezvoltare și ocrotire a familiei au
dispărut sau au fost absorbite de alte grupuri umane sau societăți care le-au respectat.
Familia este aceea care întărește civilizația și suveranitatea națională. O națiune unde familia ca instituție este
puternică este ea însăși puternică și câștigă respect internațional.
Familia este garantul valorilor morale, spirituale și culturale ale generației tinere, precum și ale societății
democratice, libere, stabile și ale unui guvern stabil. Fără familie formarea și dezvoltarea societății civile este imposibilă.
Formele alternative de conviețuire au efecte nocive asupra minorilor, asupra societății și a dezvoltării demografice a
țării. Studiile sociologice indică efectul nociv asupra identității și stării emotive a copiilor care trăiesc cu părinți de același sex.
Admiterea formelor de căsătorie unisex va cauza dificultăți în materie de moștenire și va necesita modificarea
Codului familiei, precum și a altor acte normative. Mai mult, admiterea căsătoriilor unisex sau poligame va duce în mod
inevitabil la confuzie cu privire la conceptele și valorile fundamentale privind căsătoria și familia.
În prezent art. 48 din Constituția României nu definește căsătoria, motiv pentru care este necesar a se completa
această lacună, specificându-se că aceasta este permisă doar între un bărbat și o femeie și că poligamia în România
este interzisă. În felul acesta familia ca instituție va fi protejată de actul fundamental al țării.
Pentru motivele expuse mai sus, în temeiul art. 150 din Constituția României supunem Parlamentului spre
adoptare Proiectul de lege privind ocrotirea căsătoriei și familiei în România, în redactarea alăturată.
Membrii Comitetului de inițiativă:
Măciuc Vasile
Reștea Cornel Liviu
Guralivu Virgil
Cîmpean Beniamin
Tudose Corneliu

Iov Adrian Ovidiu
Talpeș Mirel Petru
Brîndaș Ioan Călin
Cotrău Ionel-Daniel
Pop Iuliu
PARLAMENTUL ROMÂNIEI
CAMERA DEPUTAȚILOR

SENATUL

INIȚIATIVĂ LEGISLATIVĂ

PROIECT DE LEGE
de revizuire a Constituției României
Parlamentul României adoptă prezenta lege.
Articol unic. — Articolul 48 din Constituția României, republicată în Monitorul Oficial al României, Partea I,
nr. 767 din 31 octombrie 2003, se modifică și va avea următorul cuprins:
îFamilia

ARTICOLUL 48

(1) În România poligamia este interzisă, iar căsătoria este permisă doar între un bărbat și o
femeie.
(2) Familia se întemeiază pe căsătoria liber consimțită între soți, pe egalitatea acestora și pe
dreptul și îndatorirea părinților de a asigura creșterea, educația și instruirea copiilor.
(3) Condițiile de încheiere, de desfacere și de nulitate a căsătoriei se stabilesc prin lege.
Căsătoria religioasă poate fi celebrată numai după căsătoria civilă.
(4) Copiii din afara căsătoriei sunt egali în fața legii cu cei din căsătorie.“
Această lege a fost adoptată de Camera Deputaților și de Senat, cu respectarea prevederilor art. 151 alin. (1) din
Constituția României, republicată.

14

MONITORUL OFICIAL AL ROMÂNIEI, PARTEA I, Nr. 536/21.VI.2006
AVIZ
referitor la inițiativa legislativă a cetățenilor pentru revizuirea art. 48 din Constituția României
în vederea ocrotirii căsătoriei și familiei în România

Analizând inițiativa legislativă a cetățenilor pentru revizuirea art. 48 din Constituția României în vederea ocrotirii
căsătoriei și familiei în România, transmisă FN în data de 3 mai 2006,
CONSILIUL LEGISLATIV,
în temeiul art. 2 alin. 1 lit. a) din Legea nr. 73/1993, republicată, și al art. 46 alin. (2) din Regulamentul de
organizare și funcționare a Consiliului Legislativ,
avizează favorabil inițiativa legislativă a cetățenilor, cu următoarele observații și propuneri:
1. Inițiativa legislativă are ca obiect introducerea unui
nou alineat la art. 48 din Constituția României, republicată,
în sensul interzicerii poligamiei și a căsătoriei între
persoane de același sex.
Prin obiectul de reglementare, inițiativa legislativă face
parte, potrivit art. 73 alin. (2) din Constituție, republicată,
din categoria legilor constituționale, de revizuire a
Constituției.
Potrivit art. 151 alin. (1) din Constituție, republicată,
propunerea de revizuire trebuie adoptată de Camera
Deputaților și de Senat, cu o majoritate de cel puțin două
treimi din numărul membrilor fiecărei Camere.
2. Fără a ne pronunța asupra aspectelor de oportunitate
legate de promovarea prezentei inițiative de revizuire a
Constituției — aspecte asupra cărora Consiliul Legislativ nu
este abilitat de lege să se pronunțe — menționăm totuși că
absența din Constituția României a unei definiții a căsătoriei
nu constituie o lacună, așa cum în mod inexact se afirmă în
expunerea de motive. Într-adevăr, Constituția reprezintă legea
fundamentală a țării, care reglementează la nivel principial,
urmând ca principiile constituționale să fie dezvoltate și
concretizate prin lege, ordinară sau organică, după caz.
Astfel, conform art. 48 alin. (2) din Constituție,
republicată, condițiile de încheiere a căsătoriei se stabilesc
prin lege.
Or, una din condițiile de fond ale căsătoriei o constituie
diferența de sex. Din reglementarea, de către Codul
familiei, a relațiilor de familie rezultă că se poate încheia
căsătoria numai între persoane de sex diferit.
De asemenea, referitor la interzicerea poligamiei,
menționăm că, potrivit prevederilor art. 5 din Codul familiei,
este oprit să se căsătorească bărbatul care este căsătorit
sau femeia care este căsătorită, încălcarea acestor
prevederi fiind sancționată cu nulitatea căsătoriei, conform
art. 19 din același cod.

Pe de altă parte, Codul penal stabilește că încheierea
unei noi căsătorii de către o persoană căsătorită constituie
infracțiune de bigamie.
3. Pentru a corespunde normelor de tehnică legislativă
reglementate prin Legea nr. 24/2000, republicată, titlul
propunerii legislative ar fi trebuit redactat fără să prevadă
motivarea reglementării, eventual, în următoarea redactare:
îLege de revizuire a Constituției României“
De asemenea, întrucât se dorește introducerea noului
alineat înaintea alin. (1) în vigoare, iar renumerotarea,
potrivit normelor de tehnică legislativă, se realizează doar
cu ocazia republicării, partea dispozitivă a articolului unic ar
fi trebuit să prevadă modificarea art. 48 în următoarea
redactare:
îArticol unic. — Articolul 48 din Constituția României,
republicată în Monitorul Oficial al României, Partea I,
nr. 767 din 31 octombrie 2003, se modifică și va avea
următorul cuprins:“.
Menționăm că în Monitorul Oficial al României, Partea I,
nr. 767 din 31 octombrie 2003 a fost republicată Constituția
României din 1991, astfel cum a fost revizuită prin Legea
nr. 429/2003, aprobată prin Referendumul național din
18-19 octombrie 2003, confirmat prin Hotărârea Curții
Constituționale nr. 3 din 22 octombrie 2003, fapt ce impune
corectura de rigoare.
Semnalăm totodată că, potrivit art. 44 alin. (9) din
Legea nr. 24/2000 privind normele de tehnică legislativă
pentru elaborarea actelor normative, republicată, în cazul
legilor de revizuire a Constituției României, formula de
atestare a legalității adoptării acestora are următorul
cuprins:
îAceastă lege a fost adoptată de Camera Deputaților și
de Senat, cu respectarea prevederilor art. 151 alin. (1) din
Constituția României, republicată.“

Președinte,
Dragoș Iliescu
București, 2 iunie 2006.
Nr. 782.

ÎMPUTERNICIRE
Subsemnații:
— Talpeș Mirel Petru, cu domiciliul în Arad, str. Piața Gării nr. 11, bl. G, sc. A, ap. 2, județul Arad, identificat cu
B.I. seria DB nr. 604441, eliberat de Poliția Arad la data de 9 februarie 1997, CNP 1630102020025;
— Brîndaș Ioan Călin, cu domiciliul în Oradea, str. Sinaia nr. 7, județul Bihor, identificat cu C.I. seria XH
nr. 042567, eliberată de Poliția Oradea la data de 18 decembrie 1998, CNP 1741022054668;
— Cotrău Ionel-Daniel, cu domiciliul în Arad, str. Gheorghe Ciuhandru bl. 347, sc. A, ap. 1, județul Arad,
identificat cu C.I. seria AR nr. 270645, eliberată de Poliția Arad la data de 23 septembrie 2005, CNP 1770521057064;
— Pop Iuliu, cu domiciliul în Petroșani, Aleea Florilor bl. 1, sc. 6, et. 2, ap. 8, județul Hunedoara, identificat cu
C.I. seria HD nr. 264059, eliberată de Poliția Petroșani la data de 12 ianuarie 2005, CNP 1480227205025;
— Măciuc Vasile, cu domiciliul în Iași, aleea Neculai Tudor nr. 89, bl. 983, sc. A, ap. 1, et. 2, județul Iași,
identificat cu C.I. seria MX nr. 319140, eliberată de Poliția Iași la data de 17 octombrie 2002, CNP 1691120334934;
— Reștea Cornel Liviu, cu domiciliul în Reșița, Str. Castanilor nr. 51, județul Caraș-Severin, identificat cu C.I.
seria KS nr. 141208, eliberată de Poliția Reșița la data de 11 noiembrie 2003, CNP 1711030113704;

MONITORUL OFICIAL AL ROMÂNIEI, PARTEA I, Nr. 536/21.VI.2006

15

— Guralivu Virgil, cu domiciliul în comuna Vulturești, județul Vaslui, identificat cu C.I. seria VS nr. 062005,
eliberată la data de 5 martie 2001 de Poliția Negrești, CNP 1670223373469;
— Cîmpean Beniamin, cu domiciliul în Ploiești, Str. Ploilor nr. 14, județul Prahova, identificat cu C.I. seria PH
nr. 481231, eliberată la data de 15 iulie 2004 de Poliția Ploiești, CNP 1811102297308;
— Tudose Corneliu, cu domiciliul în Constanța, Str. Pescarilor nr. 16, bl. BM7, județul Constanța, identificat cu
B.I. seria GT nr. 882591, eliberat la data de 23 aprilie 1996 de Poliția Constanța, CNP 1510203131305,
în temeiul art. 3 alin. 5 din Legea nr. 189/1999 privind exercitarea inițiativei legislative de către cetățeni,
împuternicim pe domnul Iov Adrian Ovidiu, cu domiciliul în Sânleani nr. 295, județul Arad, identificat cu C.I. seria AR
nr. 136497, eliberată de Poliția Arad la data de 18 noiembrie 2002, CNP 1730720020045, în vederea sesizării Consiliului
Legislativ pentru emiterea avizului favorabil cu privire la propunerea legislativă de revizuire a art. 48 din Constituția
României pentru ocrotirea căsătoriei și familiei în România, precum și în vederea publicării propunerii legislative în
Monitorul Oficial al României, Partea I.
Prezenta împuternicire a fost semnată în 3 (trei) exemplare originale, astăzi, 14 aprilie 2006, de către membri
Comitetului de inițiativă constituit prin Declarația autentificată sub nr. 216 din 16 februarie 2006 de Biroul notarului public
Ogășanu Dan Dumitru.
Semnează:
Talpeș Mirel Petru
Brîndaș Ioan Călin
Cotrău Ionel-Daniel
Pop Iuliu
Măciuc Vasile

Reștea Cornel Liviu
Guralivu Virgil
Cîmpean Beniamin
Tudose Corneliu

DECLARAȚIE
privind constituirea Comitetului de inițiativă în vederea exercitării inițiativei legislative, în condițiile Legii nr. 189/1999
și art. 150 din Constituția României
Subsemnații:
— Iov Adrian Ovidiu, domiciliat în Sînleani nr. 295, județul Arad, C.I. seria AR nr. 136497, eliberată de Poliția
Arad la data de 18 noiembrie 2002, CNP 1730720020045;
— Talpeș Mirel Petru, domiciliat în Arad, str. Răsăritul nr. 7, bl. 21B, ap. 14, județul Arad, B.I. seria DB
nr. 604441, eliberat de Poliția Arad la data de 9 februarie 1997, CNP 1630102020025;
— Cotrău Ionel-Daniel, domiciliat în Arad, str. Gheorghe Ciuhandru bl. 347, sc. A, ap. 1, județul Arad, C.I. seria
AR nr. 270645, eliberată de Poliția Arad la data de 23 septembrie 2005, CNP 1770521057064;
— Brîndaș Ioan Călin, domiciliat în Oradea, str. Sinaia nr. 7, județul Bihor, C.I. seria XH nr. 042567, eliberată de
Poliția Oradea la data de 18 decembrie 1998, CNP 1741022054668, personal; și,
prin împuternicire dată în favoarea domnului Iov Adrian Ovidiu în vederea aceluiași obiectiv, următorii:
— Pop Iuliu, domiciliat în Petroșani, Aleea Florilor bl. 1, sc. 6, et. 2, ap. 8, județul Hunedoara, C.I. seria HD
nr. 264059, eliberată de Poliția Petroșani la data de 12 ianuarie 2005, CNP 1480227205025;
— Măciuc Vasile, domiciliat în Iași, aleea Neculai Tudor nr. 89, bl. 983, sc. A, et. 2, ap. 1, județul Iași, C.I.
seria MX nr. 319140, CNP 1691120334934;
— Reștea Cornel Liviu, domiciliat în Reșița, Str. Castanilor nr. 51, județul Caraș-Severin, C.I. seria KS
nr. 141208, CNP 1711030113704;
— Guralivu Virgil, domiciliat în comuna Vulturești, județul Vaslui, C.I. seria VS nr. 062005, eliberată de Poliția
Negrești la data de 5 martie 2001;
— Cîmpean Beniamin, domiciliat în Ploiești, Str. Ploilor nr. 14, județul Prahova, C.I. seria PH nr. 481231,
eliberată la data de 15 iulie 2004, CNP 1811102297308;
— Tudose Corneliu, domiciliat în Constanța, Str. Pescarilor nr. 16, bl. BM7, B.I. seria GT nr. 882591, eliberat la
data de 23 aprilie 1996, CNP 1510203131305.
Prin prezenta declarație se decide constituirea Comitetului de inițiativă în vederea exercitării inițiativei legislative în
condițiile art. 150 din Constituția României și potrivit Legii nr. 189/1999 privind exercitarea inițiativei legislative de către cetățeni.
Scopul inițiativei este modificarea art. 48 din Constituția României referitor la familie, care să prevadă în mod
expres și faptul că:
îÎn România poligamia este interzisă, iar căsătoria este permisă doar între un bărbat și o femeie.“
Noi, subsemnații semnatari ai prezentei declarații, în mod expres fiecare arătăm că avem calitatea de alegători și
că nu suntem aleși în nici un fel de funcție prin vot universal. Nici unul dintre noi nu este membru al Guvernului și nici
nu avem funcții pe care să le ocupăm în baza numirii făcute de primul-ministru al României.
De asemenea, nici unul dintre semnatari nu are interdicția potrivit legii de a face parte din partidele politice.
Cu ocazia semnării prezentului act, noi, semnatarii, îl desemnăm în funcția de președinte al Comitetului de
inițiativă pe domnul Ovidiu Adrian Iov.
Act semnat astăzi, 16 februarie 2006, la Biroul notarului public Ogășanu Dan Dumitru din Oradea, Str. Snagovului
nr. 5, județul Bihor, în 11 exemplare originale.
Semnează:
Iov Adrian Ovidiu,
personal și în calitate de împuternicit pentru:
Pop Iuliu
Măciuc Vasile
Reștea Cornel Liviu
Guralivu Virgil

Cîmpean Beniamin
Tudose Corneliu
Talpeș Mirel Petru
Cotrău Ionel-Daniel
Brîndaș Ioan Călin

16

MONITORUL OFICIAL AL ROMÂNIEI, PARTEA I, Nr. 536/21.VI.2006

ROMÂNIA

Biroul notarului public Ogășanu Dan Dumitru
Sediul: Str. Snagovului nr. 5
Oradea, județul Bihor
Î N C H E I E R E D E A U T E N T I F I C A R E Nr. 216
anul 2006, luna februarie, ziua 16
În fața mea Ogășanu Dan Dumitru, notar public, la sediul biroului s-au prezentat:
1. Iov Adrian Ovidiu, domiciliat în localitatea Sînleani nr. 295, județul Arad, C.I. seria AR nr. 136497, eliberată de
Poliția Arad la data de 18 noiembrie 2002, CNP 1730720020045, personal și în calitate de împuternicit pentru domnii:
— Pop Iuliu, domiciliat în Petroșani, Aleea Florilor bl. 1, sc. 6, et. 2, ap. 8, județul Hunedoara, C.I. seria HD
nr. 264059, eliberată de Poliția Petroșani la data de 12 ianuarie 2005, CNP 1480227205025, Procură specială
nr. 473/27.01.2006, Biroul notarului public Ilinca Georgeta, Petroșani, județul Hunedoara;
— Măciuc Vasile, domiciliat în Iași, aleea Neculai Tudor nr. 89, bl. 983, sc. A, et. 2, ap. 1, județul Iași, C.I. seria
MX nr. 319140, CNP 1691120334934, Procură specială nr. 7.489/19.12.2005, Biroul notarului public Sora Barzu, Iași,
județul Iași;
— Reștea Cornel Liviu, domiciliat în Reșița, Str. Castanilor nr. 51, județul Caraș-Severin, C.I. seria KS
nr. 141208, CNP 1711030113704, Procură specială nr. 4.869/22.12.2005, Biroul notarului public Onofrei Camelia, Reșița,
județul Caraș-Severin;
— Guralivu Virgil, domiciliat în comuna Vulturești, județul Vaslui, C.I. seria VS nr. 062005, eliberată de Poliția
Negrești la data de 5 martie 2001, Procură specială nr. 12/4.01.2006, Biroul notarului public Ioniti Marieta, Negrești,
județul Vaslui;
— Cîmpean Beniamin, domiciliat în Ploiești, Str. Ploilor nr. 14, județul Prahova, C.I. seria PH nr. 481231,
eliberată la data de 15 iulie 2004, CNP 1811102297308, Procură specială nr. 803/21.12.2005, Biroul notarului public
Neculai Aurelian, Ploiești, județul Prahova;
— Tudose Corneliu, domiciliat în Constanța, Str. Pescarilor nr. 16, bl. BM7, județul Constanța, B.I. seria GT
nr. 882591, eliberat la data de 23 aprilie 1996, CNP 1510203131305, Procură specială nr. 94/17.01.2006, Biroul notarilor
publici Iosif și Pătrașcu, Constanța, județul Constanța;
2. Talpeș Mirel Petru, domiciliat în Arad, str. Răsăritul nr. 7, bl. 21B, ap. 14, județul Arad, B.I. seria DB
nr. 604441, eliberat de Poliția Arad la data de 9 februarie 1997, CNP 1630102020025, personal;
3. Cotrău Ionel-Daniel, domiciliat în Arad, str. Gheorghe Ciuhandru bl. 347, sc. A, ap. 1, județul Arad, C.I. seria
AR nr. 270645, eliberată de Poliția Arad la data de 23 septembrie 2005, CNP 1770521057064, personal;
4. Brîndaș Ioan Călin, domiciliat în Oradea, str. Sinaia nr. 7, județul Bihor, C.I. seria XH nr. 042567, eliberată de
Poliția Oradea la data de 18 decembrie 1998, CNP 1741022054668, personal,
în calitate de semnatari ai prezentului înscris și care după citirea lui au consimțit la autentificarea prezentului act
și au semnat toate exemplarele și anexele lui.
În temeiul art. 8 lit. b din Legea nr. 36/1995,
SE DECLARĂ AUTENTIC PREZENTUL ÎNSCRIS.
S-a taxat cu 2,00 RON, cu chitanța nr. 8860237/2006.
S-a perceput onorariul de 60,00 RON, cu chitanța nr. 8859201/2006.
S-a perceput contravaloarea timbrului judiciar, reprezentând suma de 0,15 RON, cu chitanța nr. ....../2006.
Notar public,
Ogășanu Dan Dumitru

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 536/21.VI.2006 conține 16 pagini.

Prețul: 1,15 lei noi/11.500 lei vechi

&JUYDGY|117129]
ISSN 1453—4495

