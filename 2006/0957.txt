Anul 174 (XVIII) — Nr. 957

PARTEA

I

LEGI, DECRETE, HOTĂRÂRI ȘI ALTE ACTE

Marți, 28 noiembrie 2006

SUMAR

Pagina
DECIZII ALE CURȚII CONSTITUȚIONALE
Decizia nr. 696 din 17 octombrie 2006 referitoare la
excepția de neconstituționalitate a dispozițiilor
art. 28 alin. 2 din Codul de procedură civilă și
art. I pct. 26 din Legea nr. 219/2005 privind
aprobarea Ordonanței de urgență a Guvernului
nr. 138/2000 pentru modificarea și completarea
Codului de procedură civilă ....................................

Pagina
public de
sociale și
Guvernului
în vederea

2–3

Decizia nr. 733 din 24 octombrie 2006 referitoare la
excepția de neconstituționalitate a dispozițiilor
art. 570 alin. 2 din Codul de procedură civilă .....

4–5

Decizia nr. 744 din 26 octombrie 2006 referitoare la
excepția de neconstituționalitate a dispozițiilor
art. 2821 din Codul de procedură civilă ................

5–6

Decizia nr. 749 din 26 octombrie 2006 referitoare la
excepția de neconstituționalitate a dispozițiilor
art. 38 din Legea nr. 19/2000 privind sistemul

Nr.
pensii și alte drepturi de asigurări
art. 1 din Ordonanța de urgență a
nr. 148/2005 privind susținerea familiei
creșterii copilului ...................................

6–8

Decizia nr. 750 din 26 octombrie 2006 referitoare la
excepția de neconstituționalitate a dispozițiilor
art. 213 alin. (1) lit. c) din Legea nr. 95/2006
privind reforma în domeniul sănătății ......................

9–10

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.122. — Ordin al ministrului mediului și gospodăririi
apelor pentru aprobarea Ghidului privind utilizarea
mecanismului îimplementare în comun (JI)“ pe
baza modului II (art. 6 al Protocolului de la Kyoto) ....

11–32

2

MONITORUL OFICIAL AL ROMÂNIEI, PARTEA I, Nr. 957/28.XI.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 696
din 17 octombrie 2006

referitoare la excepția de neconstituționalitate a dispozițiilor art. 28 alin. 2
din Codul de procedură civilă și art. I pct. 26 din Legea nr. 219/2005
privind aprobarea Ordonanței de urgență a Guvernului nr. 138/2000
pentru modificarea și completarea Codului de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Antonia Constantin
Ingrid Alina Tudora

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 28 alin. 2 din Codul de procedură civilă
și art. 26 din Legea nr. 219/2005, privind abrogarea
art. 129 alin. 3 din Codul de procedură civilă, excepție
ridicată de Ana-Cristina Nițescu, prin mandatar Maria
Igiescu, în Dosarul nr. 5.238/3/2005 al Tribunalului
București — Secția a VIII-a conflicte de muncă, asigurări
sociale, contencios administrativ și fiscal.
La apelul nominal răspund părțile Universitatea de
Arhitectură și Urbanism îIon Mincu“ din București și Emil
Barbu Popescu, reprezentate prin avocat Alexandru Udrea.
Lipsește autorul excepției, față de care procedura de
citare este legal îndeplinită.
Cauza este în stare de judecată.
Avocatul părților prezente solicită respingerea excepției
de neconstituționalitate, astfel cum a fost formulată, sens în
care a depus și note scrise la dosar.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată. Astfel, în ceea ce privește dispozițiile art. 28
alin. 2 din Codul de procedură civilă, invocă jurisprudența
Curții Constituționale în materie, prin care s-a statuat că
acestea nu contravin prevederilor Legii fundamentale.
Referitor la dispozițiile art. I pct. 26 din Legea
nr. 219/2005, arată că acestea reprezintă expresia voinței
legiuitorului, în deplină conformitate cu prevederile art. 126
alin. (2) din Constituție.
C U R T E A,

având în vedere actele și lucrările dosarului, constată
următoarele:
Prin Încheierea din 8 mai 2006, pronunțată în Dosarul
nr. 5.238/3/2005, Tribunalul București — Secția a VIII-a
conflicte de muncă, asigurări sociale, contencios
administrativ și fiscal a sesizat Curtea Constituțională cu
excepția de neconstituționalitate a dispozițiilor art. 28
alin. 2 din Codul de procedură civilă și art. 26 din Legea

nr. 219/2005, privind abrogarea art. 129 alin. 3 din Codul de
procedură civilă, excepție ridicată de Ana-Cristina Nițescu,
prin mandatar Maria Igiescu.
În motivarea excepției de neconstituționalitate autorul
acesteia susține că dispozițiile de lege criticate, care
împiedică recuzarea tuturor judecătorilor unei instanțe sau
ai unei secții, îngrădesc accesul justițiabilului la un proces
echitabil și la soluționarea cauzelor într-un termen
rezonabil. De asemenea, apreciază că abrogarea art. 129
alin. 3 din Codul de procedură civilă împiedică accesul
justițiabilului la instanța de judecată.
În susținerea excepției, autorul acesteia invocă și
înfrângerea prevederilor art. 124 alin. (3) din Constituție,
potrivit căruia judecătorii sunt independenți și se supun
numai legii.
Tribunalul București — Secția a VIII-a conflicte de
muncă, asigurări sociale, contencios administrativ și fiscal
apreciază că excepția de neconstituționalitate este
neîntemeiată. În acest sens, arată că argumentele invocate
în motivarea excepției nu sunt decât niște critici la adresa
modului în care, în accepțiunea autorului excepției, noile
dispoziții din Codul de procedură civilă ar putea fi folosite
pentru lezarea intereselor justițiabililor, fără a releva un
conflict real între dispozițiile de lege criticate și prevederile
art. 21 din Constituție.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul apreciază că excepția de neconstituționalitate
este neîntemeiată. În ceea ce privește dispozițiile art. 28
alin. 2 din Codul de procedură civilă, invocă jurisprudența
Curții Constituționale în materie prin care s-a statuat că
reglementarea criticată nu contravine dreptului constituțional
la un proces echitabil și la soluționarea cauzelor într-un
termen rezonabil. Referitor la eliminarea din Codul de
procedură civilă a obligației judecătorului de a da îndrumări
părților care nu sunt asistate sau reprezentate de avocat
sau mandatari, cu privire la drepturile și obligațiile lor,
consideră că prin aceasta nu se aduce atingere garanțiilor
specifice caracterului echitabil al procesului sau a
soluționării cauzei într-un termen rezonabil. Cât privește
invocarea prevederilor art. 124 alin. (3) din Legea
fundamentală, Guvernul apreciază că acestea nu au
relevanță în cauză.
Avocatul Poporului consideră că dispozițiile art. 28
alin. 2 din Codul de procedură civilă și art. I pct. 26 din

MONITORUL OFICIAL AL ROMÂNIEI, PARTEA I, Nr. 957/28.XI.2006
Legea nr. 219/2005 sunt constituționale. În acest sens,
arată că prin instituirea interdicției de a recuza toți
judecătorii unei instanțe sau ai unei secții a acesteia
legiuitorul nu a înțeles să îngrădească dreptul la un proces
echitabil, ci să asigure un climat de ordine, indispensabil
exercitării sale în condiții optime. De asemenea, arată că
reglementările criticate nu vin în contradicție nici cu
principiul conform căruia judecătorii sunt independenți și se
supun numai legii.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, susținerile părților prezente,
notele scrise depuse la dosar, concluziile procurorului,
dispozițiile legale criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), precum și ale art. 2, 3, 10
și 29 din Legea nr. 47/1992, republicată, să soluționeze
excepția de neconstituționalitate.
Din examinarea notelor scrise depuse în motivarea
excepției de neconstituționalitate, Curtea constată că autorul
acesteia critică, de fapt, dispozițiile art. I pct. 26 din Legea
nr. 219/2005, și nu art. 26 din acest act normativ, așa
cum în mod eronat s-a reținut.
Așa fiind, obiectul excepției de neconstituționalitate îl
constituie dispozițiile art. 28 alin. 2 din Codul de procedură
civilă și art. I pct. 26 din Legea nr. 219/2005 privind
aprobarea Ordonanței de urgență a Guvernului
nr. 138/2000 pentru modificarea și completarea Codului de
procedură civilă, lege publicată în Monitorul Oficial al
României, Partea I, nr. 609 din 14 iulie 2005.
Textele de lege criticate au următorul conținut:
— Art. 28 alin. 2 din Codul de procedură civilă: îNu se
pot recuza toți judecătorii unei instanțe sau ai unei secții a
acesteia.“;

3

— Art. I pct. 26 din Legea nr. 219/2005: îLa articolul I
punctul 46, alineatul 3 al articolului 129 se abrogă.“
În concret, prin art. I pct. 26 se abrogă dispozițiile
art. 129 alin. 3 din Codul de procedură civilă, care prevăd
că, îÎn cazul în care părțile nu sunt asistate sau reprezentate
de avocat sau de mandatarii prevăzuți la art. 68 alin. 5,
judecătorul le va da îndrumări cu privire la drepturile și
obligațiile ce le revin în proces“.
Autorul excepției consideră că dispozițiile de lege
menționate contravin prevederilor constituționale ale art. 21
alin. (3) referitoare la dreptul părților la un proces echitabil
și la soluționarea cauzelor într-un termen rezonabil și celor
ale art. 124 alin. (3) conform cărora judecătorii sunt
independenți și se supun numai legii.
Examinând criticile de neconstituționalitate formulate de
autorul excepției, Curtea constată următoarele:
Prin Decizia nr. 280 din 28 martie 2006, publicată în
Monitorul Oficial al României, Partea I, nr. 386 din 5 mai
2006, Curtea a reținut că reglementările cuprinse în art. 28
alin. 2 din Codul de procedură civilă nu contravin
prevederilor art. 21 alin. (3) din Constituție. Cu acel prilej,
Curtea a constatat că reglementarea modalității în care pot
fi recuzați judecătorii unei instanțe sau ai unei secții se
face prin norme de procedură care, potrivit art. 126
alin. (2) din Constituție, se stabilesc numai prin lege.
Legiuitorul este deci îndreptățit să stabilească măsurile
legislative adecvate pentru a se asigura desfășurarea
proceselor și pentru a împiedica abuzul de drept.
Întrucât nu au intervenit elemente noi, de natură a
determina reconsiderarea jurisprudenței în materie a Curții
Constituționale, argumentarea și soluția reținute în decizia
de mai sus își mențin valabilitatea și în prezenta cauză.
Referitor la dispozițiile art. I pct. 26 din Legea
nr. 219/2005, prin care se abrogă art. 129 alin. 3 din
Codul de procedură civilă, Curtea constată că acestea nu
conțin, în sine, niciun fine de neconstituționalitate, întrucât
abrogarea, ca eveniment legislativ, poate interveni pe
durata existenței unui act normativ, reprezentând atributul
exclusiv al legiuitorului.
Cu privire la invocarea prevederilor art. 124 alin. (3) din
Constituție în motivarea criticii de neconstituționalitate,
Curtea constată că acestea nu pot fi reținute ca
semnificative pentru soluționarea excepției.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 28 alin. 2 din Codul de procedură civilă și art. I
pct. 26 din Legea nr. 219/2005 privind aprobarea Ordonanței de urgență a Guvernului nr. 138/2000 pentru modificarea și
completarea Codului de procedură civilă, excepție ridicată de Ana-Cristina Nițescu, prin mandatar Maria Igiescu, în
Dosarul nr. 5.238/3/2005 al Tribunalului București — Secția a VIII-a conflicte de muncă, asigurări sociale, contencios
administrativ și fiscal.
Definitivă și general obligatorie.
Pronunțată în ședința publică din data de 17 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

4

MONITORUL OFICIAL AL ROMÂNIEI, PARTEA I, Nr. 957/28.XI.2006
CURTEA CONSTITUȚIONALĂ

D E C I Z I A Nr. 733
din 24 octombrie 2006

referitoare la excepția de neconstituționalitate a dispozițiilor art. 570 alin. 2
din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gabor
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Mihaela Senia Costinescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 570 alin. 2 din Codul de procedură civilă,
excepție ridicată de Societatea Comercială îMercur“ — S.A.
din Ploiești în Dosarul nr. 5.921/2005 al Judecătoriei
Ploiești.
La apelul nominal lipsesc părțile, față de care procedura
de citare a fost legal îndeplinită.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 1 iunie 2006, pronunțată în Dosarul
nr. 5.921/2005, Judecătoria Ploiești a sesizat Curtea
Constituțională cu excepția de neconstituționalitate a
dispozițiilor art. 570 alin. 2 din Codul de procedură civilă,
excepție ridicată de Societatea Comercială îMercur“ — S.A.
din Ploiești.
În motivarea excepției de neconstituționalitate autorul
susține că textul de lege criticat contravine prevederilor
constituționale referitoare la accesul liber la justiție, întrucât
instituie un termen foarte scurt — 3 zile, în care persoana
nemulțumită poate formula contestație împotriva procesuluiverbal prin care se stabilește modul pentru eliberarea sau
distribuirea sumei rezultate din executarea silită.
Judecătoria Ploiești apreciază excepția de neconstituționalitate ca fiind neîntemeiată, la stabilirea termenului
procedural ținându-se seama de consecințele produse prin
exercitarea dreptului de a formula contestație, respectiv
suspendarea de drept a executării silite.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de neconstituționalitate.
Avocatul Poporului consideră excepția de neconstituționalitate ca fiind neîntemeiată, textul de lege criticat fiind
în deplină concordanță cu prevederile constituționale
invocate.
Președinții celor două Camere ale Parlamentului și
Guvernul nu au comunicat punctele lor de vedere cu
privire la excepția de neconstituționalitate.

C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 570 alin. 2 din Codul de procedură civilă,
dispoziții care au următorul cuprins: îCel nemulțumit de
modul stabilit pentru eliberarea sau distribuirea sumei rezultate
din executare poate cere executorului să consemneze obiecțiile
sale în procesul-verbal, care poate fi contestat în termen de
3 zile. Contestația suspendă de drept eliberarea sau, după caz,
distribuirea. Judecata ei se face de urgență și cu precădere, cu
citarea în termen scurt a părților.“
Autorul excepției susține că dispozițiile legale criticate
încalcă prevederile constituționale ale art. 21 alin. (1) și (3)
referitoare la accesul liber la justiție și dreptul la un proces
echitabil.
Examinând excepția de neconstituționalitate, Curtea
constată că s-a mai pronunțat asupra constituționalității
textului de lege criticat, de exemplu prin Decizia
nr. 158/2006, publicată în Monitorul Oficial al României,
Partea I, nr. 257 din 22 martie 2006. Cu acel prilej, Curtea
a apreciat că îdispozițiile art. 570 alin. 2 din Codul de
procedură civilă, analizate în coroborare cu cele ale
art. 399 din același cod și cu întregul sistem normativ al
procedurii executării silite, nu contravin prevederilor
constituționale care consacră accesul liber la justiție, așa
cum fără temei susține autorul excepției, orice parte
interesată sau vătămată printr-un act de executare, altul
decât cel prevăzut de textul de lege criticat, având
posibilitatea să se adreseze cu contestație instanței de
judecată“.
În ceea ce privește termenul prevăzut de lege, Curtea a
statuat în mod constant că reglementarea de către legiuitor,
în limitele competenței ce i-a fost conferită prin Constituție,
a condițiilor de exercitare a unui drept — subiectiv sau
procesual, inclusiv prin instituirea unor termene, nu
constituie o restrângere a exercițiului acestuia, ci doar o
modalitate eficientă de a preveni exercitarea sa abuzivă, în
detrimentul altor titulari de drepturi, în egală măsură
ocrotite.
Așa fiind, termenul instituit prin textul de lege criticat are
în vedere soluționarea procesului cu celeritate, expresie a
principiului constituțional referitor la soluționarea cauzelor
într-un termen rezonabil.
Întrucât nu au intervenit elemente noi de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în deciziile
anterioare își păstrează valabilitatea și în cauza de față.

MONITORUL OFICIAL AL ROMÂNIEI, PARTEA I, Nr. 957/28.XI.2006

5

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 570 alin. 2 din Codul de procedură civilă, excepție
ridicată de Societatea Comercială îMercur“ — S.A. din Ploiești în Dosarul nr. 5.921/2005 al Judecătoriei Ploiești.
Definitivă și general obligatorie.
Pronunțată în ședința publică din data de 24 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu
CURTEA CONSTITUȚIONALĂ

D E C I Z I A Nr. 744
din 26 octombrie 2006

referitoare la excepția de neconstituționalitate a dispozițiilor art. 2821
din Codul de procedură civilă
Ioan Vida
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Mihaela Senia Costinescu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 282 1 din Codul de procedură civilă,
excepție ridicată de Mihai Năforniță, Georgeta Năforniță,
Mircea Năforniță și Violeta Năforniță în Dosarul
nr. 4.549/2005 al Tribunalului București — Secția a III-a
civilă.
La apelul nominal se prezintă partea Marin Pârvu,
lipsind autorii excepției și partea Daniela Manolache, față
de care procedura de citare a fost legal îndeplinită.
Cauza fiind în stare de judecată, partea prezentă solicită
respingerea criticii formulate.
Reprezentantul Ministerului Public pune concluzii de
respingere a excepției de neconstituționalitate ca neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 7 aprilie 2006, pronunțată în Dosarul
nr. 4.549/2005, Tribunalul București — Secția a III-a civilă a
sesizat Curtea Constituțională cu excepția de
neconstituționalitate a dispozițiilor art. 2821 din Codul de
procedură civilă, excepție ridicată de Mihai Năforniță,
Georgeta Năforniță, Mircea Năforniță și Violeta Năforniță.
În motivarea excepției de neconstituționalitate autorii
acesteia susțin că textul de lege criticat contravine
prevederilor constituționale referitoare la egalitatea în
drepturi a cetățenilor și accesul liber la justiție, întrucât, în
funcție de valoarea obiectului material al cererii de chemare
în judecată, unele persoane beneficiază de trei grade de

jurisdicție, iar altele doar de două grade. Astfel,
împrejurarea că valoarea bunului este mai mică de un
miliard de lei vechi determină restrângerea dreptului părților
de a beneficia de calea de atac a apelului și creează
discriminări între persoane aflate în situații similare.
Tribunalul București — Secția a III-a civilă apreciază
excepția de neconstituționalitate ca fiind neîntemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului, Guvernului
și Avocatului Poporului, pentru a-și formula punctele de
vedere cu privire la excepția de neconstituționalitate.
Guvernul apreciază excepția ca fiind neîntemeiată,
întrucât textul de lege criticat nu reprezintă o încălcare a
prevederilor constituționale referitoare la egalitatea în
drepturi sau accesul liber la justiție, ci, dimpotrivă,
constituie o garanție a aplicării principiilor prevăzute de
Constituție și de art. 6 paragraful 1 din Convenția pentru
apărarea drepturilor omului și a libertăților fundamentale,
privind judecarea unei cauze în mod echitabil și într-un
termen rezonabil, precum și de art. 13 din aceeași
convenție, care consacră dreptul la un recurs efectiv în fața
unei instanțe naționale.
Avocatul Poporului arată că excepția de
neconstituționalitate este neîntemeiată, textele de lege criticate
fiind în deplină concordanță cu dispozițiile constituționale
invocate.`
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,

6

MONITORUL OFICIAL AL ROMÂNIEI, PARTEA I, Nr. 957/28.XI.2006

ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 2821 din Codul de procedură civilă, dispoziții
care au următorul conținut:
îNu sunt supuse apelului hotărârile judecătorești date în
primă instanță în cererile introduse pe cale principală privind
pensii de întreținere, litigii al căror obiect are o valoare de până
la 1 miliard lei inclusiv, atât în materie civilă, cât și în materie
comercială, acțiunile posesorii, precum și cele referitoare la
înregistrările în registrele de stare civilă, luarea măsurilor
asigurătorii și în alte cazuri prevăzute de lege.
Hotărârile instanțelor judecătorești prin care se soluționează
plângerile împotriva hotărârilor autorităților administrației
publice cu activitate jurisdicțională și ale altor organe cu astfel
de activitate nu sunt supuse apelului, dacă legea nu prevede
altfel.“
Autorul excepției susține că dispozițiile legale criticate
încalcă prevederile constituționale ale art. 16 alin. (1) care
consacră egalitatea în drepturi a cetățenilor și art. 21
alin. (1) și (3) referitoare la accesul liber la justiție și
dreptul la un proces echitabil.
Examinând excepția de neconstituționalitate, Curtea
constată că s-a mai pronunțat asupra constituționalității
textului de lege criticat, de exemplu prin Decizia

nr. 226/2004, publicată în Monitorul Oficial al României,
Partea I, nr. 507 din 7 iunie 2004. Cu acel prilej, Curtea a
apreciat că acest text de lege nu conține nicio dispoziție
discriminatorie, regimul juridic diferit fiind determinat de
deosebirea de situații care impune soluții legislative diferite
în vederea asigurării celerității soluționării cauzelor aflate pe
rolul instanțelor. Așa fiind, cu privire la încălcarea art. 16
alin. (1) și art. 44 alin. (2) din Constituție, în măsura în
care reglementarea dedusă controlului se aplică tuturor
celor aflați în situația prevăzută în ipoteza normei legale,
fără nicio discriminare pe considerente arbitrare, critica cu
un atare obiect nu este întemeiată.
Pe de altă parte, Curtea a considerat că instituirea unor
reguli speciale privind exercitarea căilor de atac nu
contravine, așa cum susține autorul excepției de
neconstituționalitate, prevederilor constituționale cuprinse în
art. 21 privind accesul liber la justiție, atât timp cât, potrivit
celor prevăzute de art. 2821 din Codul de procedură civilă,
părților interesate le este asigurată posibilitatea exercitării
unei căi de atac împotriva hotărârii judecătorești
considerate defavorabilă.
Întrucât nu au intervenit elemente noi de natură să
determine reconsiderarea jurisprudenței Curții Constituționale,
atât soluția, cât și considerentele cuprinse în această
decizie își păstrează valabilitatea și în cauza de față.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2821 din Codul de procedură civilă, excepție ridicată
de Mihai Năforniță, Georgeta Năforniță, Mircea Năforniță și Violeta Năforniță în Dosarul nr. 4.549/2005 al Tribunalului
București — Secția a III-a civilă.
Definitivă și general obligatorie.
Pronunțată în ședința publică din data de 26 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu
CURTEA CONSTITUȚIONALĂ

D E C I Z I A Nr. 749
din 26 octombrie 2006

referitoare la excepția de neconstituționalitate a dispozițiilor art. 38 din Legea nr. 19/2000
privind sistemul public de pensii și alte drepturi de asigurări sociale și art. 1
din Ordonanța de urgență a Guvernului nr. 148/2005
privind susținerea familiei în vederea creșterii copilului
Ioan Vida
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Benke Károly

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 38 și art. 122 din Legea nr. 19/2000
privind sistemul public de pensii și alte drepturi de asigurări
sociale, excepție ridicată de Genoveva Elena Ibris în
Dosarul nr. 192/AS/2006 al Tribunalului Constanța — Secția
civilă-asigurări sociale.
La apelul nominal răspunde Ministerul Muncii,
Solidarității Sociale și Familiei, prin consilier juridic, lipsind
celelalte părți, față de care procedura de citare a fost legal
îndeplinită.

MONITORUL OFICIAL AL ROMÂNIEI, PARTEA I, Nr. 957/28.XI.2006
Reprezentantul Ministerului Muncii, Solidarității Sociale și
Familiei învederează Curții faptul că nu are calitate
procesuală pasivă în cauza de față.
Curtea, cercetând dosarul instanței de fond, constată că,
într-adevăr, Ministerul Muncii, Solidarității Sociale și Familiei
nu are calitate procesuală pasivă și urmează să ia act de
acest lucru.
Reprezentantul Ministerului Public pune concluzii de
respingere ca inadmisibilă a excepției de neconstituționalitate
privind art. 38 din Legea nr. 19/2000, întrucât autorul
acesteia solicită modificarea textului, chestiune ce
excedează competenței Curții Constituționale. Cu privire la
dispozițiile art. 122 din Legea nr. 19/2000, arată că textul
a fost abrogat, însă soluția legislativă a acestuia a fost
preluată de art. 1 din Ordonanța de urgență a Guvernului
nr. 148/2005, în raport cu care critica de neconstituționalitate a autorului excepției este neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 17 aprilie 2006, pronunțată în
Dosarul nr. 192/AS/2006, Tribunalul Constanța — Secția
civilă-asigurări sociale a sesizat Curtea Constituțională cu
excepția de neconstituționalitate a dispozițiilor art. 38 și
122 din Legea nr. 19/2000 privind sistemul public de
pensii și alte drepturi de asigurări sociale, excepție ridicată
de Genoveva Elena Ibris într-un litigiu având ca obiect
soluționarea cererii de acordare a indemnizației pentru
creșterea copilului până la vârsta de 2 ani.
În motivarea excepției de neconstituționalitate autorul
acesteia susține că dispozițiile legale criticate au caracter
discriminatoriu, încalcă drepturile copilului și obligația
statului de a asigura cetățenilor săi un nivel de trai decent,
deoarece nu prevede calitatea de asigurat necontributiv
tuturor persoanelor care au urmat o formă de învățământ
postgimnazial și nu le recunoaște dreptul la indemnizația
pentru creșterea copilului.
Tribunalul Constanța — Secția civilă-asigurări sociale
apreciază că excepția de neconstituționalitate ridicată este
neîntemeiată, întrucât dispozițiile legale criticate nu instituie
nicio discriminare pe motive etnice, religioase, sociale sau
în raport cu gradul de cultură și sunt în concordanță cu
prevederile constituționale și cu reglementările internaționale
invocate.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este inadmisibilă, întrucât, pe de o parte, art. 122 din
Legea nr. 19/2000, în strânsă legătură cu art. 38 și 98 din
aceeași lege, nu mai este în vigoare, fiind abrogat prin
Ordonanța de urgență a Guvernului nr. 148/2005 și prin
Ordonanța de urgență a Guvernului nr. 158/2005, iar, pe
de altă parte, autorul excepției nu critică textele de lege
pentru conținutul lor normativ, ci pentru ce le lipsește,
solicitând modificarea și completarea acestora.
Avocatul Poporului consideră că excepția de
neconstituționalitate ridicată este neîntemeiată, deoarece nu
instituie nicio discriminare pe vreunul dintre criteriile
prevăzute la art. 4 alin. (2) din Constituție. Diferența

7

tratamentului juridic prevăzut este justificată de situația
diferită în care se află anumite categorii de persoane. De
altfel, criticile formulate nu vizează conținutul textelor de
lege, ci omisiunea de a fi cuprinsă în acestea și o altă
categorie de persoane.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate, astfel cum a
fost formulat, îl constituie dispozițiile art. 38 și 122 din
Legea nr. 19/2000 privind sistemul public de pensii și alte
drepturi de asigurări sociale, publicată în Monitorul Oficial
al României, Partea I, nr. 140 din 1 aprilie 2000. Curtea
observă că dispozițiile art. 38 au fost modificate prin Legea
nr. 338/2002 privind aprobarea Ordonanței de urgență a
Guvernului nr. 49/2001 pentru modificarea și completarea
Legii nr. 19/2000 privind sistemul public de pensii și alte
drepturi de asigurări sociale, publicată în Monitorul Oficial
al României, Partea I, nr. 446 din 25 iunie 2002.
Cu privire la prevederile art. 122 din Legea nr. 19/2000,
Curtea observă că, în realitate, astfel cum rezultă din
motivarea excepției, critica de neconstituționalitate vizează
numai dispozițiile alin. (1) al acestui articol. De asemenea,
Curtea reține că art. 122 alin. (1) din Legea nr. 19/2000 a
fost abrogat prin art. 28 alin. (2) din Ordonanța de urgență
a Guvernului nr. 148/2005 privind susținerea familiei în
vederea creșterii copilului, publicată în Monitorul Oficial al
României, Partea I, nr. 1.008 din 14 noiembrie 2005, însă
soluția legislativă cuprinsă în textul inițial a fost preluată de
art. 1 din ordonanța de urgență menționată, asupra căruia
Curtea, potrivit jurisprudenței sale, urmează să se pronunțe.
În consecință, obiect al excepției de neconstituționalitate
îl constituie dispozițiile art. 38 din Legea nr. 19/2000 și ale
art. 1 din Ordonanța de urgență a Guvernului nr. 148/2005,
care au următorul cuprins:
— Art. 38 din Legea nr. 19/2000: î(1) În sistemul public
se asimilează stagiului de cotizare și perioadele necontributive,
denumite în continuare perioade asimilate, în care asiguratul:
a) a beneficiat sau beneficiază de drepturi de asigurări
sociale, cu excepția celor prevăzute la art. 40 lit. a)—c) și e);
b) a urmat cursurile de zi ale învățământului universitar,
organizat potrivit legii, pe durata normală a studiilor respective,
cu condiția absolvirii acestora;
c) a satisfăcut serviciul militar ca militar în termen sau militar
cu termen redus, pe durata legal stabilită, a fost concentrat,
mobilizat sau în prizonierat.
(2) Asigurații care au absolvit mai multe instituții de
învățământ superior, conform prevederilor alin. (1) lit. b),
beneficiază de asimilarea, ca stagiu de cotizare, a unei singure
perioade de studii, la alegere.
(3) Persoanele prevăzute la alin. (1) beneficiază de
perioadele asimilate, dacă în aceste perioade nu au realizat
stagii de cotizare în condițiile prezentei legi.

8

MONITORUL OFICIAL AL ROMÂNIEI, PARTEA I, Nr. 957/28.XI.2006

(4) Perioadele asimilate prevăzute la alin. (1) se valorifică
pentru obținerea prestațiilor de asigurări sociale prevăzute de
prezenta lege.
(5) Se exceptează de la prevederile alin. (4) pensia
anticipată și pensia anticipată parțială, în cazul cărora nu se
valorifică perioadele asimilate prevăzute la alin. (1) lit. b) și c),
precum și perioadele în care s-a beneficiat de pensie de
invaliditate.“
— Art. 1 din Ordonanța de urgență a Guvernului
nr. 148/2005: î(1) Începând cu data de 1 ianuarie 2006,
persoanele care, în ultimul an anterior datei nașterii copilului,
au realizat timp de 12 luni venituri profesionale supuse
impozitului pe venit potrivit prevederilor Legii nr. 571/2003
privind Codul fiscal, cu modificările și completările ulterioare,
beneficiază de concediu pentru creșterea copilului în vârstă de
până la 2 ani sau, în cazul copilului cu handicap, de până la
3 ani, precum și de o indemnizație lunară în cuantum de 800 lei
(RON).
(2) În calculul celor 12 luni prevăzute la alin. (1) se includ și
perioadele în care persoanele s-au aflat în una sau mai multe
dintre următoarele situații:
a) și-au însoțit soțul/soția trimis/trimisă în misiune
permanentă în străinătate;
b) au beneficiat de indemnizație de șomaj, stabilită conform
legii;
c) au beneficiat de concedii și indemnizații de asigurări
sociale de sănătate, potrivit legii;
d) au realizat perioade asimilate stagiului de cotizare în
sistemul public de pensii în condițiile prevăzute la art. 38
alin. (1) din Legea nr. 19/2000 privind sistemul public de pensii
și alte drepturi de asigurări sociale, cu modificările și
completările ulterioare;
e) au realizat perioade de stagiu de cotizare în sistemul
public de pensii, în condițiile prevăzute de actele normative cu
caracter special care reglementează concedierile colective;
f) au realizat în sistemul public de pensii, anterior datei
intrării în vigoare a prezentei ordonanțe de urgență, perioade
de stagiu de cotizare pe bază de contract de asigurare socială;
g) au beneficiat de indemnizația lunară prevăzută la
alin. (1).
(3) Prin venituri profesionale supuse impozitului pe venit
potrivit prevederilor Legii nr. 571/2003, cu modificările și
completările ulterioare, se înțelege: venituri din salarii, venituri
din activități independente, venituri din activități agricole, așa
cum sunt definite de această lege.“

Textele constituționale invocate în susținerea excepției
sunt cele ale art. 16 alin. (1) privind egalitatea în drepturi,
ale art. 47 alin. (1) privind obligația statului de a asigura
cetățenilor săi un nivel de trai decent și ale art. 49
alin. (1) și (2) referitoare la regimul special de protecție de
care se bucură copiii și tinerii.
Examinând excepția de neconstituționalitate ridicată,
Curtea reține următoarele:
I. În ceea ce privește dispozițiile art. 38 din Legea
nr. 19/2000, Curtea constată că autorul excepției nu critică
dispozițiile cuprinse în acest articol, ci omisiunea de a fi
inclus, în cadrul perioadei necontributive asimilate cu
stagiul de cotizare, și intervalul de timp în care persoana a
urmat cursurile unui institut de învățământ postgimnazial. În
consecință, Curtea reține că, potrivit dispozițiilor art. 2
alin. (3) din Legea nr. 47/1992, modificarea și completarea
textului de lege, în sensul sugerat de autorul excepției,
excedează atribuțiilor sale, astfel încât excepția de
neconstituționalitate ce privește dispozițiile art. 38 din
Legea nr. 19/2000 urmează să fie respinsă ca inadmisibilă.
II. Cu privire la dispozițiile art. 1 din Ordonanța de
urgență a Guvernului nr. 148/2005, Curtea observă că
acest text legal condiționează acordarea indemnizației
pentru creșterea copilului de realizarea în ultimul an
anterior datei nașterii copilului, timp de 12 luni, a unor
venituri profesionale supuse impozitului pe venit. Curtea
reține că atât dispozițiile constituționale ale art. 47 alin. (2),
cât și cele ale art. 49 alin. (2) prevăd stabilirea prin lege a
drepturilor cetățenilor la diferite forme de protecție și de
asistență socială.
Curtea constată că indemnizația pentru creșterea
copilului constituie o măsură concretă de protecție socială,
iar acordarea sa este condiționată, în mod justificat, de
cerința existenței unei perioade contributive minime.
Neîndeplinirea acestei cerințe legale nu duce, în niciun
mod, la concluzia că statul nu asigură un nivel de trai
decent, având în vedere că această obligație a sa se
realizează în condițiile legii.
În consecință, este dreptul exclusiv al legiuitorului să
stabilească, în mod diferențiat și condiționat, acordarea
indemnizației pentru creșterea copilului, ținând seama de
situația obiectiv diferită a părinților, potențiali beneficiari ai
acestei indemnizații.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A. d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

I. Respinge ca inadmisibilă excepția de neconstituționalitate a dispozițiilor art. 38 din Legea nr. 19/2000 privind
sistemul public de pensii și alte drepturi de asigurări sociale, excepție ridicată de Genoveva Elena Ibris în Dosarul
nr. 192/AS/2006 al Tribunalului Constanța — Secția civilă-asigurări sociale.
II. Respinge excepția de neconstituționalitate a dispozițiilor art. 1 din Ordonanța de urgență a Guvernului
nr. 148/2005 privind susținerea familiei în vederea creșterii copilului, excepție ridicată de același autor în același dosar.
Definitivă și general obligatorie.
Pronunțată în ședința publică din data de 26 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

MONITORUL OFICIAL AL ROMÂNIEI, PARTEA I, Nr. 957/28.XI.2006

9

CURTEA CONSTITUȚIONALĂ

D E C I Z I A Nr. 750
din 26 octombrie 2006

referitoare la excepția de neconstituționalitate a dispozițiilor art. 213 alin. (1) lit. c)
din Legea nr. 95/2006 privind reforma în domeniul sănătății
Ioan Vida
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Benke Károly

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 6 alin. (1) lit. c) din Ordonanța de
urgență a Guvernului nr. 150/2002 privind organizarea și
funcționarea sistemului de asigurări sociale de sănătate,
excepție ridicată de Doru Emil Alexandru în Dosarul
nr. 214/CA/2006 al Tribunalului Prahova — Secția
comercială și de contencios administrativ II.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 2 mai 2006, pronunțată în Dosarul
nr. 214/CA/2006, Tribunalul Prahova — Secția comercială
și de contencios administrativ II a sesizat Curtea
Constituțională cu excepția de neconstituționalitate a
dispozițiilor art. 6 alin. (1) lit. c) din Ordonanța de urgență a
Guvernului nr. 150/2002 privind organizarea și
funcționarea sistemului de asigurări sociale de sănătate,
excepție ridicată de Doru Emil Alexandru într-un litigiu
având ca obiect soluționarea contestației împotriva deciziei
de impunere la plata contribuțiilor la fondul de asigurări de
sănătate.
În motivarea excepției de neconstituționalitate autorul
acesteia susține că impunerea la plata contribuției de
asigurări de sănătate a persoanelor care beneficiază de
drepturile prevăzute de Decretul-lege nr. 118/1990, printre
care și dreptul la asistență medicală și medicamente
gratuite, încalcă prevederile art. 34 și 41 din Constituție,
referitoare la dreptul la ocrotirea sănătății și la dreptul la
muncă.
Tribunalul Prahova — Secția comercială și de
contencios administrativ II apreciază că excepția de
neconstituționalitate ridicată este neîntemeiată, întrucât
dispozițiile legale criticate nu încalcă în niciun fel
prevederile art. 34 și 41 din Constituție.

Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. Apreciază că dispozițiile legale criticate
preluate de art. 213 alin. (1) lit. c) din Legea nr. 95/2006,
în urma abrogării Ordonanței de urgență a Guvernului
nr. 150/2002, nu sunt contrare prevederilor constituționale
invocate, legiuitorul având dreptul de a stabili condițiile în
care se pot acorda anumite scutiri la plata contribuției la
asigurările de sănătate persoanelor persecutate din motive
politice.
Avocatul Poporului consideră că excepția de
neconstituționalitate ridicată este neîntemeiată. În
argumentarea acestui punct de vedere, în esență, arată că
garantarea dreptului la ocrotirea sănătății nu înseamnă
scutirea de la plata contribuției la asigurările de sănătate,
astfel încât nu se poate reține încălcarea art. 34 alin. (1) și
art. 41 din Constituție.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate, astfel cum a
fost formulată, îl constituie dispozițiile art. 6 alin. (1) lit. c)
din Ordonanța de urgență a Guvernului nr. 150/2002
privind organizarea și funcționarea sistemului de asigurări
sociale de sănătate, publicată în Monitorul Oficial al
României, Partea I, nr. 838 din 20 noiembrie 2002. Curtea
observă că, ulterior sesizării sale, această ordonanță de
urgență a fost abrogată, în mod expres, prin art. 317
alin. (3) din Legea nr. 95/2006 privind reforma în domeniul
sănătății, publicată în Monitorul Oficial al României,
Partea I, nr. 372 din 28 aprilie 2006, dar soluția legislativă
criticată a fost preluată de art. 213 alin. (1) lit. c) din noua
lege, text cu privire la care Curtea, potrivit jurisprudenței

10

MONITORUL OFICIAL AL ROMÂNIEI, PARTEA I, Nr. 957/28.XI.2006

sale, urmează să se pronunțe. Astfel, dispozițiile legale
criticate au următorul cuprins: î(1) Următoarele categorii de
persoane beneficiază de asigurare, fără plata contribuției: [...]
c) persoanele ale căror drepturi sunt stabilite prin Decretullege nr. 118/1990 privind acordarea unor drepturi persoanelor
persecutate din motive politice de dictatura instaurată cu
începere de la 6 martie 1945, precum și celor deportate în
străinătate ori constituite în prizonieri, republicat, cu
modificările și completările ulterioare, prin Ordonanța
Guvernului nr. 105/1999 privind acordarea unor drepturi
persoanelor persecutate de către regimurile instaurate în
România cu începere de la 6 septembrie 1940 până la 6 martie
1945 din motive etnice, aprobată cu modificări și completări
prin Legea nr. 189/2000, cu modificările și completările
ulterioare, prin Legea nr. 44/1994 privind veteranii de război,
precum și unele drepturi ale invalizilor și văduvelor de război,
republicată, cu modificările și completările ulterioare, prin
Legea nr. 309/2002 privind recunoașterea și acordarea unor
drepturi persoanelor care au efectuat stagiul militar în cadrul
Direcției Generale a Serviciului Muncii în perioada 1950—
1961, cu modificările și completările ulterioare, precum și
persoanele prevăzute la art. 3 alin. (1) lit. b) din Legea
recunoștinței față de eroii martiri și luptătorii care au contribuit
la victoria Revoluției române din decembrie 1989 nr. 341/2004,
cu modificările și completările ulterioare, dacă nu realizează
alte venituri decât cele provenite din drepturile bănești
acordate de aceste legi, precum și cele provenite din
pensii;[…]“.

Curtea reține, de principiu, că scutirea de la plata
contribuției la asigurările de sănătate nu este un drept
constituțional, iar acordarea unei asemenea scutiri, în
considerarea unor situații obiective sau subiective, este
lăsată la opțiunea liberă a legiuitorului. În considerarea
celor de mai sus, legiuitorul, prin art. 213 alin. (1) lit. c)
din Legea nr. 95/2006, a stabilit acordarea calității de
asigurat fără plata contribuției, printre altele, și persoanelor
care beneficiază de drepturile prevăzute de Decretul-lege
nr. 118/1990, cu condiția să nu realizeze venituri în afara
celor acordate pe baza acestui act normativ. Această
opțiune a legiuitorului este justificată, astfel cum a statuat
Curtea prin Decizia nr. 137 din 23 martie 2004, publicată
în Monitorul Oficial al României, Partea I, nr. 388 din
3 mai 2004, de faptul că cei care realizează venituri din
alte surse suplimentare se află într-o situație diferită față
de persoanele ale căror venituri provin doar din ajutoarele
bănești acordate de legile speciale și, eventual, din pensii,
persoane față de care se justifică în mod obiectiv și
rațional aplicarea unui tratament juridic diferit, și anume
scutirea de la plata contribuției la asigurările sociale de
sănătate.
În consecință, având în vedere considerentele expuse
mai sus, Curtea nu poate reține nici o încălcare a
prevederilor art. 34 alin. (1) din Constituție.

Examinând excepția de neconstituționalitate ridicată,
Curtea reține următoarele:

Curtea constată că impozitarea veniturilor realizate din
prestarea unei activități stabilite în condițiile legii, precum și
obligația de plată a altor contribuții legale nu reprezintă o
îngrădire a exercițiului dreptului la muncă ori a dreptului la
protecția socială a muncii. În acest sens, s-a mai pronunțat
Curtea Constituțională, de exemplu, prin Decizia nr. 137
din 23 martie 2004.

Curtea Constituțională, în jurisprudența sa, spre
exemplu, prin Decizia nr. 161 din 1 aprilie 2004, publicată
în Monitorul Oficial al României, Partea I, nr. 433 din
14 mai 2004, a statuat că garantarea constituțională a
dreptului la ocrotirea sănătății nu înseamnă și gratuitatea
asistenței medicale.

De asemenea, Curtea reține că eventualele
neconcordanțe între prevederile Legii nr. 95/2006 și ale
Decretului-lege nr. 118/1990 nu reprezintă probleme de
constituționalitate, ci de interpretare și aplicare a legii,
chestiune a cărei soluționare excedează competenței
instanței de contencios constituțional.

Textele constituționale invocate în susținerea excepției
sunt cele ale art. 34 privind dreptul la ocrotirea sănătății și
art. 41 referitor la muncă și protecția socială a muncii.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 213 alin. (1) lit. c) din Legea nr. 95/2006 privind
reforma în domeniul sănătății, excepție ridicată de Doru Emil Alexandru în Dosarul nr. 214/CA/2006 al Tribunalului
Prahova — Secția comercială și de contencios administrativ II.
Definitivă și general obligatorie.
Pronunțată în ședința publică din data de 26 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

MONITORUL OFICIAL AL ROMÂNIEI, PARTEA I, Nr. 957/28.XI.2006

11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI GOSPODĂRIRII APELOR

ORDIN
pentru aprobarea Ghidului privind utilizarea mecanismului îimplementare în comun (JI)“
pe baza modului II (art. 6 al Protocolului de la Kyoto)
În temeiul prevederilor Hotărârii Guvernului nr. 645/2005 pentru aprobarea Strategiei naționale a României privind
schimbările climatice — 2005—2007, ale Hotărârii Guvernului nr. 1.877/2005 pentru aprobarea Planului național de
acțiune privind schimbările climatice (PNASC) și ale art. 5 alin. (8) din Hotărârea Guvernului nr. 408/2004 privind
organizarea și funcționarea Ministerului Mediului și Gospodăririi Apelor, cu modificările și completările ulterioare,
ministrul mediului și gospodăririi apelor emite prezentul ordin.
Art. 1. — Se aprobă Ghidul privind utilizarea
mecanismului îimplementare în comun (JI)“ pe baza
modului II (art. 6 al Protocolului de la Kyoto), prevăzut în
anexa care face parte integrantă din prezentul ordin.

Art. 2. — Prezentul ordin se publică în Monitorul Oficial
al României, Partea I, și intră în vigoare la 30 de zile de
la data publicării.

Ministrul mediului și gospodăririi apelor,
Sulfina Barbu
București, 17 octombrie 2006.
Nr. 1.122.
ANEXĂ

GHID
privind utilizarea mecanismului îimplementare în comun (JI)“ pe baza modului II (art. 6 al Protocolului de la Kyoto)
Glosar
1. Gaze cu efect de seră (GHG) — cele șase gaze cu
efect de seră, reglementate de Protocolul de la Kyoto și
prevăzute în anexa A la acesta, sunt:
— dioxid de carbon — CO2 (1);
— metan — CH4 (21);
— protoxid de azot — N2O (310);
— hidroflurocarburi — HFC-uri (140—11.700);
— perfluorocarburi — PFC-uri (6.500—9.200);
— hexafluorură de sulf — SF6 (23.900).
N O T Ă:

Potențialele de încălzire globală (GWP) ale acestor gaze
sunt prezentate în paranteză în conformitate cu Decizia
nr. 2/CP3. Potențialul de încălzire globală reprezintă un
index al efectului asupra încălzirii globale a fiecărui GHG
remanent în atmosferă și puterea acestuia în absorbția
radiațiilor infraroșii emise de Pământ.
2. Dioxid de carbon echivalent (CO2 eq.) — unitatea de
măsură universală utilizată pentru a indica potențialul global
de încălzire a celor 6 GHG. Dioxidul de carbon este gazul
de referință cu ajutorul căruia sunt calculate și raportate
celelalte GHG.
3. Perioada de angajament — perioada prevăzută de
Protocolul de la Kyoto, în timpul căreia emisiile de GHG ale
părților incluse în anexa B (ca medie în această perioadă)
trebuie să se încadreze în limita cantitativă prevăzută. Prima
perioadă de angajament acoperă intervalul 2008—2012.
4. Implementare în comun (JI — Joint Implementation) —
mecanism prevăzut de art. 6 al Protocolului de la Kyoto,
prin care o țară inclusă în anexa I la Convenția-cadru a
Națiunilor Unite asupra schimbărilor climatice, semnată la
Rio de Janeiro la 5 iunie 1992, denumită în continuare
UNFCCC, obține unități de reducere a emisiilor (ERU) prin
sprijinirea finanțării unui proiect care generează reduceri de

emisii de GHG în altă țară industrializată din anexa I la
UNFCCC (inclusiv țări cu economie în tranziție).
5. Participant la proiect — o parte implicată sau o
entitate legală autorizată de către o parte pentru a participa
la un proiect JI. Cel puțin unul dintre participanți trebuie să
fie dintr-o țară (parte) aflată în anexa I la UNFCCC, diferită
de țara (parte) gazdă a proiectului, care trebuie să fie, de
asemenea, în anexa I la UNFCCC.
6. Părți aflate în anexa B la Protocolul de la Kyoto (aproape
identică cu anexa I la UNFCCC) — țările cuprinse în
această anexă au acceptat reduceri de emisii în perioada
2008—2012. Aceasta include țările dezvoltate (membrii
OECD, UE) și țările cu economie în tranziție.
7. Cantitatea atribuită (AA — Assigned Amount) —
cantitatea de emisii de GHG pe care o țară inclusă în
anexa B la Protocolul de la Kyoto (România) o poate
genera în prima perioadă de angajament a Protocolului de
la Kyoto (2008—2012).
8. Unitate a cantității atribuite (AAU — Assigned Amount
Unit) — reprezintă o parte din cantitatea atribuită și este
egală cu o tonă metrică de CO2 echivalent, calculată pe
baza potențialului de încălzire globală a fiecărui GHG
reglementat de Protocolul de la Kyoto.
9. Unitate de reducere a emisiilor (ERU — Emission
Reduction Unit) — unitatea de măsură pentru reducerile de
emisii de GHG rezultate în urma dezvoltării unui proiect JI,
care este egală cu o tonă metrică de CO 2 echivalent,
calculată pe baza potențialului de încălzire globală a
fiecărui GHG reglementat de Protocolul de la Kyoto.
10. Data de începere a unui proiect — data la care
începe implementarea, construcția sau acțiunea reală a
proiectului. Proiectele începute după anul 2000 pot fi
eligibile ca proiecte JI dacă respectă cerințele prevăzute în
deciziile privind aplicarea mecanismului JI.

12

MONITORUL OFICIAL AL ROMÂNIEI, PARTEA I, Nr. 957/28.XI.2006

11. Perioada de creditare — perioada pentru care
reducerile de emisii antropice de la surse sau intensificarea
absorbțiilor prin sechestrarea CO2 pot fi determinate de
către o AIE. ERU-urile pot fi eliberate doar pentru o
perioadă de creditare ce începe din anul 2008. Participanții
la proiect trebuie să aleagă data de începere a perioadei
de creditare care să fie înainte sau după data generării
primelor reduceri de emisii de către proiectul JI. Perioada
de creditare nu poate fi extinsă mai mult decât durata de
viață operațională a proiectului. În general perioada de
creditare a proiectelor JI este reprezentată de prima
perioadă de angajament al Protocolului de la Kyoto.
12. Document inițial de prezentare a proiectului (PIN —
Project Idea Note) — documentație sumară ce însoțește o
propunere de proiect JI, care prevede prezentarea
participanților, descrierea tehnică sumară a proiectului,
planificarea activității, confirmarea îndeplinirii criteriilor de
eligibilitate, situația de referință și adiționalitatea, estimarea
reducerilor de emisii, aspecte financiare, prezentarea
efectelor sociale și de mediu ale proiectului.
13. Document de descriere a proiectului JI (PDD — Project
Design Document) — documentație specifică, care constituie
suportul de analiză pentru aprobarea unui proiect JI.
PDD-ul cuprinde informații detaliate privind implementarea
proiectului, justificarea alegerii situației de referință,
perioada de desfășurare și de creditare a proiectului, planul
de monitorizare, estimarea reducerilor de emisii de GHG,
descrierea evaluării impactului asupra mediului (potrivit
legislației interne a țării gazdă a proiectului) și comentariile
factorilor implicați.
Pe baza acestui document transmis de către participanți,
AIE va determina îndeplinirea de către proiect a
următoarelor condiții: aprobarea părților implicate,
posibilitatea realizării reducerilor adiționale de emisii de
GHG și existența unui scenariu de referință conservator și
a unui plan de monitorizare corespunzător.
14. Plan de monitorizare — este inclus în PDD și
reprezintă structura și modul de monitorizare a ERU-urilor
pe toată perioada de creditare a proiectului, monitorizare
care trebuie să se realizeze cu metodologii recunoscute,
bazându-se pe factori de emisie specifici.
15. Situația de referință — scenariul conservator care
reprezintă în mod rezonabil emisiile antropice de GHG de
la surse sau absorbțiile prin sechestrare a CO2 care ar
apărea în absența proiectului JI. Situația de referință
trebuie să acopere emisiile de la toate gazele, sectoarele
și sursele cuprinse în anexa A la Protocolul de la Kyoto,
din cadrul granițelor proiectului. Participanții la proiect
trebuie să justifice alegerea celei mai conservatoare situații
de referință.
Situația de referință trebuie să fie stabilită conform
anexei B la Decizia 9/CMP.1 privind liniile directoare pentru
aplicarea mecanismului JI și ținând cont de deciziile
ulterioare ale JISC. Având în vedere aceeași decizie, JISC
este responsabil pentru revizuirea și modificarea criteriilor
privind situația de referință prezentate în anexa B, luând în
considerare și activitatea organismului executiv al CDM.
N O T Ă:

Diferența dintre situația de referință aleasă și
potențialele emisii de GHG ce vor apărea în urma realizării
proiectului JI reprezintă cu aproximație reducerile de emisii
(ERU-uri) ce vor fi obținute prin proiectul respectiv în
perioada 2008—2012.
16. Adiționalitate — este condiția principală care trebuie
îndeplinită pentru ca un proiect să fie considerat JI și se
referă la demonstrarea faptului că reducerea emisiilor de

GHG generate de către un proiect JI este suplimentară
față de ceea ce s-ar fi obținut în lipsa realizării acestuia.
Criteriul adiționalității este îndeplinit acolo unde există o
diferență pozitivă între emisiile care se regăsesc în
scenariul de bază și emisiile care sunt generate în
propunerea de proiect. Tipuri de adiționalitate (emisii,
legală, financiară, tehnologică, investițională).
17. Monitorizare — colectarea și arhivarea tuturor
datelor relevante necesare estimării sau măsurării emisiilor
de GHG, care apar în cadrul granițelor proiectelor în timpul
perioadei de creditare, precum și identificarea tuturor
surselor potențiale și colectarea și arhivarea datelor privind
emisiile semnificative de GHG din afara granițelor
proiectului care pot fi atribuite proiectului în perioada de
creditare.
18. Determinare (validarea) PDD — evaluarea PDD-ului
unui proiect JI, dezvoltat pe baza modului II, de către o
entitate independentă acreditată (AIE), privind respectarea
cerințelor relevante prevăzute de liniile directoare pentru
aplicarea mecanismului JI.
Evaluarea ulterioară a cantității de reduceri de emisii de
GHG generate prin proiecte JI și CDM ținând seama de
cerințele asociate mecanismelor JI și CDM.
19. Determinarea (verificarea) ERU-urilor — evaluarea și
verificarea, de către o entitate independentă acreditată
(AIE), a rapoartelor de monitorizare anuale privind
ERU-urile obținute în cadrul proiectului, prezentate de
participanții la proiect, conform cerințelor relevante prevăzute
de liniile directoare pentru aplicarea mecanismului JI.
20. Entitate independentă acreditată (AIE) — o companie
acreditată de către JISC în conformitate cu standardele și
procedurile prevăzute în anexa A la Decizia 9/CMP.1
privind liniile directoare pentru aplicarea mecanismului JI.
AIE este responsabilă pentru determinarea PDD-ului și
determinarea ERU-urilor în ceea ce privește respectarea
cerințelor relevante ale art. 6 din Protocolul de la Kyoto și
a liniilor directoare pentru aplicarea mecanismului JI. Până
la momentul când Comitetul de Acreditare al JISC va
acredita AIE, entitățile operaționale desemnate (DOE),
acreditate de către Comitetul de Acreditare al Organismului
Executiv al CDM, pot fi utilizate provizoriu pentru
determinări. Aceste DOE care aplică pentru acreditare se
pot comporta provizoriu ca și AIE, până când se ia o
decizie finală privind acreditarea, iar determinările realizate
de către acestea sunt valide numai după ce a fost obținut
statutul final de AIE.
21. Granițele proiectului (project boundary) — includ toate
reducerile de emisii antropice de GHG de la surse și/sau
intensificarea absorbțiilor prin sechestrarea CO2, aflate sub
controlul participanților la proiect, care pot fi atribuite în
mod semnificativ și rezonabil proiectului JI respectiv.
22. Externalități (leakage) — schimbări nete ale emisiilor
antropice de GHG de la surse și/sau intensificarea
absorbțiilor prin sechestrarea CO 2 , care apar în afara
granițelor proiectului și care sunt măsurabile și pot fi
atribuite proiectului. Externalitățile sunt efectele pozitive sau
negative, involuntare, ce pot apărea prin implementarea
proiectului.
23. Înțelegere/contract de achiziționare a reducerilor de
emisii (ERPA — Emission Reduction Purchase Agreement) —
documentul încheiat între participanții la proiect, respectiv
entitatea desemnată de țara investitoare cu implementarea
proiectului și beneficiarul proiectului din țara gazdă, pentru
achiziționarea ERU-urilor provenite de la un proiect JI.
24. Factorii implicați — publicul, inclusiv indivizii, grupuri
sau comunități afectate sau posibil a fi afectate de proiect.

MONITORUL OFICIAL AL ROMÂNIEI, PARTEA I, Nr. 957/28.XI.2006
25. Comitet de Supervizare a Proiectelor JI (JISC) —
organismul internațional independent înființat la începutul
anului 2006 și sprijinit de Secretariatul Convenției, care
asigură supervizarea și înregistrarea proiectelor JI
dezvoltate pe baza modului II.
I. Introducere
România a semnat Convenția-cadru a Națiunilor Unite
asupra schimbărilor climatice (UNFCCC) în anul 1992, cu
prilejul Summit-ului Pământului de la Rio de Janeiro, și a
ratificat-o prin Legea nr. 24/1994, fiind înscrisă în anexa I
la Convenție, cu statut de țară cu economie în tranziție.
Prin adoptarea Convenției, România și-a asumat o serie
de obligații, manifestându-și în mod clar preocuparea față
de schimbările climatice la nivel global și voința politică de
a îndeplini angajamentele ce derivă din aceasta.
În anul 1997, la cea de-a treia Conferință a părților la
Convenție, a fost aprobat Protocolul de la Kyoto, în
vederea stabilirii unor măsuri, ținte și perioade clare de
reducere a emisiilor de gaze cu efect de seră (GHG).
România a semnat Protocolul de la Kyoto în 1999, fiind
apoi prima parte aflată în anexa I la UNFCCC, care l-a
ratificat prin Legea nr. 3/2001. Valoarea angajamentului de
reducere a emisiilor de GHG adoptat de România este de
8% în perioada 2008—2012 față de anul de bază 1989.
Protocolul de la Kyoto a intrat în vigoare la nivel
internațional la 16 februarie 2005. Protocolul de la Kyoto
permite părților care l-au ratificat să își îndeplinească
angajamentele de reducere a emisiilor de GHG, combinând
politicile și măsurile interne cu trei mecanisme flexibile, și
anume:
• implementare în comun — Joint Implementation (JI) —
art. 6;
• mecanism de dezvoltare curată — Clean Development
Mechanism (CDM) — art. 12;
• comercializarea internațională a emisiilor —
International Emissions Trading (IET) — art. 17.
Primele două mecanisme au la bază proiecte reale de
investiții, prin care părțile pot reduce costurile de realizare
a angajamentelor de reducere a emisiilor proprii de GHG,
profitând de oportunitățile de realizare a acestor proiecte JI
și CDM în alte țări, proiecte ce vor avea ca efect
reducerea emisiilor de GHG sau intensificarea absorbției și
sechestrării CO 2 din atmosferă cu costuri mai mici,
comparativ cu realizarea unor reduceri similare în țările
respective. Astfel, beneficiarii proiectelor de investiții care
au ca efect reducerea emisiilor de GHG au posibilitatea de
a acoperi o parte a schemei financiare din transferul
unităților de reducere a emisiilor (ERU) către o țară
dezvoltată care participă la dezvoltarea proiectului.
Comercializarea internațională a emisiilor dă posibilitatea
țărilor incluse în anexa B la Protocolul de la Kyoto
(similară cu anexa I la Convenție) să comercializeze între
ele unități ale cantității atribuite (AAU-uri). Astfel, o țară
care a realizat o reducere a emisiilor de GHG față de
angajamentul prevăzut în anexa B la Protocolul de la
Kyoto are posibilitatea să vândă surplusul realizat unei alte
țări, care nu și-a îndeplinit acest angajament.
Mecanismul îimplementare în comun“ a fost folosit de
către România, în calitate de țară gazdă, încă din
anul 2000, iar mecanismul îcomercializarea internațională a
emisiilor (IET)“ urmează să fie implementat din acest an
conform Strategiei naționale privind schimbările climatice,
adoptată în iulie 2005 prin Hotărârea Guvernului
nr. 645/2005. Cel de-al treilea mecanism nu prezintă
interes pentru România în acest moment, având în vedere
că acesta se referă la posibilitatea ca o țară aflată în
anexa I la Convenție să investească în proiecte de

13

reducere a emisiilor de GHG în țări în curs de dezvoltare
și să primească reducerile de emisii astfel obținute.
Prin dezvoltarea de proiecte de tip îimplementare în
comun“ în România de către țări dezvoltate, acestea își
realizează angajamentele prevăzute de Protocolul de la
Kyoto cu costuri mai mici (decât dacă ar fi redus aceeași
cantitate de emisii în propria țară), iar România
implementează proiecte cu beneficii asupra mediului, care
au ca efect retehnologizarea instalațiilor și reducerea
emisiilor de GHG din diferite sectoare, cum ar fi: energie,
industrie, agricultură, transporturi, deșeuri etc., sprijinind
astfel dezvoltarea economică și socială într-o manieră
durabilă. Aceste mecanisme fac parte din politicile îwinwin“, unde ambele părți beneficiază de pe urma
implementării acestora. Părțile trebuie totuși să țină seama
de principiul suplementarității utilizării acestor mecanisme
față de politicile și măsurile interne de reducere sau
limitare a emisiilor de gaze cu efect de seră.
Deși mecanismele prevăzute de Protocolul de la Kyoto
sunt voluntare, România s-a implicat cu succes în
realizarea proiectelor de reducere a emisiilor de GHG și,
implicit, de îmbunătățire a eficienței energetice și a calității
mediului.
II. Implementare în comun (JI)
Art. 6 al Protocolului de la Kyoto prevede că îpentru
a-și îndeplini obligațiile ce îi revin din art. 3 orice parte
inclusă în anexa I la Convenție poate transfera către sau
achiziționa de la orice altă parte unități de reducere a
emisiilor (ERU-uri) rezultate din proiecte ce au ca scop
reducerea emisiilor antropice de la surse sau intensificarea
absorbțiilor de gaze cu efect de seră în orice sector al
economiei, asigurându-se că:
a) orice astfel de proiect are aprobarea tuturor părților
implicate;
b) orice astfel de proiect are ca scop o reducere a
emisiilor de la surse sau creșterea absorbțiilor, suplimentar
față de ceea ce ar fi rezultat fără implementarea
proiectului;
c) nu se poate achiziționa nicio ERU în cazul
nerespectării obligațiilor prevăzute la art. 5 și 7;
d) achiziționarea de ERU-uri va fi suplimentară
implementării politicilor și măsurilor interne de reducere a
emisiilor de GHG, în scopul îndeplinirii angajamentelor
prevăzute de art. 3“.
Proiectele JI se dezvoltă pe baza unor proceduri clare
conform celor două moduri (modul I și modul II).
Avându-se în vedere că în prezent cea mai mare parte a
țărilor nu îndeplinește criteriile pentru utilizarea modului I,
cel mai probabil țările vor dezvolta, în continuare,
proiecte JI pe baza modului II.
Cele două moduri de prezentare și aprobare a
proiectelor JI se caracterizează astfel:
Modul I permite țării gazdă să utilizeze proceduri
naționale de aprobare a proiectelor și de monitorizare și
verificare a reducerilor de emisii de GHG. Modul I permite
țărilor gazdă a proiectelor JI să introducă proceduri
naționale simplificate, comparativ cu modul II, care trebuie
să respecte procedurile stabilite de către JISC. Condițiile
pentru utilizarea modului I pentru ambele țări participante
(identice cu cele pentru utilizarea mecanismului IET) sunt:
— să fie parte la Protocolul de la Kyoto;
— să aibă cantitatea atribuită calculată;
— să aibă un sistem național pentru estimarea emisiilor
de GHG, în funcțiune;
— să aibă un registru național pentru urmărirea
operațiunilor cu unități ale cantității atribuite, în funcțiune;

14

MONITORUL OFICIAL AL ROMÂNIEI, PARTEA I, Nr. 957/28.XI.2006

— să transmită cel mai recent inventar național al
emisiilor de GHG;
— să furnizeze informațiile adiționale solicitate.
Ministerul Mediului și Gospodăririi Apelor urmează să
realizeze o procedură națională pentru aprobarea
proiectelor și pentru monitorizarea și verificarea reducerilor
de emisii de GHG pe baza modului I.
Modul II se aplică dacă țara gazdă îndeplinește doar 3
dintre condițiile de mai sus, și anume să fie parte la
Protocolul de la Kyoto, să aibă cantitatea atribuită calculată
și să aibă un registru național în funcțiune. În cadrul
modului II, supravegherea internațională într-un cadru de
reguli și proceduri bine stabilite are un rol hotărâtor în
validarea documentației și verificarea reducerilor de emisii
provenite de la un proiect JI. Regulile și procedurile pentru
modul II sunt realizate în cadrul JISC.
Acest ghid se referă exclusiv la dezvoltarea proiectelor
JI pe baza modului II și are la bază cerințele internaționale
prevăzute de deciziile relevante ale conferințelor părților la
Protocolul de la Kyoto și documentele, deciziile și
recomandările JISC, care pot fi consultate pe pagina de
internet http://ji.unfccc.int/.
Transferurile unităților de reducere a emisiilor se vor
efectua începând cu anul 2009 (pentru reducerile de emisii
generate în anul 2008), pe baza rapoartelor de verificare a
reducerilor de emisii monitorizate. Având în vedere că
angajamentele de transfer al unităților de reducere a
emisiilor (ERU-uri) rezultate din proiectele JI aparțin părților
și conform legislației naționale în vigoare, România trebuie
să asigure cadrul legal prin semnarea unor memorandumuri
de înțelegere sau acorduri între guverne sau între
ministerele de resort.
România a semnat 8 astfel de memorandumuri de
înțelegere cu diferite țări (Elveția, Olanda, Norvegia,
Danemarca, Austria, Suedia, Franța) și cu Fondul prototip
al carbonului înființat de Banca Mondială, urmând ca pe
viitor să existe acorduri de acest fel cu alte țări dezvoltate
incluse în anexa I. Lista actualizată cu acordurile semnate
împreună cu alte informații importante din acest domeniu
se găsește pe site-ul Ministerului Mediului și Gospodăririi
Apelor
(http://www.mmediu.ro/dep_mediu/schimbari
climatice/schimbari climatice.htm).
Până în prezent, 12 proiecte JI se află în diferite stadii
de realizare. Marea majoritate a proiectelor aprobate se
situează în zona autorităților locale, și anume: sisteme de
încălzire centralizată (inclusiv prin utilizarea surselor
regenerabile de energie — rumeguș, energie geotermală),
închideri de depozite de deșeuri. Aceste investiții au un
impact pozitiv nu numai prin reducerea emisiilor de GHG,
ci și asupra mediului în general sau din punct de vedere
social (asigurarea unor condiții de confort la prețuri mai
rezonabile).
Prin proiectele JI se oferă posibilitatea de a se
completa schema financiară a unui proiect, care are ca
efect reducerea emisiilor de GHG. Rezultatele proiectului,
materializate în ERU-uri, vor face obiectul transferului de la
România către țara investitoare, conform perioadei de
creditare, dar nu mai devreme de 2009. Reducerile de
emisii generate în prima perioadă de angajament,
monitorizate și verificate de către o entitate independentă
acreditată de JISC, urmează a fi transferate de către
România cu ajutorul registrului național, în urma solicitării
Ministerului Mediului și Gospodăririi Apelor. Formatul, modul
de securizare a informațiilor cuprinse în notificarea de
transfer și modul de înregistrare în registrul național sunt
stabilite prin deciziile conferințelor părților la UNFCCC și la
Protocolul de la Kyoto.

Pentru România, proiectele JI se pot referi la
retehnologizarea și eficientizarea instalațiilor depășite din
punct de vedere fizic și moral și implementarea unor
tehnologii noi în domenii (tipul proiectului) precum:
— creșterea eficienței energetice;
— reabilitarea și/sau eficientizarea unor sisteme de
încălzire centralizată;
— construcția instalațiilor de cogenerare sau
transformarea unor centrale termice în centrale de
cogenerare;
— schimbarea combustibililor în instalațiile de producere
a energiei cu combustibili îcurați“ sau trecerea la utilizarea
combustibililor cu conținut scăzut de carbon;
— reabilitarea și/sau eficientizarea unor grupuri de la
termocentrale;
— finalizarea sau reabilitarea unor hidroagregate sau
hidrocentrale;
— promovarea surselor de energie regenerabilă (hidro-,
geotermală, eoliană, solară, biomasă);
— evitarea sau recuperarea — în scopul utilizării
energiei — a gazelor de haldă provenite de la depozitarea
deșeurilor urbane;
— reabilitarea termică a clădirilor;
— retehnologizarea unor instalații industriale;
— reducerea emisiilor de GHG provenite din
transporturi;
— reducerea emisiilor de GHG provenite din agricultură;
— împădurirea unor suprafețe de teren.
III. Procedura privind promovarea unui proiect JI
III.1. Cadrul instituțional
Ministerul Mediului și Gospodăririi Apelor (denumit în
continuare MMGA) reprezintă instituția responsabilă pentru
implementarea prevederilor UNFCCC și a Protocolului de la
Kyoto în România, având calitatea de punct focal național
la Secretariatul Convenției, în conformitate cu prevederile
Hotărârii Guvernului nr. 408/2004 privind organizarea și
funcționarea Ministerului Mediului și Gospodăririi Apelor, cu
modificările și completările ulterioare. MMGA este instituția
responsabilă pentru aprobarea proiectelor JI.
Agenția Națională pentru Protecția Mediului, denumită în
continuare ANPM, reprezintă instituția centrală care asigură
suportul tehnic al MMGA pentru implementarea unor
prevederi ale UNFCCC și ale Protocolului de la Kyoto, în
conformitate cu prevederile Hotărârii Guvernului
nr. 459/2005 privind reorganizarea și funcționarea Agenției
Naționale pentru Protecția Mediului. ANPM analizează
documentația tehnică ce însoțește propunerile de
proiecte JI, prezentând rezultatele evaluării MMGA.
MMGA este sprijinit de către Comisia Națională pentru
Schimbări Climatice (CNSC) în vederea luării deciziilor din
domeniul schimbărilor climatice și pentru aprobarea
proiectelor JI în baza modului II.
CNSC a fost reorganizată prin Hotărârea Guvernului
nr. 658/2006 privind reorganizarea Comisiei Naționale
privind Schimbările Climatice și funcționează ca principal
organism consultativ al MMGA pentru deciziile referitoare la
politica privind schimbările climatice. CNSC este un
organism interministerial, fără personalitate juridică,
constituit din reprezentanți ai tuturor ministerelor implicate
în implementarea politicilor naționale în domeniul
schimbărilor climatice.
Decizia finală privind acordarea scrisorii de susținere
sau a scrisorii de aprobare aparține MMGA, ținând seama
de propunerile CNSC.
Determinarea (validarea) documentului de descriere a
proiectului JI (PDD) și determinarea (verificarea) reducerilor
de emisii de GHG monitorizate se realizează de către

MONITORUL OFICIAL AL ROMÂNIEI, PARTEA I, Nr. 957/28.XI.2006
entități independente acreditate (AIE) de JISC. Până la
momentul când JISC va acredita astfel de entități, se pot
utiliza entitățile operaționale desemnate (DOE), acreditate
de Organismul Executiv al Mecanismului de Dezvoltare
Curată (CDM EB), cu condiția că acestea să solicite ulterior
acreditarea de către JISC. O listă actualizată permanent cu
DOE acreditate de către CDM EB poate fi consultată la
adresa de internet http://cdm.unfccc.int/DOE/list. Lista cu
AIE acreditate de JISC va putea fi consultată, în cel mai
scurt timp, la adresa de internet: http://ji.unfccc.int/
AIEs/List.html.
III.2. Criterii de eligibilitate pentru aprobarea proiectelor JI
Acceptarea proiectului

Pentru a fi acceptat un proiect trebuie să îndeplinească
următoarele criterii:
— să sprijine dezvoltarea durabilă a României și să fie
în concordanță cu obiectivele prevăzute de strategiile
naționale în domeniul mediului;
— să fie prezentat conform procedurii și să respecte
criteriile de eligibilitate;
— să respecte prevederile UNFCCC, ale Protocolului de
la Kyoto și ale tuturor regulilor, deciziilor, liniilor directoare
și procedurilor privind proiectele JI, adoptate subsecvent;
— să prezinte beneficii de mediu, sociale și economice.
Nu sunt acceptate:
— proiectele care au ca obiectiv construcția/
retehnologizarea centralelor sau echipamentelor nucleare;
— proiectele a căror finanțare pentru reducerea emisiilor
de GHG provine din surse precum granturi, ODA, GEF,
programe finanțate din fonduri europene. Proiectele pot
primi astfel de fonduri dacă acestea nu se folosesc direct
la realizarea proiectului, ci la realizarea studiilor de
fezabilitate, a documentelor ce însoțesc proiectul sau la
întărirea capacității instituționale pentru implementarea
proiectului.
Adiționalitatea proiectului

Un proiect îndeplinește criteriul adiționalității dacă se pot
dovedi, simultan, următoarele condiții:
— de mediu — reducerea emisiilor de GHG nu ar fi
existat dacă proiectul nu ar fi fost implementat;
— tehnologic — necesitatea utilizării unor tehnologii
avansate (cea mai bună tehnologie disponibilă, așa cum
este definită de legislația Uniunii Europene), asigurarea
transferului de know-how și utilizarea forței de muncă
locale;
— legislativ — nu sunt luate în considerare proiectele
care au ca obiectiv conformarea cu reglementări în
vigoare, în România;
— financiar — implementarea proiectului este
condiționată de fondurile obținute prin transferul unităților
de reducere a emisiilor generate de proiect;
— planificare — nu sunt luate în considerare proiectele
prevăzute într-un program sau într-o schemă de dezvoltare.
Adiționalitatea poate fi totuși demonstrată dacă reducerile
de emisii depășesc obligațiile asumate prin program.
Demonstrarea capacității de implementare a proiectului

Participanții la proiect trebuie să facă dovada:
— asigurării surselor de finanțare necesare realizării
acestuia;
— existenței capacităților privind managementul
implementării proiectului pe întreaga durată de viață a
acestuia. Angajamentul pe termen lung al participanților
trebuie să se reflecte prin documente interne care să
descrie politicile ce sprijină managementul proiectului.
(O imposibilitate de a demonstra capacitatea privind

15

managementul implementării proiectului nu va fi motiv de
descalificare, dar este important de analizat abilitatea, pe
termen lung, a companiilor de a obține beneficiile de mediu
prognozate și de a rezolva problemele apărute pe
parcursul implementării);
— disponibilității unei infrastructuri suficiente și
corespunzătoare, care să sprijine realizarea proiectului,
pentru asigurarea implementării în siguranță a proiectului,
pe întreaga sa durată de viață;
— existenței condițiilor necesare monitorizării reducerilor
de emisii (colectarea, stocarea, prelucrarea și arhivarea
datelor conform unor metodologii recunoscute; metodologii
de verificare a calității datelor, inclusiv instruirea și
verificarea personalului responsabil cu monitorizarea);
— asigurării, la cerere, a accesului la informațiile
necesare revizuirii proiectului.
Externalitățile proiectului

Externalitățile privind emisiile de GHG (leakage) pot
avea ca rezultat reducerea sau, în cazuri extreme, chiar
depășirea beneficiilor generale de limitare a emisiilor de
GHG, pe care proiectul le poate genera. Această situație
nu va descalifica un proiect decât în situația în care
externalitățile potențiale negative ajung să depășească
beneficiile posibile ale proiectului.
Externalitățile care nu se referă la emisiile de GHG
pot include efecte asupra dezvoltării (sociale, economice,
drepturi de proprietate, forță de muncă) sau asupra
mediului (disponibilitatea resurselor, emisii de poluanți și
pierderea habitatelor și/sau biodiversității). Proiectele nu
trebuie să producă externalități negative în exces, deoarece
s-ar putea ca acestea să depășească beneficiile generale
ale proiectului cu privire la reducerea emisiilor de GHG.
Altele

Un proiect prevăzut într-un contract de privatizare nu
poate fi implementat ca proiect JI. De asemenea, un
proiect propus de către un agent economic aflat în
procedura de privatizare nu poate face obiectul unui proiect
JI, până la clarificarea situației.
III.3 Etapele ce trebuie parcurse pentru aprobarea unui
proiect JI

În prima fază, companiile interesate trebuie să analizeze
dacă există oportunități de a dezvolta proiecte JI în cadrul
organizațiilor respective, prin realizarea unei evaluări a
portofoliului. Suplimentar, proiectele identificate trebuie să
fie eligibile pentru a utiliza mecanismul JI. Există o serie
întreagă de criterii de eligibilitate (după cum au fost
prezentate), dar cel mai important este ca participanții la
proiect să demonstreze că prin realizarea proiectului vor
exista reduceri de emisii de GHG în comparație cu cel mai
conservator scenariu prezentat în studiul situației de
referință și că aceste reduceri sunt suplimentare față de
ceea ce s-ar fi obținut în lipsa realizării acestuia.
A. Obținerea Scrisorii de susținere (Letter of endorsement) (conform
modelului din anexa nr. 3)

1. Participanții la proiect prezintă la MMGA
documentația inițială, pentru a primi Scrisoarea de
susținere. Documentația inițială cuprinde:
— una sau mai multe scrisori de interes din partea
participanților la proiect, din care să rezulte cunoașterea
implicațiilor proiectului JI, și acceptarea obligațiilor ce le
revin pe parcursul aprobării și pe întreaga durată de viață
a proiectului;
— documentul inițial de prezentare a proiectului (PIN)*)
(utilizând modelul din anexa nr. 1).

*) PIN-ul va fi transmis la MMGA concomitent în limbile română și engleză.

16

MONITORUL OFICIAL AL ROMÂNIEI, PARTEA I, Nr. 957/28.XI.2006

2. Experții MMGA și ANPM analizează documentația
transmisă timp de maximum 15 zile de la data prezentării
acesteia și, dacă nu sunt solicitate alte informații, aceasta
este trimisă membrilor CNSC.
3. Membrii CNSC analizează documentația și în cadrul
unei ședințe ordinare, organizată în termen de maximum
45 de zile de la data prezentării documentației la MMGA,
solicită clarificări de la reprezentanții participanților la
proiect, care sunt invitați la ședința respectivă pentru a
prezenta proiectul. Astfel, CNSC propune MMGA, după
caz, eliberarea Scrisorii de susținere, amânarea luării unei
decizii până la momentul când partenerii proiectului clarifică
problemele identificate sau respingerea proiectului.
4. MMGA emite Scrisoarea de susținere (decizia și
responsabilitatea eliberării Scrisorii de susținere aparțin
MMGA).
B. Identificarea posibililor parteneri străini ai proiectului
C. Obținerea Scrisorii de aprobare (Letter of Approval) (conform
modelului din anexa nr. 4)

1. Participanții la proiect prezintă la MMGA
documentația detaliată ce însoțește un proiect JI
[Documentul de descriere a proiectului JI (PDD)*)] (utilizând
modelul din anexa nr. 2), însoțită de raportul de
predeterminare (validare) elaborat de către o AIE sau
DOE. Modificările propuse în urma raportului de
determinare și a comentariilor publicului vor fi incluse în
documentul final (PDD-ul trebuie pus la dispoziția
publicului, timp de 30 de zile, pentru comentarii conform
acordurilor de la Marrakech).
2. Experții MMGA și ANPM analizează documentația
transmisă timp de maximum 15 zile de la data prezentării
acesteia și, dacă nu sunt solicitate alte informații, aceasta
este trimisă membrilor CNSC.

Următoarele documente sunt prevăzute în anexele
ghidului, după cum urmează:
• Documentul inițial de prezentare a proiectului (PIN), în
anexa nr. 1;
• Documentul de descriere a proiectului JI (PDD), în
anexa nr. 2;

3. Membrii CNSC analizează documentația și, în cadrul
unei ședințe ordinare, organizate în termen de maximum
45 de zile de la data prezentării documentației la MMGA,
solicită clarificări de la reprezentanții participanților la
proiect, care sunt invitați la ședința respectivă pentru a
prezenta PDD-ul. Astfel, CNSC propune MMGA, după caz,
eliberarea Scrisorii de aprobare sau amânarea luării unei
decizii până la momentul când partenerii proiectului clarifică
problemele identificate.
4. MMGA emite Scrisoarea de aprobare (decizia și
responsabilitatea eliberării Scrisorii de aprobare aparțin
MMGA).
Scrisoarea de aprobare reprezintă garanția oferită de
Guvernul României prin care se certifică faptul că proiectul
îndeplinește condițiile prevăzute de procedura pentru
promovarea unui proiect JI și prin care România se
angajează să transfere țării investitoare cantitatea
menționată de ERU-uri generate prin implementarea
acestuia.
D. Semnarea de către participanții la proiect a Contractului de
achiziționare a reducerilor de emisii (Emission Reduction Purchase
Agreement).

Contractul de achiziționare a reducerilor de emisii este
rezultatul negocierilor dintre participanți și prevede
cantitatea de ERU-uri, prețul per ERU, termenele de plată
și celelalte aspecte legate de implementarea proiectului și
de verificarea monitorizării reducerilor de emisii.
E. Pe baza rapoartelor anuale de verificare a reducerilor de emisii
obținute, MMGA va realiza, începând cu anul 2009, transferul efectiv al
ERU-rilor generate în perioada 2008—2012, cu ajutorul Registrului
național al emisiilor de GHG, conform regulilor stabilite prin deciziile
conferințelor părților la UNFCCC și la Protocolul de la Kyoto.

III.4 Ciclul proiectului

•

Scrisoarea

de

susținere

pentru

proiectul

tip

proiectul

tip

implementare în comun (JI), în anexa nr. 3;
•

Scrisoarea

de

aprobare

pentru

implementare în comun (JI), în anexa nr. 4.

*) PDD-ul va fi transmis la MMGA concomitent în limbile română și engleză.

MONITORUL OFICIAL AL ROMÂNIEI, PARTEA I, Nr. 957/28.XI.2006

17
ANEXA Nr. 11)

1)

Anexa nr. 1 este reprodusă în facsimil.

18

MONITORUL OFICIAL AL ROMÂNIEI, PARTEA I, Nr. 957/28.XI.2006

MONITORUL OFICIAL AL ROMÂNIEI, PARTEA I, Nr. 957/28.XI.2006

19

20

MONITORUL OFICIAL AL ROMÂNIEI, PARTEA I, Nr. 957/28.XI.2006

MONITORUL OFICIAL AL ROMÂNIEI, PARTEA I, Nr. 957/28.XI.2006

21
ANEXA Nr. 2*)

*) Anexa nr. 2 este reprodusă în facsimil.

22

MONITORUL OFICIAL AL ROMÂNIEI, PARTEA I, Nr. 957/28.XI.2006

MONITORUL OFICIAL AL ROMÂNIEI, PARTEA I, Nr. 957/28.XI.2006

23

24

MONITORUL OFICIAL AL ROMÂNIEI, PARTEA I, Nr. 957/28.XI.2006

MONITORUL OFICIAL AL ROMÂNIEI, PARTEA I, Nr. 957/28.XI.2006

25

26

MONITORUL OFICIAL AL ROMÂNIEI, PARTEA I, Nr. 957/28.XI.2006

MONITORUL OFICIAL AL ROMÂNIEI, PARTEA I, Nr. 957/28.XI.2006

27

28

MONITORUL OFICIAL AL ROMÂNIEI, PARTEA I, Nr. 957/28.XI.2006

NOTĂ:

MONITORUL OFICIAL AL ROMÂNIEI, PARTEA I, Nr. 957/28.XI.2006

29
ANEXA Nr. 3*)

*) Anexa nr. 3 este reprodusă în facsimil.

30

MONITORUL OFICIAL AL ROMÂNIEI, PARTEA I, Nr. 957/28.XI.2006

MONITORUL OFICIAL AL ROMÂNIEI, PARTEA I, Nr. 957/28.XI.2006

31
ANEXA Nr. 4*)

*) Anexa nr. 4 este reprodusă în facsimil.

32

MONITORUL OFICIAL AL ROMÂNIEI, PARTEA I, Nr. 957/28.XI.2006

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 957/28.XI.2006 conține 32 de pagini.

Prețul: 2,25 lei

&JUYDGY|121331]
ISSN 1453—4495

