Anul 174 (XVIII) — Nr. 240

PARTEA

I

LEGI, DECRETE, HOTĂRÂRI ȘI ALTE ACTE

Vineri, 17 martie 2006

SUMAR

Nr.

Pagina

— Hotărâre privind demisia domnului deputat
Adrian Năstase din funcția de președinte al
Camerei Deputaților...................................................

1

DECIZII
2.

— Decizie privind asigurarea conducerii Senatului
în perioada 15—19 martie 2006..............................

2

DECIZII ALE PRIMULUI-MINISTRU
27.

— Decizie privind constituirea Comitetului de
coordonare pentru accelerarea implementării

HOTĂRÂRI

ALE

Pagina
Strategiei Guvernului României de îmbunătățire a
situației romilor ..........................................................

HOTĂRÂRI ALE CAMEREI DEPUTAȚILOR
9.

Nr.

2–3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
658/C. — Ordin al ministrului justiției privind modificarea
și completarea anexei la Ordinul ministrului justiției
nr. 210/2001 pentru aprobarea Regulamentului de
punere în aplicare a Legii nr. 188/2000 privind
executorii judecătorești..............................................

CAMEREI

3–8

DEPUTAȚILOR

PARLAMENTUL ROMÂNIEI
CAMERA DEPUTAȚILOR

HOTĂRÂRE
privind demisia domnului deputat Adrian Năstase din funcția de președinte al Camerei Deputaților
În temeiul prevederilor art. 20 alin. (4) din Regulamentul Camerei Deputaților, republicat,
Camera Deputaților adoptă prezenta hotărâre.
Articol unic. — Camera Deputaților ia act de demisia
din funcția de președinte al Camerei Deputaților,
prezentată de domnul Adrian Năstase, aparținând

Grupului parlamentar al Partidului Social Democrat, și
declară vacantă funcția de președinte al Camerei
Deputaților.

Această hotărâre a fost adoptată de Camera Deputaților în ședința din data de 16 martie 2006.
p. PREȘEDINTELE CAMEREI DEPUTAȚILOR,

LUCIAN AUGUSTIN BOLCAȘ
București, 16 martie 2006.
Nr. 9.

2

MONITORUL OFICIAL AL ROMÂNIEI, PARTEA I, Nr. 240/17.III.2006

DECIZII
PARLAMENTUL ROMÂNIEI
SENATUL

DECIZIE
privind asigurarea conducerii Senatului
în perioada 15—19 martie 2006
În conformitate cu art. 40 alin. (2) din Regulamentul Senatului,
Președintele Senatului

d e c i d e:

Articol unic. — Pe perioada absenței din țară a președintelui Senatului,
între 15—19 martie 2006 conducerea Senatului va fi asigurată de domnul
senator Doru Ioan Tărăcilă, vicepreședinte al Senatului.
PREȘEDINTELE SENATULUI

NICOLAE VĂCĂROIU
București, 15 martie 2006.
Nr. 2.

DECIZII

ALE

PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind constituirea Comitetului de coordonare pentru accelerarea implementării
Strategiei Guvernului României de îmbunătățire a situației romilor
În temeiul art. 19 din Legea nr. 90/2001 privind organizarea și funcționarea Guvernului României și a ministerelor,
cu modificările și completările ulterioare,
primul-ministru emite prezenta decizie.
Art. 1. — În vederea respectării angajamentelor
Guvernului României asumate pentru implementarea
Programului PHARE 2004 destinat îmbunătățirii situației
romilor la nivel de comunități, se constituie Comitetul de
coordonare pentru accelerarea implementării Strategiei
Guvernului României de îmbunătățire a situației romilor,
denumit în continuare Comitetul de coordonare.
Art. 2. — Comitetul de coordonare este format din
reprezentanți ai Unității implementare program din cadrul
Secretariatului General al Guvernului și din reprezentanți ai
următoarelor instituții implicate în implementarea
Programului PHARE 2004:
1. Agenția Națională pentru Romi;
2. Ministerul Educației și Cercetării;
3. Ministerul Administrației și Internelor;
4. Ministerul Muncii, Solidarității Sociale și Familiei;
5. Ministerul Sănătății;
6. Ministerul Transporturilor, Construcțiilor și Turismului;
7. Ministerul Justiției;
8. Ministerul Finanțelor Publice.

Art. 3. — Președintele Comitetului de coordonare este
domnul Victor Giosan, secretar de stat în cadrul
Secretariatului General al Guvernului, coordonator al Unității
implementare program din cadrul Secretariatului General al
Guvernului.
Art. 4. — (1) În termen de 3 zile de la data intrării în
vigoare a prezentei decizii, instituțiile prevăzute la art. 2 vor
comunica Secretariatului General al Guvernului numele
reprezentanților desemnați în cadrul Comitetului de
coordonare.
(2) Componența nominală a Comitetului de coordonare
se aprobă prin ordin al ministrului delegat pentru
coordonarea Secretariatului General al Guvernului, în
termen de 5 zile de la data intrării în vigoare a prezentei
decizii.
Art. 5. — Sarcinile și îndatoririle specifice ale
Comitetului de coordonare includ următoarele:
a) să asigure stabilirea și funcționarea corectă a
mecanismelor de grant pentru sprijin de la nivel central,
inclusiv a sumelor alocate de la buget care trebuie
transferate la nivel local pentru implementare;

MONITORUL OFICIAL AL ROMÂNIEI, PARTEA I, Nr. 240/17.III.2006
b) să ofere expertiză tehnică pentru implementarea
Programului PHARE 2004;
c) să asigure coordonarea corespunzătoare a
componentelor Programului PHARE 2004;
d) să asigure respectarea, la termen, a angajamentelor
Guvernului României în implementarea Programului
PHARE 2004.
Art. 6. — Comitetul de coordonare se va întruni la
solicitarea președintelui, lunar sau ori de câte ori este
necesar, în plen, precum și în grupuri de lucru constituite
din reprezentanții instituțiilor publice prevăzute la art. 2, în
funcție de subcomponentele Programului PHARE 2004.
Art. 7. — La lucrările Comitetului de coordonare și ale
grupurilor de lucru pot participa în calitate de invitați

3

reprezentanți ai organizațiilor neguvernamentale, ai
institutelor de cercetare, ai organizațiilor naționale sau
internaționale cu experiență în domeniu, precum și orice
alte persoane a căror prezență este considerată utilă.
Art. 8. — (1) În termen de 30 de zile de la data intrării
în vigoare a prezentei decizii, Comitetul de coordonare va
elabora proiectul regulamentului de organizare și
funcționare propriu, care se aprobă prin ordin al ministrului
delegat pentru coordonarea Secretariatului General al
Guvernului.
(2) Atribuțiile și responsabilitățile specifice fiecăreia dintre
instituțiile publice prevăzute la art. 2 se stabilesc prin
Regulamentul de organizare și funcționare a Comitetului de
coordonare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul delegat pentru coordonarea
Secretariatului General al Guvernului,
Mihai Alexandru Voicu
Șeful Cancelariei Primului-Ministru,
Aleodor Marian Frâncu
București, 15 martie 2006.
Nr. 27.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL JUSTIȚIEI

ORDIN
privind modificarea și completarea anexei la Ordinul ministrului justiției nr. 210/2001
pentru aprobarea Regulamentului de punere în aplicare a Legii nr. 188/2000
privind executorii judecătorești
Având în vedere dispozițiile art. III din Ordonanța de urgență a Guvernului nr. 190/2005 pentru realizarea unor
măsuri necesare în procesul de integrare europeană,
în conformitate cu prevederile Hotărârii Guvernului nr. 83/2005 privind organizarea și funcționarea Ministerului
Justiției, cu modificările și completările ulterioare,
ministrul justiției emite următorul ordin:
Art. I. — Anexa la Ordinul ministrului justiției
nr. 210/2001 pentru aprobarea Regulamentului de punere
în aplicare a Legii nr. 188/2000 privind executorii
judecătorești, publicat în Monitorul Oficial al României,
Partea I, nr. 64 din 6 februarie 2001, se modifică și se
completează după cum urmează:
1. Alineatele (1), (2), (3) și (4) ale articolului 5 vor avea
următorul cuprins:
îArt. 5. — (1) Numărul executorilor judecătorești din
circumscripția fiecărei judecătorii și din municipiul București
se stabilește și se actualizează de ministrul justiției, prin
ordin, cu consultarea Consiliului Uniunii Naționale a
Executorilor Judecătorești, în funcție de cerințele locale
determinate de întinderea teritoriului, de numărul locuitorilor,
de volumul de activitate, precum și de numărul executorilor
judecătorești stagiari care au promovat examenul de
capacitate.
(2) Ministrul justiției stabilește și actualizează numărul
executorilor judecătorești anual sau ori de câte ori este

necesar, cu consultarea Consiliului Uniunii Naționale a
Executorilor Judecătorești.
(3) Dispozițiile alin. (1) și (2) nu se aplică executorilor
judecătorești cărora le-a încetat suspendarea exercitării
funcției.
(4) La numirea pe posturile declarate disponibile în
condițiile alin. (2) vor avea prioritate, în următoarea ordine:
a) executorii judecătorești stagiari care au promovat
examenul de capacitate;
b) persoanele care au promovat concursul sau
examenul anual de admitere în profesie;
c) executorii judecătorești care solicită schimbarea
sediului biroului dintr-o circumscripție a judecătoriei în alta;
d) persoanele numite executor judecătoresc cu scutire
de examen, în conformitate cu dispozițiile art. 15 lit. g) din
lege.“
2. Alineatul (5) al articolului 5 se abrogă.

4

MONITORUL OFICIAL AL ROMÂNIEI, PARTEA I, Nr. 240/17.III.2006

3. Articolul 11 va avea următorul cuprins:
îArt. 11. — (1) Consiliul Uniunii Naționale a Executorilor
Judecătorești va întocmi și va actualiza permanent liste
cuprinzând:
— executorii judecătorești incompatibili, indicându-se
temeiul incompatibilității;
— executorii judecătorești care sunt suspendați din
funcție în temeiul art. 23 lit. a) și lit. b) teza a doua, lit. c),
d) și e) din lege;
— executorii judecătorești a căror calitate a încetat;
— executorii judecătorești stagiari, indicând biroul în
care sunt angajați și data încheierii contractului individual
de muncă.
(2) Listele se vor comunica direcției de specialitate din
cadrul Ministerului Justiției în termen de 15 zile de la
întocmirea, respectiv actualizarea acestora.“
4. Alineatele (1) și (3) ale articolului 13 vor avea
următorul cuprins:
îArt. 13. — (1) Durata stagiului se suspendă pe timpul
serviciului militar sau al concentrării, al concediului de
maternitate și de creștere a copilului până la vârsta de
2 ani ori în alte cazuri prevăzute de lege.
............................................................................................
(3) Suspendarea prevăzută la alin. (1) se constată de
către colegiul director al Camerei executorilor judecătorești
în circumscripția căreia are sediul biroului executorul
judecătoresc care a încheiat contract individual de muncă
cu executorul judecătoresc stagiar.“
5. Alineatele (1), (2) și (4) ale articolului 14 vor avea
următorul cuprins:
îArt. 14. — (1) Colegiul director va solicita, în ultimul
trimestru al anului, executorilor judecătorești din cadrul
fiecărei Camere a executorilor judecătorești să își exprime
opțiunea privind angajarea în anul următor a unor executori
judecătorești stagiari în cadrul birourilor lor.
(2) După centralizarea opțiunilor, colegiul director al
fiecărei Camere a executorilor judecătorești propune spre
aprobare Consiliului Uniunii Naționale a Executorilor
Judecătorești numărul executorilor judecătorești stagiari
care pot fi angajați în anul următor în birourile de executori
judecătorești. Până la data de 31 ianuarie a anului pentru
care se fac propunerile, Consiliul Uniunii Naționale a
Executorilor Judecătorești va transmite Ministerului Justiției
necesarul de posturi vacante de executor judecătoresc
stagiar, pentru a fi avut în vedere la actualizarea numărului
executorilor judecătorești.
............................................................................................
(4) Angajarea executorului stagiar în cadrul unui birou
în care funcționează mai mulți executori judecătorești
asociați se face de către executorul judecătoresc desemnat
titular al biroului prin contractul de societate civilă.“
6. Titlul secțiunii a 4-a va avea următorul cuprins:
îSECȚIUNEA a 4-a
Organizarea și desfășurarea concursului sau examenului
de admitere în profesie și a examenului de capacitate“

7. Titlul paragrafului 1 din secțiunea a 4-a va avea
următorul cuprins:
î§1. Organizarea și desfășurarea concursului sau
examenului de admitere în profesie pentru executorii
judecătorești stagiari“
8. Articolul 16 va avea următorul cuprins:
îArt. 16. — Selecția candidaților pentru admiterea în
profesie se face pe baza unui concurs sau examen
organizat anual sau ori de câte ori este necesar de
Uniunea Națională a Executorilor Judecătorești, la solicitarea
ministrului justiției. Concursul sau examenul se va desfășura
sub coordonarea și controlul Ministerului Justiției.“

9. Alineatul (1) al articolului 18 va avea următorul
cuprins:
îArt. 18. — (1) Cererea de înscriere împreună cu
dovezile privind îndeplinirea condițiilor prevăzute la art. 15
lit. a)—f) din lege se depun, cu cel puțin 30 de zile înainte
de data susținerii concursului sau examenului, la Camera
executorilor judecătorești în a cărei circumscripție se află
localitatea unde domiciliază candidatul.“
10. Articolul 21 va avea următorul cuprins:
îArt. 21. — (1) Data și locul concursului sau examenului
vor fi stabilite prin ordin al ministrului justiției, cu
consultarea Uniunii Naționale a Executorilor Judecătorești,
și vor fi comunicate Camerelor executorilor judecătorești cu
60 de zile înainte de această dată, în vederea înștiințării
candidaților, fiind publicate și în Monitorul Oficial al
României, Partea a III-a. În aceleași condiții va fi publicată
și lista cuprinzând posturile vacante. De asemenea,
acestea vor fi publicate și pe paginile de Internet ale
Uniunii Naționale a Executorilor Judecătorești și Ministerului
Justiției.
(2) Cu cel puțin 15 zile înainte de data concursului sau
examenului, Consiliul Uniunii Naționale a Executorilor
Judecătorești va stabili adresa exactă și ora începerii
concursului sau examenului și le va comunica Camerelor
executorilor judecătorești și Ministerului Justiției. De
asemenea, se va dispune afișarea acestora la loc vizibil și
accesibil publicului, la sediul tuturor Camerelor executorilor
judecătorești, fiind publicate și pe paginile de Internet ale
Uniunii Naționale a Executorilor Judecătorești și Ministerului
Justiției.“
11. Articolul 22 va avea următorul cuprins:
îArt. 22. — (1) În vederea susținerii concursului sau
examenului Ministerul Justiției și Consiliul Uniunii Naționale
a Executorilor Judecătorești vor stabili tematica cu caracter
teoretic din materiile: drept civil, drept procesual civil, drept
comercial, drept constituțional și organizarea profesiei de
executor judecătoresc.
(2) Tematica va fi transmisă Camerelor executorilor
judecătorești cu cel puțin 60 de zile înaintea datei
concursului sau examenului și va fi afișată de îndată, la
loc vizibil și accesibil publicului, la sediul acestora. De
asemenea, va fi publicată pe paginile de Internet ale
Uniunii Naționale a Executorilor Judecătorești și Ministerului
Justiției.“
12. Alineatul (2) al articolului 23 va avea următorul
cuprins:
î(2) Subiectele vor fi stabilite cu 24 de ore înaintea
datei concursului sau examenului și vor fi redactate astfel
încât să acopere întreaga tematică, formulându-se câte
20 de subiecte din fiecare materie.“
13. Articolul 24 va avea următorul cuprins:
îArt. 24. — (1) În ziua concursului sau examenului, cu
30 de minute înainte de ora începerii acestuia, comisia
care a redactat subiectele va proceda la alegerea prin
tragere la sorți a unui set de 10 subiecte, întocmindu-se
un proces-verbal constatator semnat de membrii comisiei.
(2) Extragerea prin tragere la sorți se va face de către
președintele comisiei.
(3) Durata concursului sau examenului este de 4 ore,
începând cu ora și minutul în care a fost dictat ultimul
subiect, acestea consemnându-se în procesul-verbal
semnat de cei desemnați cu organizarea și supravegherea
desfășurării regulamentare a concursului sau examenului.“
14. Articolul 25 va avea următorul cuprins:
îArt. 25. — (1) Repartizarea candidaților pe săli, acolo
unde este cazul, se va afișa la locul desfășurării concursului
sau examenului, cu 3 zile înainte de data acestuia.

MONITORUL OFICIAL AL ROMÂNIEI, PARTEA I, Nr. 240/17.III.2006
(2) Apelul candidaților la locul desfășurării concursului
sau examenului se va face cu cel mult 30 de minute
înaintea orei stabilite, în vederea îndeplinirii măsurilor
prealabile (verificarea identității, primirea foilor pentru
examen).
(3) În sala în care are loc concursul sau examenul și
pe toată durata desfășurării acestuia candidaților le este
permis să aibă pe masă numai colile de hârtie și
instrumentele de scris.
(4) Nerespectarea obligației prevăzute la alin. (3) va
avea drept urmare eliminarea din concurs sau examen a
candidatului și anularea lucrării.
(5) După verificarea identității candidaților, ieșirea din
sală a acestora, sub orice motiv, atrage eliminarea din
concurs sau examen. Părăsirea temporară a sălii se face
numai în cazuri excepționale, cu însoțitor.
(6) După începerea comunicării subiectelor, accesul
candidaților în sala de concurs sau examen este interzis.
(7) Candidatul are obligația să predea lucrarea comisiei
de coordonare și supraveghere din acea sală, semnând în
borderoul special întocmit.
(8) După predarea lucrării este interzisă revenirea în
sală a candidatului.“
15. Alineatul (1) al articolului 27 va avea următorul
cuprins:
îArt. 27. — (1) Pentru buna desfășurare a concursului
sau examenului de admitere în profesia de executor
judecătoresc Consiliul Uniunii Naționale a Executorilor
Judecătorești și direcția de specialitate din cadrul
Ministerului Justiției își vor desemna reprezentanți, în
condițiile prevăzute în prezentul regulament.“
16. La articolul 27, după alineatul (2) se introduce un
nou alineat, alineatul (3), cu următorul cuprins:
î(3) La desfășurarea concursului sau examenului
prevăzut la alin. (1), reprezentanții organizațiilor
neguvernamentale participă, la solicitarea lor, cu statut de
observator.“
17. Articolul 28 va avea următorul cuprins:
îArt. 28. — În vederea organizării și desfășurării
concursului sau examenului de admitere în profesia de
executor judecătoresc se vor constitui și vor funcționa
următoarele comisii:
a) Comisia pentru verificarea îndeplinirii condițiilor de
înscriere la concurs sau examen și rezolvarea contestațiilor
împotriva avizului negativ dat de colegiul director al
Camerei executorilor judecătorești la cererea de înscriere și
pentru verificarea centralizatoarelor, formată din 2 executori
judecătorești și 2 reprezentanți ai direcției de specialitate
din Ministerul Justiției. Comisia verifică dosarele candidaților
și hotărăște cu majoritatea voturilor membrilor săi,
comunicând, cu cel puțin 4 zile înainte de data concursului
sau examenului, situația centralizată, care se va afișa de
îndată, la loc vizibil și accesibil publicului, la sediul fiecărei
Camere a executorilor judecătorești. De asemenea, va fi
publicată și pe pagina de Internet a Uniunii Naționale a
Executorilor Judecătorești;
b) Comisia pentru organizarea și supravegherea
concursului sau examenului, compusă din 2 reprezentanți
ai Uniunii Naționale a Executorilor Judecătorești și
2 reprezentanți ai Ministerului Justiției. La activitatea
acestei comisii vor putea fi cooptați pe lângă membrii ei,
după caz, și executori judecătorești sau personal angajat la
Camera executorilor judecătorești și la Consiliul Uniunii
Naționale a Executorilor Judecătorești. Pe lângă activitatea
de supraveghere această comisie asigură verificarea
identității candidaților, distribuirea colilor de concurs sau
examen în condițiile prezentului regulament, respectarea de

5

către candidați a condițiilor regulamentare cu privire la
desfășurarea concursului sau examenului, preluarea
lucrărilor predate de candidați și predarea lor, pe bază de
proces-verbal, comisiei pentru elaborarea subiectelor și
notarea lucrărilor de concurs sau examen. La primirea
lucrărilor și, respectiv, la predarea lor se verifică dacă este
sigilată partea de lucrare pe care candidatul și-a înscris
datele de identificare. Lucrările predate de candidați vor fi
semnate, spre neschimbare, de 2 membri ai comisiei, un
reprezentant al Ministerului Justiției și un reprezentant al
Uniunii Naționale a Executorilor Judecătorești. Suportul de
scris va fi pregătit de această comisie în seturi de câte
5 coli, având pe fiecare filă sigiliul Uniunii Naționale a
Executorilor Judecătorești și al compartimentului de
specialitate din cadrul Ministerului Justiției;
c) Comisia pentru elaborarea subiectelor și notarea
lucrărilor de concurs sau examen, formată din: un membru
al Consiliului Uniunii Naționale a Executorilor Judecătorești,
desemnat de președintele acestuia; 2 reprezentanți ai
direcției de specialitate din Ministerul Justiției; două cadre
didactice universitare de la facultățile de drept din țară;
2 executori judecătorești desemnați de Consiliul Uniunii
Naționale a Executorilor Judecătorești dintre cei propuși de
Camerele executorilor judecătorești în condițiile art. 27
alin. (2), cu vechime minimă în profesia de executor
judecătoresc de 5 ani, care s-au remarcat prin probitate și
competență profesională. Președintele comisiei este
reprezentantul Consiliului Uniunii Naționale a Executorilor
Judecătorești, care nu participă nemijlocit la notarea
lucrărilor, având ca atribuții să vegheze la desfășurarea
activității comisiei în conformitate cu prezentul regulament;
d) Comisia pentru soluționarea contestațiilor, formată
din: 2 executori judecătorești numiți prin hotărâre a
Consiliului Uniunii Naționale a Executorilor Judecătorești;
2 reprezentanți ai Ministerului Justiției numiți prin ordin al
ministrului justiției; un cadru didactic universitar de la o
facultate de drept, alții decât cei care au alcătuit comisia
prevăzută la lit. c).“
18. Alineatul (2) al articolului 29 va avea următorul
cuprins:
î(2) Baremul de notare se va întocmi, în condițiile
alin. (1), în timpul desfășurării concursului sau examenului
și va fi afișat pentru consultarea de către candidați.“
19. Alineatul (3) al articolului 31 va avea următorul
cuprins:
î(3) Datele prevăzute la alin. (2) se înscriu în
centralizatorul final care constituie lista cuprinzând
rezultatele concursului sau examenului. Fiecare pagină a
acestei liste va fi semnată de toți membrii comisiei.“
20. Articolul 32 va avea următorul cuprins:
îArt. 32. — (1) Consiliul Uniunii Naționale a Executorilor
Judecătorești va proceda la comunicarea către Camerele
executorilor judecătorești a centralizatoarelor finale cu
rezultatul concursului sau examenului pentru candidații din
fiecare Cameră a executorilor judecătorești.
(2) Colegiul director al fiecărei Camere a executorilor
judecătorești va afișa la sediul acesteia, la loc vizibil și
accesibil publicului, lista cuprinzând rezultatele concursului
sau examenului, în termen de 24 de ore de la primirea
acesteia, întocmind procesul-verbal de afișare, cu
precizarea datei și orei. De asemenea, lista va fi publicată
și pe paginile de Internet ale Uniunii Naționale a
Executorilor Judecătorești și Ministerului Justiției.“
21. Alineatul (2) al articolului 33 va avea următorul
cuprins:
î(2) Contestațiile se depun la Camera executorilor
judecătorești unde s-a depus cererea de înscriere la

6

MONITORUL OFICIAL AL ROMÂNIEI, PARTEA I, Nr. 240/17.III.2006

concurs sau examen și se centralizează la sediul Uniunii
Naționale a Executorilor Judecătorești în termen de două
zile de la data expirării termenului prevăzut la alin. (1).“
22. Articolul 34 va avea următorul cuprins:
îArt. 34. — (1) Contestațiile vor fi soluționate de
comisia prevăzută la art. 28 lit. d) în cel mult 5 zile de la
centralizare, comisia fiind ținută să se pronunțe doar cu
privire la materia invocată în contestație.
(2) Comisia nu poate diminua nota obținută inițial, în
astfel de situații contestațiile urmând să fie respinse.
(3) Comisia decide pentru fiecare contestație, pe baza
baremului folosit la notarea lucrărilor de comisia prevăzută
la art. 28 lit. c).
(4) Candidații declarați admiși inițial nu pot fi declarați
respinși în urma soluționării contestațiilor, posturile scoase
la concurs sau examen fiind suplimentate în vederea
repartizării tuturor candidaților declarați admiși.
(5) Dispozițiile art. 32 se vor aplica în mod corespunzător.“
23. La articolul 35 se introduce un nou alineat,
alineatul (2), cu următorul cuprins:
î(2) Calendarul desfășurării concursului sau examenului
de admitere în profesia de executor judecătoresc este
prevăzut în anexa care face parte integrantă din prezentul
regulament.“
24. Articolul 36 va avea următorul cuprins:
îArt. 36. — (1) Ocuparea posturilor de executor
judecătoresc stagiar se va face, la nivelul întregii țări, în
ordinea mediilor candidaților, în funcție de opțiunile
exprimate în cererea de înscriere.
(2) În cazul în care au fost exprimate mai multe opțiuni
pentru același post, are prioritate candidatul care a obținut
cea mai mare medie, iar la egalitate de medii, în această
ordine:
a) candidatul care are titlul de doctor în drept;
b) candidatul cu activitate mai îndelungată în funcții de
specialitate juridică de la obținerea licenței;
c) candidatul care a obținut medie mai mare la
examenul de licență.“
25. Articolul 37 va avea următorul cuprins:
îArt. 37. — (1) În termen de 20 de zile de la validarea
rezultatelor se va proceda la încheierea contractului de
muncă în condițiile art. 19 și 21 din lege și ale art. 14 din
prezentul regulament.
(2) Executorul judecătoresc care refuză încheierea
contractului individual de muncă, deși și-a exprimat
opțiunea de a angaja în anul respectiv în cadrul biroului
său un executor judecătoresc stagiar și această opțiune a
fost aprobată de Consiliul Uniunii Naționale a Executorilor
Judecătorești și cuprinsă în ordinul de actualizare emis de
ministrul justiției, răspunde disciplinar conform art. 44 lit. c)
din lege.“
26. Alineatele (2) și (3) ale articolului 38 vor avea
următorul cuprins:
î(2) Uniunea Națională a Executorilor Judecătorești
organizează, sub coordonarea și controlul Ministerului
Justiției, cel puțin o dată pe an examenul de capacitate
pentru executorii judecătorești stagiari care au împlinit
durata de stagiu, în condițiile prezentului regulament.
(3) Respingerea sau, după caz, neprezentarea
executorului judecătoresc stagiar la două examene de
capacitate consecutive atrage de drept încetarea
contractului său de muncă și pierderea calității de executor
judecătoresc stagiar.“
27. Alineatele (2), (6) și (7) ale articolului 40 vor avea
următorul cuprins:
î(2) Referatul executorului judecătoresc angajator va
cuprinde:
a) data angajării executorului judecătoresc stagiar;

b) conduita executorului judecătoresc stagiar pe durata
stagiului;
c) preocuparea pentru pregătirea profesională;
d) volumul de activitate, pe categorii de operațiuni;
e) comportamentul executorului judecătoresc stagiar;
f) propunerea motivată de admitere sau de respingere
a cererii de înscriere la examenul de capacitate.
............................................................................................
(6) Camera executorilor judecătorești va comunica,
odată cu dosarele candidaților, situația centralizată a
acestora, datele de identificare, circumscripția pentru care
candidează, precum și opțiunile exprimate în cererea de
înscriere.
(7) Fiecare candidat trebuie să formuleze expres în
cererea de înscriere la examen ordinea opțiunilor (posturile
pentru care optează, în ordinea preferată), în cazul obținerii
unei medii de promovare, dar care nu îi permite ocuparea
postului pentru care a candidat în principal. Opțiunile se
pot face numai cu privire la posturile vacante cuprinse în
ordinul de actualizare.“
28. Alineatul (1) al articolului 41 se abrogă.
29. Articolul 42 se abrogă.
30. Articolul 43 se abrogă.
31. Titlul paragrafului 3 din secțiunea a 4-a va avea
următorul cuprins:
î§3. Organizarea și desfășurarea concursului sau
examenului de admitere în profesia de executor
judecătoresc pentru persoanele care au exercitat timp de
3 ani funcții de specialitate juridică“
32. Articolul 45 va avea următorul cuprins:
îArt. 45. — Pe locurile rămase vacante după acordarea
priorității prevăzute la art. 5 alin. (4) lit. a), Uniunea
Națională a Executorilor Judecătorești va organiza, anual
sau ori de câte ori este necesar, concurs sau examen de
admitere în profesia de executor judecătoresc pentru
persoanele care au exercitat timp de 3 ani funcții de
specialitate juridică.“
33. Articolul 55 va avea următorul cuprins:
îArt. 55. — (1) Executorul judecătoresc are dreptul la
onorariu pentru activitatea prestată, stabilit în condițiile
art. 37 din lege.
(2) Ministrul justiției stabilește, cu consultarea Consiliului
Uniunii Naționale a Executorilor Judecătorești, onorariile
minimale și maximale pentru activitatea executorilor
judecătorești.
(3) La stabilirea onorariilor vor fi avute în vedere tarife
care să reflecte cheltuiala executorului judecătoresc, efortul
intelectual, complexitatea și valoarea actului, precum și
răspunderea executorului judecătoresc pentru actul îndeplinit.
(4) Pentru persoanele cu venituri sub salariul de bază
minim brut pe țară, ministrul justiției va stabili onorarii
minimale și maximale speciale, precum și posibilitatea
achitării lor în mai multe tranșe.
(5) Onorariile se actualizează în aceleași condiții
prevăzute de lege pentru stabilirea lor.“
34. După articolul 58 se introduce un nou articol,
articolul 581, cu următorul cuprins:
îArt. 581. — (1) Executorii judecătorești au obligația să
participe, cel puțin o dată la 3 ani, la programe de formare
profesională continuă organizate de Uniunea Națională a
Executorilor Judecătorești, de Camerele executorilor
judecătorești de pe lângă curțile de apel, de instituții de
învățământ superior din țară sau din străinătate ori la alte
forme de perfecționare profesională.
(2) Uniunea Națională a Executorilor Judecătorești
aprobă anual, la propunerea Camerelor executorilor

MONITORUL OFICIAL AL ROMÂNIEI, PARTEA I, Nr. 240/17.III.2006
judecătorești de pe lângă curțile de apel, programul de
formare profesională continuă a executorilor judecătorești.
(3) Formarea profesională continuă a executorilor
judecătorești se realizează ținându-se seama de
necesitatea specializării lor.“
35. După articolul 58 1 se introduce un nou articol,
articolul 582, cu următorul cuprins:
îArt. 582. — (1) În cadrul fiecărei Camere a executorilor
judecătorești de pe lângă curțile de apel se organizează
periodic cursuri de formare profesională continuă. Tematica
acestora este unitară la nivelul întregii țări și se aprobă de
Uniunea Națională a Executorilor Judecătorești.
(2) Președintele Camerei executorilor judecătorești
răspunde de organizarea activității de formare profesională
continuă a executorilor judecătorești din circumscripția
Camerei și de respectarea tematicii aprobate de Uniunea
Națională a Executorilor Judecătorești.
(3) La cursurile de formare profesională vor participa și
reprezentanți ai direcției de specialitate, precum și inspectori
de specialitate din Ministerul Justiției, în vederea cunoașterii
problemelor teoretice și practice cu care se confruntă
executorii judecătorești în activitatea de executare silită.
(4) În vederea verificării și evaluării îndeplinirii obligației
de formare profesională, direcției de specialitate din
Ministerul Justiției i se vor trimite, după fiecare curs,
materialele privind tematica, precum și o prezentare a
problemelor dezbătute, a punctelor în divergență și a
propunerilor de soluționare a acestora.“
36. Articolul 67 va avea următorul cuprins:
îArt. 67. — (1) Titularul acțiunii disciplinare este
ministrul justiției sau colegiul director al Camerei
executorilor judecătorești.
(2) Cercetarea prealabilă se efectuează de inspectori de
specialitate din Ministerul Justiției sau de colegiul director
al Camerei executorilor judecătorești.
(3) În cazul suspendării din funcție sau al excluderii din
profesie potrivit art. 46 lit. d) și e) din lege, cercetarea
prealabilă este obligatorie.“
37. Articolul 68 va avea următorul cuprins:
îArt. 68. — (1) În vederea cercetării prealabile a
executorului judecătoresc, ministrul justiției se autosesizează.
(2) Dacă acțiunea disciplinară este exercitată de colegiul
director al Camerei executorilor judecătorești, acesta se
poate autosesiza sau poate fi sesizat de Consiliul Uniunii
Naționale a Executorilor Judecătorești prin președinte sau
înlocuitorul acestuia.
(3) În termen de 60 de zile de la data sesizării,
respectiv a autosesizării, ministrul justiției, prin inspectori de
specialitate, sau colegiul director efectuează cercetarea
prealabilă, anchetează executorul judecătoresc în cauză și
îi aduc la cunoștință conținutul dosarului, urmând a
promova sau nu acțiunea disciplinară.
(4) Colegiul director are obligația de a comunica, în cel
mai scurt timp, măsurile dispuse prin hotărâre de Consiliul
de disciplină atât Consiliului Uniunii Naționale a Executorilor
Judecătorești, cât și ministrului justiției.“
38. Articolul 70 va avea următorul cuprins:
îArt. 70. — Dacă se constată că executorul
judecătoresc cercetat a săvârșit una dintre abaterile
disciplinare prevăzute la art. 44 din lege, ministrul justiției
sau colegiul director sesizează Consiliul de disciplină.“
39. Alineatul (1) al articolului 78 va avea următorul
cuprins:
îArt. 78. — (1) Executorul judecătoresc își stabilește
sediul biroului într-o localitate din circumscripția judecătoriei

7

în care a fost numit prin ordin al ministrului justiției sau, în
caz de asociere, în localitatea în care își are sediul biroului
unul dintre executorii judecătorești cu care se asociază.“
40. Articolul 79 va avea următorul cuprins:
îArt. 79. — (1) Schimbarea sediului biroului executorului
judecătoresc dintr-o circumscripție în alta se face, la
cerere, pe post vacant.
(2) Posturile rămase vacante după acordarea priorităților
prevăzute la art. 5 alin. (4) lit. a) și b) se comunică, în
termen de 20 de zile de la validarea rezultatelor
concursului sau examenului prevăzut la art. 45, de către
Consiliul Uniunii Naționale a Executorilor Judecătorești
Camerelor executorilor judecătorești, în vederea afișării la
sediul acestora, la loc vizibil și accesibil publicului. Lista
posturilor vacante pe care pot avea loc schimbări de sediu
se va publica și pe pagina de Internet a Uniunii Naționale
a Executorilor Judecătorești.
(3) Cererea de schimbare a sediului biroului se face în
termen de 15 zile de la data aducerii la cunoștință a
numărului de posturi vacante rămase după respectarea
priorităților prevăzute la art. 5 alin. (4).
(4) Cererea va fi avizată de Consiliul Uniunii Naționale
a Executorilor Judecătorești și aprobată de ministrul justiției
în condițiile prezentului regulament.
(5) Executorul judecătoresc a cărui cerere de schimbare
de sediu a fost aprobată are obligația de a face înscrierile
corespunzătoare, potrivit prevederilor art. 7 și 8; cu privire
la arhivă fiind aplicabile dispozițiile art. 51.“
41. După articolul 79 se introduce un nou articol,
articolul 791, cu următorul cuprins:
îArt. 791. — (1) Când numărul cererilor de schimbare
de sediu este mai mare decât numărul posturilor vacante
dintr-o circumscripție a judecătoriei, posturile se vor ocupa
prin concurs, în ordinea mediilor obținute de candidați.
(2) Concursul pentru schimbări de sediu dintr-o
circumscripție în alta va fi organizat de Uniunea Națională
a Executorilor Judecătorești, sub coordonarea și controlul
Ministerului Justiției.
(3) Ministerul Justiției și Consiliul Uniunii Naționale a
Executorilor Judecătorești vor stabili tematica cu caracter
teoretic din materiile: drept procesual civil — cartea a V-a —
despre executarea silită și organizarea profesiei de
executor judecătoresc.
(4) Tematica va fi transmisă Camerelor executorilor
judecătorești cu cel puțin 60 de zile înaintea datei
concursului și va fi afișată la sediul acestora.
(5) Cererile de înscriere la concurs se depun, cu cel
puțin 30 de zile înainte de data susținerii acestuia, la
Camera executorilor judecătorești în a cărei circumscripție
candidatul are sediul biroului. După expirarea termenului
menționat mai sus, cererile vor fi considerate ca tardiv
formulate și nu vor mai fi primite.
(6) În ziua examenului, cu 30 de minute înainte de ora
începerii acestuia, comisia care a redactat subiectele va
proceda la alegerea prin tragere la sorți a unui set de
4 subiecte, întocmindu-se un proces-verbal constatator
semnat de membrii comisiei.
(7) Extragerea prin tragere la sorți se va face de către
președintele comisiei.
(8) Durata examenului este de două ore începând cu
ora și minutul în care a fost dictat ultimul subiect, acestea
consemnându-se în procesul-verbal semnat de cei
desemnați cu organizarea și supravegherea desfășurării
regulamentare a examenului.
(9) Dispozițiile art. 20, 21 și ale art. 23, 25—36 și 44
se aplică în mod corespunzător.“

8

MONITORUL OFICIAL AL ROMÂNIEI, PARTEA I, Nr. 240/17.III.2006

42. Alineatul (1) al articolului 98 va avea următorul
cuprins:
îArt. 98. — (1) Consiliul Uniunii va înainta ministrului
justiției și direcției de specialitate, la începutul fiecărui an,
o informare cu privire la activitatea executorilor
judecătorești desfășurată în anul precedent, cuprinzând
date statistice, aspecte rezultate din verificările efectuate,
măsurile luate pentru înlăturarea deficiențelor constatate,
precum și propuneri de îmbunătățire a activității sub aspect
legislativ și administrativ.“
43. Articolul 101 va avea următorul cuprins:
îArt. 101. — (1) Ministrul justiției exercită controlul
activității executorilor judecătorești prin inspectori generali
de specialitate, potrivit legii, oricând consideră necesar.
(2) Controlul privește, în principal, respectarea legii în
activitatea profesională a executorilor judecătorești, ținerea
corectă a registrelor, conservarea arhivei, calitatea actelor
și lucrărilor efectuate de executorii judecătorești și conduita
executorului judecătoresc în îndeplinirea atribuțiilor sale, în
raport cu autoritățile publice, precum și cu persoanele fizice
și juridice. În unele situații ce îi sunt sesizate, ministrul
justiției va putea cere, după caz, informări privind
activitatea unor executori judecătorești, din partea
Consiliului Uniunii sau a colegiului director al Camerei
executorilor judecătorești.
(3) În cazul constatării de abateri disciplinare, ministrul
justiției, prin intermediul inspectorilor de specialitate, va
efectua cercetarea prealabilă, promovând acțiunea
disciplinară.“
44. Articolul 105 va avea următorul cuprins:
îArt. 105. — Actele de control efectuate de inspectorii
de specialitate din Ministerul Justiției, de Consiliul Uniunii
sau, după caz, de colegiul director al Camerei executorilor
judecătorești se vor comunica și direcției de specialitate din
cadrul Ministerului Justiției.“
45. La finalul regulamentului se introduce anexa cu
următorul cuprins:
îANEXĂ
la regulament
CALENDARUL

desfășurării concursului sau examenului de admitere
în profesia de executor judecătoresc
1. Ordinul ministrului justiției prin care se stabilesc data
și locul concursului sau examenului
2. Comunicarea datei, locului concursului sau
examenului și a tematicii Camerelor executorilor
judecătorești, cu 60 de zile înainte de această dată, în
vederea înștiințării candidaților

3. Cu 60 de zile înainte de data concursului sau
examenului are loc publicarea datei, locului concursului sau
examenului, precum și a listei cuprinzând posturile vacante
în Monitorul Oficial al României, Partea a III-a.
4. Cu cel puțin 30 de zile înainte de data susținerii
concursului sau examenului are loc depunerea cererilor de
înscriere la concurs sau examen.
5. În termen de 5 zile de la expirarea termenului pentru
depunerea dosarului, colegiul director al Camerei
executorilor judecătorești verifică îndeplinirea cerințelor
legale pentru înscrierea la examen.
6. Cu cel puțin 15 zile înainte de data concursului sau
examenului, Consiliul Uniunii Naționale a Executorilor
Judecătorești va stabili și va dispune afișarea adresei
exacte și a orei de începere a concursului sau examenului.
7. Cu 10 zile înainte de data concursului sau
examenului, colegiul director al fiecărei Camere a
executorilor judecătorești depune toate cererile, împreună
cu dovezile anexate, la comisia pentru verificarea
dosarelor.
8. Cu cel puțin 4 zile înainte de data concursului sau
examenului, comisia verifică dosarele candidaților și
comunică situația centralizată, în vederea afișării.
9. Cu 3 zile înainte de data concursului sau
examenului, la locul desfășurării acestuia se va afișa
repartizarea candidaților pe săli.
10. Cu 24 de ore înaintea datei concursului sau
examenului vor fi stabilite subiectele.
11. În termen de 24 de ore de la primirea listei
cuprinzând rezultatele concursului sau examenului, aceasta
se va afișa la sediul Camerelor, Uniunii Naționale a
Executorilor Judecătorești și Ministerului Justiției, precum și
pe pagina acestora de Internet.
12. În termen de 3 zile de la data afișării rezultatelor la
sediul Camerei executorilor judecătorești, candidații
nemulțumiți pot face contestație.
13. Contestațiile vor fi soluționate de comisia prevăzută
la art. 28 lit. d) din regulament în cel mult 5 zile de la
centralizare.
14. În termen de 5 zile de la soluționarea contestațiilor,
Consiliul Uniunii Naționale a Executorilor Judecătorești va
proceda la validarea rezultatelor.
15. În termen de 10 zile de la validare, rezultatele
concursului sau examenului se vor înainta Ministerului
Justiției.“
Art. II. — Direcția publicitate mobiliară, notari publici,
executori, traducători și interpreți va duce la îndeplinire
prevederile prezentului ordin.

Ministrul justiției,
Monica Luisa Macovei
București, 27 februarie 2006.
Nr. 658/C.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 240/17.III.2006 conține 8 pagini.

Prețul: 0,60 lei noi/6.000 lei vechi

&JUYDGY|114166]
ISSN 1453—4495

