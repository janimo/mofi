Anul 174 (XVIII) — Nr. 495

PARTEA

I

LEGI, DECRETE, HOTĂRÂRI ȘI ALTE ACTE

Joi, 8 iunie 2006

SUMAR

Nr.

Pagina
HOTĂRÂRI ALE GUVERNULUI ROMÂNIEI

708. — Hotărâre privind acordarea unui ajutor umanitar
de urgență pentru populația din județele
Constanța, Tulcea și Vrancea..................................
709. — Hotărâre privind alocarea unei sume din
Fondul de intervenție la dispoziția Guvernului,
prevăzut în bugetul de stat pe anul 2006, pentru
înlăturarea unor efecte ale calamităților naturale
produse în unele județe ...........................................

2–3

Pagina

639. — Ordin al ministrului sănătății publice pentru
aprobarea Listei produselor, altele decât
medicamentele, ce pot fi deținute și eliberate prin
farmacii ......................................................................

6

DECIZII ALE CONSILIULUI NAȚIONAL
AL AUDIOVIZUALULUI
3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
577/909. — Ordin al ministrului sănătății publice și al
ministrului finanțelor publice privind aprobarea
Normelor de aplicare a prevederilor titlului XI —
îFinanțarea unor cheltuieli de sănătate“ din Legea
nr. 95/2006 privind reforma în domeniul sănătății ....

Nr.

335. — Decizie pentru modificarea Deciziei Consiliului
Național al Audiovizualului nr. 187/2006 privind
Codul de reglementare a conținutului audiovizual.....

6–7

ACTE ALE COMISIEI DE SUPRAVEGHERE
A ASIGURĂRILOR

4–5

113.284. — Decizie privind sancționarea și interzicerea
temporară a desfășurării activității de broker de
asigurare a Societății Comerciale FULL ASIG
Broker de Asigurare-Reasigurare — S.R.L.............

7–8

2

MONITORUL OFICIAL AL ROMÂNIEI, PARTEA I, Nr. 495/8.VI.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind acordarea unui ajutor umanitar de urgență pentru populația
din județele Constanța, Tulcea și Vrancea
În temeiul art. 108 din Constituția României, republicată, și al art. 8 alin. 5 din Legea nr. 82/1992 privind
rezervele de stat, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se acordă un ajutor umanitar cu titlu gratuit,
în limita sumei de 166.600 lei (RON), familiilor din județele
Constanța [49.600 lei (RON)], Tulcea [39.000 lei (RON)] și
Vrancea [78.000 lei (RON)] afectate de inundații și de
situația epidemiologică generată de existența bolii aviare,
constând în combustibili, conform anexei care face parte
integrantă din prezenta hotărâre.
Art. 2. — (1) Administrația Națională a Rezervelor de
Stat va scădea din gestiune, la prețurile de înregistrare,
prin debitarea contului 6891 îCheltuieli privind rezerva de
stat“ prin creditul contului 304128 îStocuri de urgență de
materiale și ambalaje“, respectiv prin creditul contului 3041
îMateriale rezerve de stat“, cantitățile de produse aprobate
a fi scoase din rezervele de stat, potrivit prezentei hotărâri,
pe baza avizelor de expediție și a proceselor-verbale de
predare-primire semnate de împuterniciții desemnați de
instituțiile prefectului din județele Constanța, Tulcea și
Vrancea.
(2) Reîntregirea stocurilor cu cantitățile acordate conform
anexei se va face în anul 2007, finanțarea fiind asigurată
din bugetul aprobat Administrației Naționale a Rezervelor
de Stat.
Art. 3. — (1) Transportul produselor până la locul
indicat de instituțiile prefectului din județele Constanța,

Tulcea și Vrancea se va efectua în regim de urgență cu
mijloace auto din dotarea unităților teritoriale din subordinea
Administrației Naționale a Rezervelor de Stat sau cu
mijloace ale unor societăți comerciale angajate de acestea.
(2) Cheltuielile legate de transportul produselor se
suportă de Administrația Națională a Rezervelor de Stat, în
limita bugetului aprobat.
(3) Schimbarea, sub orice formă, a destinației produselor
acordate ca ajutor din rezervele de stat este interzisă și
atrage, după caz, răspunderea civilă, administrativă,
disciplinară sau penală.
Art. 4. — (1) Instituțiile prefectului din județele
Constanța, Tulcea și Vrancea vor justifica distribuirea
produselor scoase din rezervele de stat în condițiile
prezentei hotărâri, conform prevederilor art. 7 din Hotărârea
Guvernului nr. 371/1993 privind acordarea, în primă
intervenție, a ajutoarelor umanitare populației afectate, ca
urmare a unor situații excepționale.
(2) Documentele justificative privind distribuirea vor fi
păstrate la sediile instituțiilor prefectului din județele
Constanța, Tulcea și Vrancea, în vederea punerii lor la
dispoziție organelor de control abilitate.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Președintele Administrației Naționale a Rezervelor de Stat,
Sorin Vicol
p. Ministrul finanțelor publice,
Doina-Elena Dascălu,
secretar de stat

București, 7 iunie 2006.
Nr. 708.

3

MONITORUL OFICIAL AL ROMÂNIEI, PARTEA I, Nr. 495/8.VI.2006

ANEXĂ
LISTA

produselor care se scot din rezervele de stat ca ajutor umanitar de urgență pentru populația
din județele Constanța, Tulcea și Vrancea
Cantitatea

Nr.
crt.

Produsul

Constanța

0

1.
2.

U.M.

1

Benzină
Motorină
Valoarea

2

Tulcea

Vrancea

3

4

5

7
5
49.600

tone
tone
lei

—

—

10
39.000

20
78.000

GUVERNUL ROMÂNIEI

HOTĂRÂRE
privind alocarea unei sume din Fondul de intervenție la dispoziția Guvernului,
prevăzut în bugetul de stat pe anul 2006, pentru înlăturarea unor efecte ale calamităților naturale
produse în unele județe
În temeiul art. 108 din Constituția României, republicată, al art. 30 alin. (4) și (5) din Legea nr. 500/2002 privind
finanțele publice, cu modificările ulterioare, și al art. 11 lit. b) din Legea bugetului de stat pe anul 2006 nr. 379/2005, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă alocarea sumei de 2.648 mii lei
(RON) din Fondul de intervenție la dispoziția Guvernului,
prevăzut în bugetul de stat pe anul 2006, bugetelor proprii
ale unor județe, pentru realizarea măsurilor urgente privind
deratizarea, dezinfecția și dezinsecția zonelor inundate ca
urmare a revărsării fluviului Dunărea, potrivit anexei care
face parte integrantă din prezenta hotărâre.
Art. 2. — Pentru asigurarea fondurilor necesare
prevăzute la art. 1 se suplimentează cu suma de

2.648 mii lei (RON) Fondul de intervenție la dispoziția
Guvernului din Fondul de rezervă bugetară la dispoziția
Guvernului, prevăzut în bugetul de stat pe anul 2006.
Art. 3. — Ordonatorii principali de credite răspund de
modul de utilizare a sumei prevăzute la art. 1, în
conformitate cu dispozițiile legale.
Art. 4. — Ministerul Finanțelor Publice este autorizat să
introducă modificările corespunzătoare în structura bugetului
de stat pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
p. Ministrul finanțelor publice,
Doina-Elena Dascălu,
secretar de stat
București, 7 iunie 2006.
Nr. 709.
ANEXĂ
REPARTIZAREA

sumelor ce se alocă bugetelor proprii ale unor județe pentru înlăturarea efectelor calamităților naturale,
în vederea realizării măsurilor urgente privind deratizarea, dezinfecția și dezinsecția zonelor inundate
Nr.
crt.

1.
2.
3.
4.

Județul

Călărași
Constanța
Dolj
Galați

Suma alocată
— mii lei (RON) —

Nr.
crt.

350
300
320
150

5.
6.
7.

Județul

Ialomița
Olt
Tulcea
Total:

Suma alocată
— mii lei (RON) —

350
578
600
2.648

4

MONITORUL OFICIAL AL ROMÂNIEI, PARTEA I, Nr. 495/8.VI.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII PUBLICE
Nr. 577 din 26 mai 2006

MINISTERUL FINANȚELOR PUBLICE
Nr. 909 din 5 iunie 2006

ORDIN
privind aprobarea Normelor de aplicare a prevederilor titlului XI — îFinanțarea unor cheltuieli
de sănătate“ din Legea nr. 95/2006 privind reforma în domeniul sănătății
În temeiul prevederilor art. 7 alin. (4) din Hotărârea Guvernului nr. 168/2005 privind organizarea și funcționarea
Ministerului Sănătății, cu modificările și completările ulterioare, și ale art. 11 alin. (5) din Hotărârea Guvernului
nr. 208/2005 privind organizarea și funcționarea Ministerului Finanțelor Publice și a Agenției Naționale de Administrare
Fiscală, cu modificările și completările ulterioare,
potrivit prevederilor art. 368 din Legea nr. 95/2006 privind reforma în domeniul sănătății,
ministrul sănătății publice și ministrul finanțelor publice emit următorul ordin:
Art. 1. — Se aprobă Normele de aplicare a prevederilor
titlului XI — îFinanțarea unor cheltuieli de sănătate“ din
Legea nr. 95/2006 privind reforma în domeniul sănătății,
prevăzute în anexa care face parte integrantă din prezentul
ordin.
Art. 2. — Persoanele juridice care produc sau importă
produse din tutun, persoanele juridice care produc ori
importă băuturi alcoolice, altele decât bere, vinuri, băuturi
Ministrul sănătății publice,
Gheorghe Eugen Nicolăescu

fermentate, altele decât bere și vinuri, produse intermediare,
așa cum sunt definite prin Legea nr. 571/2003 privind Codul
fiscal, cu modificările și completările ulterioare, direcțiile,
compartimentele și instituțiile publice subordonate Ministerului
Sănătății Publice și Ministerului Finanțelor Publice duc la
îndeplinire prevederile prezentului ordin.
Art. 3. — Prezentul ordin se publică în Monitorul Oficial
al României, Partea I.
Ministrul finanțelor publice,
Sebastian Teodor Gheorghe Vlădescu
ANEXĂ

NORME
de aplicare a prevederilor titlului XI — îFinanțarea unor cheltuieli de sănătate“ din Legea nr. 95/2006
privind reforma în domeniul sănătății
1. Contribuțiile instituite pentru combaterea consumului
excesiv de produse din tutun și băuturi alcoolice, precum
și pentru finanțarea unor cheltuieli de sănătate se suportă
de persoanele juridice care produc sau importă produse din
tutun și băuturi alcoolice, după cum urmează:
a) produse din tutun:
1. pentru țigarete — cu suma de 10 euro/1.000 țigarete;
2. pentru țigări și — cu suma de 10 euro/1.000 bucăți;
țigări de foi
3. pentru tutun
— cu suma de 13 euro/kg;
destinat fumatului
b) pentru băuturi alcoolice, altele decât bere, vinuri,
băuturi fermentate — altele decât bere și vinuri —, produse
intermediare, așa cum sunt definite prin Legea
nr. 571/2003 privind Codul fiscal, cu modificările și
completările ulterioare, contribuie cu suma de 200 euro pe
hectolitru alcool pur sau 2 euro pe fiecare litru alcool pur.
2. (1) Contribuțiile prevăzute la art. 363 alin. (1) lit. a)
și b) din Legea nr. 95/2006 privind reforma în domeniul
sănătății se deduc din accizele datorate de către persoanele
juridice care produc sau importă produse din tutun și băuturi
alcoolice — altele decât bere, vinuri, băuturi fermentate,
altele decât bere și vinuri, produse intermediare —, stabilite
prin Ordonanța de urgență a Guvernului nr. 33/2006 pentru
modificarea și completarea Legii nr. 571/2003 privind Codul
fiscal, după cum urmează:
a) pentru produsele din tutun din producția internă,
contribuția pentru finanțarea unor cheltuieli de sănătate se
deduce din suma reprezentând valoarea accizelor aferente
livrărilor de astfel de produse;

b) pentru băuturile alcoolice din producția internă,
marcate cu banderole achiziționate după data intrării în
vigoare a Ordonanței de urgență a Guvernului nr. 33/2006,
contribuția pentru finanțarea unor cheltuieli de sănătate se
deduce din valoarea accizelor corespunzătoare cantității de
banderole înscrise în notele de comandă, determinată pe
baza nivelului prevăzut de această ordonanță de urgență;
c) pentru băuturile alcoolice și pentru produsele din
tutun din import, contribuția pentru finanțarea unor cheltuieli
de sănătate se deduce din valoarea accizelor
corespunzătoare marcajelor din notele de comandă
aprobate, fără a se efectua plata acesteia la data aprobării
notei de comandă. Contribuția se va plăti în contul
Ministerului Sănătății Publice și va fi aferentă livrărilor de
astfel de produse efectuate pe piața internă.
(2) Pentru băuturile alcoolice din producția internă,
livrate începând cu luna mai 2006, marcate cu banderole
achiziționate la o dată anterioară acestei luni, pentru care
acciza a fost plătită anticipat la momentul achiziționării
banderolelor, contribuția pentru finanțarea unor cheltuieli de
sănătate nu se deduce din această acciză. În acest caz,
valoarea contribuției va fi înscrisă distinct în facturile
aferente livrărilor respective, determinată pe baza cursului
de schimb valutar utilizat la calculul accizelor, aceasta fiind
și suma care se va vira în contul Ministerului Sănătății
Publice.
(3) Pentru băuturile alcoolice și produsele din tutun ce
urmează a fi importate după data intrării în vigoare a
Ordonanței de urgență a Guvernului nr. 33/2006, pentru
care marcajele au fost aprobate înainte de această dată,
contribuția nu se deduce din valoarea accizelor calculate la

MONITORUL OFICIAL AL ROMÂNIEI, PARTEA I, Nr. 495/8.VI.2006
momentul aprobării notelor de comandă. Contribuția
aferentă importurilor respective se va plăti în contul
Ministerului Sănătății Publice și va fi aferentă livrărilor de
astfel de produse efectuate pe piața internă.
(4) Valoarea în lei a contribuțiilor se determină la data
plății acestora prin transformarea sumelor exprimate în
echivalent euro la cursul de schimb valutar utilizat pentru
calculul accizelor, din care s-au dedus aceste contribuții.
(5) Sumele reprezentând contribuțiile prevăzute la
art. 363 alin. (1) lit. a) și b) din Legea nr. 95/2006 privind
reforma în domeniul sănătății se declară de către plătitori,
lunar, până la data de 25 inclusiv a lunii următoare celei
în care a avut loc livrarea produselor.
(6) Sumele reprezentând contribuțiile pentru finanțarea
unor cheltuieli de sănătate se virează de către plătitori —
producători sau importatori ai produselor supuse acestui
regim —, lunar, până la data de 25 inclusiv a lunii
următoare celei în care a avut loc livrarea produselor, la
unitățile Trezoreriei Statului în a căror rază își au domiciliul
fiscal, astfel:
— în contul 51.14.10.03 îDisponibil din accize încasate
din vânzarea produselor din tutun, conform art. 363 alin. (1)
lit. a) din Legea nr. 95/2006“ — contribuțiile datorate conform
art. 363 alin. (1) lit. a) din Legea nr. 95/2006 de
persoanele juridice care produc produse din tutun;
— în contul 51.14.10.13 îDisponibil din accize încasate
din importul de produse din tutun, conform art. 363 alin. (1) lit. a)
din Legea nr. 95/2006“ — contribuțiile datorate conform
art. 363 alin. (1) lit. a) din Legea nr. 95/2006 de
persoanele juridice care importă produse din tutun;
— în contul 51.14.10.02 îDisponibil din accize încasate
din vânzarea de alcool, distilate și băuturi alcoolice, conform
art. 363 alin. (1) lit. b) din Legea nr. 95/2006“ — contribuțiile
datorate conform art. 363 alin. (1) lit. b) din Legea
nr. 95/2006 de persoanele juridice care produc băuturi
alcoolice — altele decât bere, vinuri, băuturi fermentate,
altele decât bere și vinuri, produse intermediare —, așa
cum sunt definite prin Legea nr. 571/2003 privind Codul
fiscal, cu modificările și completările ulterioare;
— în contul 51.14.10.12 îDisponibil din accize încasate
din importul de alcool, distilate și băuturi alcoolice, conform
art. 363 alin. (1) lit. b) din Legea nr. 95/2006“ — contribuțiile
datorate conform art. 363 alin. (1) lit. b) din Legea
nr. 95/2006 de persoanele juridice care importă băuturi
alcoolice — altele decât bere, vinuri, băuturi fermentate,
altele decât bere și vinuri, produse intermediare —, așa
cum sunt definite prin Legea nr. 571/2003 privind Codul
fiscal, cu modificările și completările ulterioare;
— în contul 51.16.10.05 îDisponibil din taxa asupra unor
activități dăunătoare sănătății și din publicitatea lor, conform
art. 363 alin. (1) lit. c) din Legea nr. 95/2006“ — contribuțiile
datorate începând cu data de 1 ianuarie 2007 conform
art. 363 alin. (1) lit. c) din Legea nr. 95/2006 de
persoanele juridice care realizează încasări din activități
publicitare la produse din tutun și băuturi alcoolice, după
deducerea taxei pe valoarea adăugată.
(7) Plătitorii contribuției pentru finanțarea unor cheltuieli
de sănătate vor evidenția distinct valoarea acestei
contribuții în facturile aferente livrărilor de băuturi alcoolice
și produse din tutun pe piața internă.
3. (1) Declararea, constatarea, controlul, colectarea și
soluționarea contestațiilor pentru contribuția pentru
finanțarea unor cheltuieli de sănătate, precum și reflectarea
în contabilitate a operațiunilor privind declararea și
colectarea creanțelor bugetare reprezentând contribuțiile
datorate se fac în conformitate cu prevederile Ordonanței
Guvernului nr. 92/2003 privind Codul de procedură fiscală,

5

republicată, cu modificările și completările ulterioare, și se
realizează de organele fiscale potrivit competențelor legale.
(2) În realizarea atribuțiilor de mai sus, Ministerul
Finanțelor Publice, prin unitățile fiscale teritoriale,
organizează evidența pe plătitori, persoane juridice,
respectiv evidența centralizată pe categorii de venituri,
evidență care trebuie să ofere informațiile necesare
organizării și conducerii evidenței contabile sintetice și
analitice a creanțelor bugetului de stat.
4. (1) Administrațiile finanțelor publice municipale,
orășenești, comunale, precum și ale sectoarelor municipiului
București, după caz, au obligația ca până la data de 10 a
lunii următoare celei în care s-a depus declarația să
transmită la direcțiile generale ale finanțelor publice
județene și a municipiului București informațiile privind
evidența centralizată, pe categorii de venituri.
(2) Direcțiile generale ale finanțelor publice județene și a
municipiului București, precum și Direcția generală de
administrare a marilor contribuabili transmit unităților
teritoriale ale Ministerului Sănătății Publice până la data de
15 a lunii următoare celei în care s-a depus declarația
informațiile privind evidența centralizată, pe categorii de
venituri.
5. (1) Ministerul Sănătății Publice, prin unitățile sale
teritoriale, organizează și conduce contabilitatea drepturilor
constatate și a veniturilor încasate aferente bugetului pe
care îl administrează potrivit legii.
(2) În scopul raportării prin conturile de execuție a
veniturilor și cheltuielilor bugetului de mai sus, contabilitatea
sintetică și analitică se organizează astfel:
a) contabilitatea sintetică a drepturilor constatate și a
veniturilor încasate se conduce potrivit Planului de conturi
general pentru instituțiile publice, aprobat prin Ordinul
ministrului finanțelor publice nr. 1.917/2005, cu modificările
și completările ulterioare;
b) contabilitatea analitică a drepturilor constatate și a
veniturilor încasate se conduce pe categorii de venituri, pe
structura clasificației bugetare funcționale, aprobată prin
Ordinul ministrului finanțelor publice nr. 1.954/2005, cu
modificările și completările ulterioare, pe capitole și
subcapitole de venituri.
6. Evidența contabilă a drepturilor constatate și a
veniturilor încasate se realizează de către structurile
teritoriale ale Ministerului Sănătății Publice pe baza
situațiilor centralizate lunar, transmise de direcțiile generale
ale finanțelor publice județene și a municipiului București,
precum și de Direcția generală de administrare a marilor
contribuabili.
7. Pe baza datelor din evidența contabilă sintetică și
analitică, unitățile teritoriale ale Ministerului Sănătății Publice
efectuează raportări lunare, precum și raportări trimestriale
și anuale prin sistemul situațiilor financiare asupra modului
de executare a veniturilor și cheltuielilor bugetului aprobat,
precum și a veniturilor neîncasate.
8. Bugetul de venituri și cheltuieli al activităților de
combatere a consumului excesiv de produse din tutun și
băuturi alcoolice se întocmește și se aprobă odată cu
bugetul Ministerului Sănătății Publice și se execută în
condițiile Legii nr. 500/2002 privind finanțele publice, cu
modificările și completările ulterioare.
9. Procedura de efectuare a cheltuielilor pentru
finanțarea sănătății din contribuțiile colectate potrivit art. 363
din Legea nr. 95/2006 va fi stabilită prin instrucțiuni
comune ale Ministerului Sănătății Publice și Ministerului
Finanțelor Publice, în termen de 30 de zile de la intrarea
în vigoare a prezentelor norme.

6

MONITORUL OFICIAL AL ROMÂNIEI, PARTEA I, Nr. 495/8.VI.2006

MINISTERUL SĂNĂTĂȚII PUBLICE

ORDIN
pentru aprobarea Listei produselor, altele decât medicamentele,
ce pot fi deținute și eliberate prin farmacii
Având în vedere prevederile art. 35 din cap. VI al titlului I din Legea nr. 95/2006 privind reforma în domeniul sănătății,
văzând Referatul de aprobare al Direcției generale farmaceutică și aparatură medicală nr. E.N.185/2006,
în temeiul Hotărârii Guvernului nr. 168/2005 privind organizarea și funcționarea Ministerului Sănătății, cu
modificările și completările ulterioare,
ministrul sănătății publice emite următorul ordin:
Art. 1. — Se aprobă Lista produselor, altele decât
medicamentele, ce pot fi deținute și eliberate prin farmacii,
conform anexei care face parte integrantă din prezentul
ordin.
Art. 2. — Farmaciile de spital dețin și eliberează, pe
lângă medicamente, dispozitive medicale, precum și alte
produse necesare asigurării asistenței medicale, în funcție
de specificul unității sanitare în cadrul căreia funcționează.
Art. 3. — Produsele cuprinse în lista prevăzută la art. 1
se pot elibera și prin drogherii.

Art. 4. — Produsele menționate în anexa la prezentul
ordin trebuie să îndeplinească cerințele prevăzute de
legislația specifică referitoare la comercializarea
acestora.
Art. 5. — Farmaciile, inclusiv cele prevăzute la art. 2,
precum și drogheriile sunt obligate să respecte prevederile
prezentului ordin.
Art. 6. — Prezentul ordin va fi publicat în Monitorul
Oficial al României, Partea I.

Ministrul sănătății publice,
Gheorghe Eugen Nicolăescu
București, 5 iunie 2006.
Nr. 639.
ANEXĂ
LISTA

produselor, altele decât medicamentele, ce pot fi deținute și eliberate prin farmacii și drogherii
1. Dispozitive medicale pentru uz individual, inclusiv
consumabile pentru acestea, cu excepția dispozitivelor
medicale implantabile
2. Dispozitive medicale de diagnostic in vitro, destinate
a fi utilizate de consumatori (dispozitive de autotestare)
3. Materiale, articole și accesorii necesare îngrijirii
bolnavilor sau a persoanelor în vârstă
4. Articole și accesorii utilizate în aplicarea unui
tratament medical sau în administrarea medicamentelor
5. Produse destinate întreținerii sau aplicării lentilelor de
contact ocular
6. Plante medicinale și produse derivate, uleiuri
esențiale

7. Articole și aparate utilizate în igiena buco-dentară
și/sau corporală
8. Produse dietetice, de regim și articole sau accesorii
speciale necesare utilizării lor
9. Produse cosmetice pentru îngrijire corporală
10. Insecticide și acaricide destinate a fi aplicate pe om
11. Suplimente alimentare
12. Echipamente de protecție acustică
13. Produse de puericultură, precum biberoane, suzete,
sterilizatoare, tetine, lapte praf etc., cu excepția articolelor
de îmbrăcăminte, încălțăminte, mobilier, cărucioare, cărți
pentru copii, jucării, articole de papetărie, detergenți
14. Produse pentru protecție sexuală.

DECIZII ALE CONSILIULUI NAȚIONAL AL AUDIOVIZUALULUI
CONSILIUL NAȚIONAL AL AUDIOVIZUALULUI

DECIZIE
pentru modificarea Deciziei Consiliului Național al Audiovizualului nr. 187/2006
privind Codul de reglementare a conținutului audiovizual
Având în vedere dubla calitate a Consiliului Național al Audiovizualului, de garant al interesului public și de unică
autoritate de reglementare în domeniul programelor audiovizuale,
în temeiul art. 17 alin. (1) lit. d) din Legea audiovizualului nr. 504/2002, cu modificările și completările ulterioare,
membrii Consiliului Național al Audiovizualului adoptă următoarea decizie:
Articol unic. — Decizia Consiliului Național al
Audiovizualului nr. 187/2006 privind Codul de reglementare
a conținutului audiovizual, publicată în Monitorul Oficial al
României, Partea I, nr. 338 din 14 aprilie 2006, se modifică
după cum urmează:

1. La articolul 56, literele b) și d) vor avea următorul
cuprins:
îb) textul replicii nu întrunește condițiile stabilite la art. 53;
............................................................................................
d) persoana care solicită dreptul la replică nu respectă
condițiile prevăzute la art. 52;“.

MONITORUL OFICIAL AL ROMÂNIEI, PARTEA I, Nr. 495/8.VI.2006
2. La articolul 65, litera a) va avea următorul cuprins:
îa) solicitarea a depășit termenul prevăzut la art. 62;“.
3. Alineatul (1) al articolului 162 va avea următorul
cuprins:
îArt. 162. — (1) Nerespectarea prevederilor art. 23, 25,
ale art. 28 alin. (2), ale art. 46, 47 și 132, precum și

7

refuzul ducerii la îndeplinire a dispozițiilor referitoare la
acordarea dreptului la replică se sancționează conform
dispozițiilor art. 90 alin. (2) din Legea audiovizualului
nr. 504/2002, cu modificările și completările ulterioare.“

Președintele Consiliului Național al Audiovizualului,
Ralu Filip
București,
Nr. 335.

5 iunie 2006.

ACTE ALE COMISIEI DE SUPRAVEGHERE A ASIGURĂRILOR
COMISIA DE SUPRAVEGHERE A ASIGURĂRILOR

DECIZIE
privind sancționarea și interzicerea temporară a desfășurării activității de broker de asigurare
a Societății Comerciale FULL ASIG Broker de Asigurare-Reasigurare — S.R.L.
Comisia de Supraveghere a Asigurărilor, cu sediul în municipiul București, str. Amiral Constantin Bălescu nr. 18,
sectorul 1, cod de înregistrare fiscală 14045240/01.07.2001, reprezentată legal de președinte, în temeiul art. 4 alin. (19),
precum și al art. 39 alin. (5) din Legea nr. 32/2000 privind activitatea de asigurare și supravegherea asigurărilor, cu
modificările și completările ulterioare, coroborate cu art. 63 alin. 1 din Legea nr. 136/1995 privind asigurările și
reasigurările în România, cu modificările și completările ulterioare,
în baza hotărârii Consiliului Comisiei de Supraveghere a Asigurărilor adoptate în ședința din data de 10 mai 2006,
conform art. 4 alin. (22)—(241) din Legea nr. 32/2000, cu modificările și completările ulterioare, în cadrul căreia a fost
analizată documentația aferentă Notei nr. 130.140 din 17 aprilie 2006 privind controlul inopinat efectuat la Societatea
Comercială FULL ASIG Broker de Asigurare-Reasigurare — S.R.L.,
în conformitate cu atribuțiile prevăzute la art. 8 alin. (2) lit. i) din Legea nr. 32/2000, cu modificările și completările
ulterioare, în baza Deciziei nr. 113.258 din 15 martie 2006, organele de specialitate ale Comisiei de Supraveghere a
Asigurărilor au efectuat un control la Societatea Comercială FULL ASIG Broker de Asigurare-Reasigurare — S.R.L., cu
sediul social în municipiul București, str. Amiral V. Urseanu nr. 3, et. 1, ap. 1, sectorul 1, înregistrată la oficiul registrului
comerțului cu nr. J40/11156/15.12.1999, cod unic de înregistrare nr. 12505694, reprezentată în timpul controlului de
domnul Marius Dunca, în calitate de director general.
Controlul efectuat de organele de specialitate ale Comisiei de Supraveghere a Asigurărilor a avut ca obiect
verificarea modului de decontare a polițelor intermediate în baza Contractului de intermediere în asigurări nr. 11.181 din
13 decembrie 2003 încheiat cu Societatea Comercială UNITA ASIGURĂRI — S.A., precum și a modului de respectare a
prevederilor Ordinului președintelui Comisiei de Supraveghere a Asigurărilor nr. 3.110/2004, cu modificările și completările
ulterioare, și a avut la bază documentele și situațiile prezentate și întocmite sub responsabilitatea reprezentanților
societății.
Rezultatele acțiunii de analiză și control au fost concretizate în procesul-verbal de control inopinat la Societatea
Comercială FULL ASIG Broker de Asigurare-Reasigurare — S.R.L., semnat fără obiecțiuni de către broker, încheiat în două
exemplare, dintre care un exemplar a fost înregistrat sub nr. 10.222 din 12 aprilie 2006 la societatea sus-menționată, celălalt
fiind preluat de echipa de control a Comisiei de Supraveghere a Asigurărilor și înregistrat sub nr. 166.792 din 13 aprilie 2006.
În urma analizării constatărilor cuprinse în actul de control, au fost reținute următoarele:
La data de 13 februarie 2003, Societatea Comercială FULL ASIG Broker de Asigurare-Reasigurare — S.R.L. a
încheiat cu Societatea Comercială UNITA ASIGURĂRI — S.A. Contractul de intermediere în asigurări nr. 11.181 din
13 decembrie 2003.
Din analiza documentelor prezentate echipei de control rezultă că Societatea Comercială FULL ASIG Broker de
Asigurare-Reasigurare — S.R.L., compensând unilateral o parte din primele de asigurare cu comisioanele convenite, fără
acordul Societății Comerciale UNITA ASIGURĂRI — S.A., a încălcat clauzele contractuale, respectiv art. 3 pct. 3/9 din
Contractul de intermediere în asigurări nr. 11.181 din 13 decembrie 2003, care prevedea că îbrokerul este obligat să
vireze integral sumele cu titlu de prime/rate de primă de asigurare, nefiind îndreptățit să își rețină din acestea comisionul
cuvenit“. De asemenea, din documentele anexate Procesului-verbal încheiat la data de 31 martie 2006 nu rezultă că s-ar
fi încheiat între părți o convenție referitoare la compensarea primelor de asigurare cu comisioanele. Față de cele
menționate mai sus, obligația Societății Comerciale FULL ASIG Broker de Asigurare-Reasigurare — S.R.L. față de
Societatea Comercială UNITA ASIGURĂRI — S.A. nu a fost stinsă, aceasta fiind în continuare obligată să depună
sumele încasate cu titlu de prime de asigurare.
Fapta sus-menționată încalcă prevederile art. 63 alin. 1 lit. c) din Legea nr. 136/1995, cu modificările și
completările ulterioare, în sensul că brokerul de asigurare nu a depus la asigurător sumele încasate cu titlu de prime de

8

MONITORUL OFICIAL AL ROMÂNIEI, PARTEA I, Nr. 495/8.VI.2006

asigurare, faptă ce se sancționează în condițiile și potrivit art. 63 alin. 2 din Legea nr. 136/1995, cu modificările și
completările ulterioare.
Față de aceste motive, pentru fapta nelegală reținută de organele de control în sarcina Societății Comerciale
FULL ASIG Broker de Asigurare-Reasigurare — S.R.L. prin procesul-verbal sus-menționat, faptă descrisă în prezenta
decizie, în scopul apărării drepturilor asiguraților și al promovării stabilității activității de asigurare în România, în temeiul
art. 63 alin. 2 lit. d) și alin. 4 din Legea nr. 136/1995, cu modificările și completările ulterioare, în Ședința din data de 10
mai 2006 Consiliul Comisiei de Supraveghere a Asigurărilor a hotărât sancționarea cu amendă și interzicerea temporară
a desfășurării activității de broker de asigurare a Societății Comerciale FULL ASIG Broker de Asigurare-Reasigurare —
S.R.L., drept care emite următoarea
D E C I Z I E:

Art. 1. — Se sancționează cu amendă în cuantum de
2.500 lei (RON) și cu interzicerea temporară a desfășurării
activității de broker de asigurare până la stingerea tuturor
obligațiilor societății referitoare la primele de asigurare
încasate și nedepuse la asigurători Societatea Comercială
FULL ASIG Broker de Asigurare-Reasigurare — S.R.L., cu
sediul social în municipiul București, str. Amiral V. Urseanu
nr. 3, et. 1, ap. 1, sectorul 1, înregistrată la oficiul
registrului comerțului cu nr. J40/11156/15.12.1999, cod unic
de înregistrare nr. 12505694, reprezentată în timpul
controlului de domnul Marius Dunca, în calitate de director
general, în conformitate cu art. 63 alin. 2 lit. d) din Legea
nr. 136/1995, cu modificările și completările ulterioare,
având în vedere faptul că societatea în cauză nu a depus
sumele încasate cu titlu de primă de asigurare în contul
asigurătorului, faptă ce constituie contravenție, conform
art. 63 alin. 1 lit. c) din actul normativ sus-menționat.
Art. 2. — (1) Pe toată perioada de interzicere temporară
a exercitării activității de asigurare prevăzute la art. 1,
brokerului de asigurare i se interzice desfășurarea activității
de negociere a încheierii de noi contracte de asigurare sau
reasigurare pentru persoane fizice ori juridice, a acordării
de asistență pe durata derulării contractelor în curs sau în
legătură cu regularizarea daunelor, precum și desfășurarea
oricăror operațiuni specifice brokerilor de asigurare, astfel
cum sunt definite în Legea nr. 32/2000, cu modificările și
completările ulterioare.
(2) Brokerul are obligația să își notifice clienții, în
termen de cel mult 3 zile de la data primirii prezentei

decizii, în vederea efectuării plății ratelor scadente la
contractele în curs de derulare direct la asigurător.
Art. 3. — (1) În conformitate cu prevederile art. 39
alin. (10) și (11) din Legea nr. 32/2000, cu modificările și
completările ulterioare, coroborate cu dispozițiile art. 28
alin. (2) din Ordonanța Guvernului nr. 2/2001 privind
regimul juridic al contravențiilor, cu modificările și
completările ulterioare, amenda se face venit la bugetul de
stat în cotă de 50%, iar diferența se face venit la bugetul
Comisiei de Supraveghere a Asigurărilor.
(2) Dovada de plată a amenzii va fi prezentată Comisiei
de Supraveghere a Asigurărilor imediat după achitare.
Art. 4. — (1) Împotriva prezentei decizii Societatea
Comercială FULL ASIG Broker de Asigurare-Reasigurare —
S.R.L. poate face plângere la Curtea de Apel București, în
termen de 30 de zile de la comunicarea acesteia, conform
art. 40 din Legea nr. 32/2000, cu modificările și
completările ulterioare.
(2) În conformitate cu art. 40 alin. (2) din Legea
nr. 32/2000, cu modificările și completările ulterioare,
plângerea adresată Curții de Apel București nu suspendă,
pe timpul soluționării acesteia, executarea măsurii
sancționatorii dispuse de Comisia de Supraveghere a
Asigurărilor.
Art. 5. — Prezenta decizie își produce efectele la data
comunicării sale societății sancționate, potrivit art. 39
alin. (5) din Legea nr. 32/2000, cu modificările și
completările ulterioare.

Președintele Comisiei de Supraveghere a Asigurărilor,
Nicolae Eugen Crișan
București, 26 mai 2006.
Nr. 113.284.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 495/8.VI.2006 conține 8 pagini.

Prețul: 0,60 lei noi/6.000 lei vechi

&JUYDGY|116719]
ISSN 1453—4495

