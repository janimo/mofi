Anul 174 (XVIII) — Nr. 763

PARTEA

I

LEGI, DECRETE, HOTĂRÂRI ȘI ALTE ACTE

Joi, 7 septembrie 2006

SUMAR

Nr.

Pagina
ORDONANȚE ȘI HOTĂRÂRI
ALE GUVERNULUI ROMÂNIEI

58. — Ordonanță de urgență privind modificarea și
completarea Legii nr. 349/2002 pentru prevenirea
și combaterea efectelor consumului produselor din
tutun ...........................................................................

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

592. — Ordin al ministrului agriculturii, pădurilor și
dezvoltării rurale privind efectuarea controlului de
conformitate cu standardele de comercializare la
legumele și fructele proaspete .................................
2–3

1.134. — Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe anul
2006, pentru județul Argeș.......................................

3

1.147. — Hotărâre privind stabilirea datei alegerilor locale
parțiale pentru alegerea consiliilor locale și a
primarilor în unele circumscripții electorale .............

4

1.150. — Hotărâre privind suspendarea domnului
Prisăcaru Vasile Radu din funcția publică de
prefect al județului Iași .............................................

Nr.

4

5–13

1.076. — Ordin al ministrului sănătății publice pentru
aprobarea Regulamentului de organizare și
funcționare a comisiei de avizare a donării de la
donatorul viu ..............................................................

14–15

1.077. — Ordin al ministrului sănătății publice pentru
aprobarea Normelor privind stabilirea standardului
de instruire profesională a persoanei desemnate
pentru asigurarea calității țesuturilor și/sau celulelor
umane procesate și/sau utilizate în scop terapeutic

15–16

ACTE ALE BĂNCII NAȚIONALE A ROMÂNIEI
18. — Circulară privind nivelul ratei dobânzii de
referință a Băncii Naționale a României, valabil în
luna septembrie 2006 ...............................................

16

2

MONITORUL OFICIAL AL ROMÂNIEI, PARTEA I, Nr. 763/7.IX.2006

ORDONANȚE ȘI HOTĂRÂRI
ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind modificarea și completarea Legii nr. 349/2002
pentru prevenirea și combaterea efectelor consumului produselor din tutun
Având în vedere necesitatea și urgența compatibilizării depline a legislației naționale cu cea a Uniunii Europene
în domeniul prevenirii și combaterii efectelor consumului de tutun,
având în vedere că România a preluat legislația europeană în domeniul prevenirii și combaterii efectelor
consumului de tutun, cu excepția unor prevederi ale art. 4, 5 și 6 din Directiva 2001/37/CE,
ținând cont că experții Uniunii Europene apreciază că între momentul aprobării actului normativ de transpunere și
termenul de intrare în vigoare trebuie să existe un interval de timp astfel încât să se poată pregăti implementarea, mai
ales când modificările propuse se referă la aspecte tehnice,
în lipsa introducerii modificărilor propuse, este posibil ca Directiva 2001/37/CE a Parlamentului European și a
Consiliului Uniunii Europene să nu fie corect aplicată și, deci, legislația europeană din domeniul controlului tutunului să nu
fie complet transpusă la data aderării României la Uniunea Europeană,
luând în considerare că România a fost și este monitorizată în acest domeniu,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 349/2002 pentru prevenirea și
combaterea efectelor consumului produselor din tutun,
publicată în Monitorul Oficial al României, Partea I, nr. 435
din 21 iunie 2002, cu modificările și completările ulterioare,
se modifică și se completează după cum urmează:
1. La articolul 2, litera k) va avea următorul cuprins:
îk) nicotină se înțelege alcaloizi nicotinici;“.
2. La articolul 2, după litera n), se introduc trei noi
litere, literele o), p) și q), cu următorul cuprins:
îo) pachet se înțelege cea mai mică unitate de vânzare
a unui produs din tutun;
p) ambalaj exterior se înțelege materialul sau obiectul
folosit pentru ambalarea mai multor pachete cu produse din
tutun în scopul vânzării cu amănuntul a produsului din
tutun;
q) folie exterioară transparentă adițională se înțelege
materialul sau obiectul transparent folosit suplimentar pentru
ambalarea unuia ori mai multor pachete cu produse din
tutun.“
3. La articolul 6 alineatul (2), literele b) și f) vor avea
următorul cuprins:
îb) avertismentul general se tipărește pe cea mai vizibilă
suprafață a pachetului, precum și pe orice ambalaj exterior,
cu excepția foliei exterioare transparente adiționale, folosită
în vânzarea cu amănuntul a produsului;
...........................................................................................
f) avertismentul adițional se tipărește pe cealaltă
suprafață vizibilă mare a pachetului și a oricărui ambalaj
exterior, cu excepția foliei exterioare transparente adiționale,
folosită în vânzarea cu amănuntul a produsului;“.

4. La articolul 6, alineatul (2 2 ) va avea următorul
cuprins:
î(2 2 ) Textul avertismentului prevăzut la alin. (2) se
tipărește pe cea mai vizibilă suprafață a pachetului și a
oricărui ambalaj exterior, cu excepția foliei exterioare
transparente adiționale, folosită în vânzarea cu amănuntul
a produsului din tutun.“
5. La articolul 6 alineatul (3), litera c) va avea următorul
cuprins:
îc) tipărit centrat, paralel cu marginea superioară a
pachetului;“.
6. La articolul 6, alineatul (6) va avea următorul cuprins:
î(6) Pentru a se asigura identificarea și trasabilitatea
produsului, produsele din tutun vor fi marcate în mod
corespunzător, prin indicarea numărului lotului sau a unui
echivalent pe pachetele cu produse din tutun, făcând
posibilă determinarea locului și a datei producerii acestora.“
7. După articolul 14 1 se introduce un nou articol,
articolul 142, cu următorul cuprins:
îArt. 14 2 . — Ministerul Sănătății Publice transmite
Comisiei Europene, anual și ori de câte ori apar modificări:
a) datele și informațiile care rezultă din aplicarea art. 32
și 34;
b) lista laboratoarelor agreate pentru măsurarea conținutului
de gudron, nicotină și monoxid de carbon din produsele din
tutun, precum și criteriile utilizate pentru agreare și metodele
de monitorizare aplicate.“
8. După articolul 15 se introduce următoarea mențiune:
îPrezenta lege transpune Directiva Parlamentului
European și a Consiliului Uniunii Europene nr. 2001/37/CE

MONITORUL OFICIAL AL ROMÂNIEI, PARTEA I, Nr. 763/7.IX.2006
privind armonizarea dispozițiilor legislative, de reglementare
sau administrative ale statelor membre cu privire la
producerea, prezentarea și vânzarea produselor din tutun,

3

publicată în Jurnalul Oficial al Comunităților Europene
nr. L 194 din 18 iulie 2001, pag. 26—35.“
Art. II. — Prezenta ordonanță de urgență intră în
vigoare la data de 1 ianuarie 2007.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul sănătății publice,
Vlad Anton Iliescu,
secretar de stat
p. Ministrul integrării europene,
Adrian Ciocănea,
secretar de stat
Ministrul finanțelor publice,
Sebastian Teodor Gheorghe Vădescu
București, 30 august 2006.
Nr. 58.

GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2006, pentru județul Argeș
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din taxa pe valoarea adăugată pentru echilibrarea bugetelor
locale pe anul 2006 cu suma de 2.000 mii lei, pentru
județul Argeș, din Fondul de rezervă bugetară la dispoziția
Guvernului, prevăzut în bugetul de stat pe anul 2006, și
alocarea acesteia bugetului local al municipiului Curtea de
Argeș pentru realizarea obiectivului de investiții
îModernizare infrastructură cuprinzând străzile Victoriei,
Negru Vodă, Cuza Vodă, Progresului, Albești, Vasile Lupu,

Forestierilor, breteaua de legătură dintre DN 7C și DC 73C,
în municipiul Curtea de Argeș“.
Art. 2. — Ordonatorul principal de credite răspunde de
modul de utilizare, în conformitate cu dispozițiile legale, a
sumei alocate potrivit prevederilor art. 1.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Mircea Nicu Toader,
secretar de stat
Ministrul transporturilor, construcțiilor și turismului,
Radu Mircea Berceanu
Ministrul finanțelor publice,
Sebastian Teodor Gheorghe Vlădescu

București, 30 august 2006.
Nr. 1.134.

4

MONITORUL OFICIAL AL ROMÂNIEI, PARTEA I, Nr. 763/7.IX.2006
GUVERNUL ROMÂNIEI

HOTĂRÂRE
privind stabilirea datei alegerilor locale parțiale
pentru alegerea consiliilor locale și a primarilor
în unele circumscripții electorale
În temeiul art. 108 din Constituția României, republicată, și al art. 9
alin. (1) și (2) din Legea nr. 67/2004 pentru alegerea autorităților
administrației publice locale, cu modificările și completările ulterioare,
Guvernul României adoptă prezenta hotărâre.
Articol unic. — Se stabilește ziua de duminică, 8 octombrie 2006, ca
dată pentru organizarea și desfășurarea alegerilor consiliilor locale și a
primarilor în circumscripțiile electorale prevăzute în anexa care face parte
integrantă din prezenta hotărâre.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
București, 6 septembrie 2006.
Nr. 1.147.
ANEXĂ
LISTA

cuprinzând circumscripțiile electorale în care se organizează alegeri locale parțiale
pentru alegerea consiliilor locale și a primarilor
I. Circumscripțiile electorale în care se organizează
alegeri locale parțiale pentru consilii locale și primari:
1. Comuna Bucerdea Grânoasă, județul Alba;
2. Comuna Crivăț, județul Călărași;
3. Comuna Bărbulești, județul Ialomița.

II. Circumscripțiile electorale în care se organizează
alegeri locale parțiale pentru primari:
1. Comuna Bârca, județul Dolj;
2. Comuna Lăzarea, județul Harghita;
3. Comuna Breaza, județul Suceava;
4. Comuna Iecea Mare, județul Timiș.

GUVERNUL ROMÂNIEI

HOTĂRÂRE
privind suspendarea domnului Prisăcaru Vasile Radu
din funcția publică de prefect al județului Iași
Având în vedere prevederile art. 18 alin. (1) lit. a) și ale art. 81
alin. (1) lit. f) din Legea nr. 188/1999 privind statutul funcționarilor publici,
republicată, cu modificările și completările ulterioare,
în temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Domnul Prisăcaru Vasile Radu se suspendă din funcția
publică de prefect al județului Iași.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
București, 6 septembrie 2006.
Nr. 1.150.

MONITORUL OFICIAL AL ROMÂNIEI, PARTEA I, Nr. 763/7.IX.2006

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind efectuarea controlului de conformitate cu standardele de comercializare
la legumele și fructele proaspete
Având în vedere prevederile Regulamentului (CE) nr. 1.148/2001 privind controalele de conformitate cu normele
de comercializare care se aplică în sectorul fructelor și legumelor proaspete,
în temeiul Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare,
văzând Referatul de aprobare nr. 232.143 din 1 septembrie 2006, aprobat de conducerea ministerului,
ministrul agriculturii, pădurilor și dezvoltării rurale emite următorul ordin:
Art. 1. — Controlul de conformitate cu standardele de
calitate se efectuează în toate stadiile de comercializare a
legumelor și fructelor proaspete după prevederile art. 7, 8
și 9 din Regulamentul Consiliului (CE) nr. 2.200/1996
privind organizarea comună a pieței legumelor și fructelor.
Art. 2. — Inspecția de stat pentru controlul tehnic în
producerea și valorificarea legumelor și fructelor, denumită
în continuare ISCTPVLF, este autoritatea unică
responsabilă pentru coordonarea și efectuarea controlului
de conformitate cu standardele de calitate și asigurarea
contactelor cu Uniunea Europeană, conform prevederilor
prezentului ordin.
Art. 3. — (1) Realizarea bazei de date a operatorilor din
sectorul legume și fructe proaspete reunește, în condițiile
definite de prezentul articol, operatorii care participă la
comercializarea fructelor și legumelor, pe întreaga filieră de
produs. Prin operator se înțelege orice persoană fizică sau
juridică ce deține fructe ori legume proaspete care fac
obiectul standardelor de comercializare în scopul expunerii
lor în vederea comercializării, punerii în vânzare sau
comercializării de o altă natură, în folosul propriu ori în
folosul unei terțe persoane, pe teritoriul României și/sau
pentru export.
Următorii operatori nu sunt înscriși în baza de date:
— operatorii a căror activitate este scutită de
respectarea obligației de conformitate cu standardele de
comercializare conform prevederilor art. 3 din Regulamentul
Consiliului (CE) nr. 2.200/1996. Astfel, următoarele loturi de
legume și fructe nu se supun standardelor de
comercializare:
a) legumele și fructele expuse sau oferite spre vânzare,
livrare ori comercializare de către producători în piețele
angro sau în piețele de producători situate în zonele de
producție;
b) legumele și fructele transportate de la piețele angro
către unitățile de prelucrare sau către spațiile de depozitare
și ambalare situate în aceeași zonă de producție;
c) legumele și fructele vândute ori livrate de către
producător către unitățile de prelucrare sau către spațiile de

depozitare ori transportate de la exploatația sa la unitățile
respective;
d) legumele și fructele transportate de la spațiile de
depozitare la unitățile de prelucrare sau ambalare;
e) legumele și fructele destinate consumului propriu;
— persoanele fizice sau juridice a căror activitate în
sectorul de legume și fructe este limitată fie la transportul
mărfurilor, fie la vânzarea cu amănuntul de cantități mici de
legume și fructe (dețin suprafețe de până la 0,1 ha și
comercializează cantități de până la 5.000 kg).
(2) Baza de date conține pentru fiecare operator
înregistrat numărul de înregistrare, numele, adresa,
importanța și informațiile necesare clasificării sale, în
special localizarea sa pe filiera de comercializare, precum
și orice alte informații care se desprind din constatările
efectuate în timpul controalelor de conformitate precedente.
(3) Autoritatea de coordonare asigură omogenitatea
bazei de date și reactualizarea permanentă a acesteia.
Aceste actualizări sunt efectuate pe baza informațiilor
obținute în timpul controalelor de conformitate efectuate în
toate stadiile de comercializare, de către inspectorii
organismelor de control, care constituie o bază de date la
nivel teritorial.
(4) Operatorii sunt obligați să furnizeze informațiile
considerate necesare de către inspectorii organismelor de
control pentru constituirea și actualizarea bazei de date. În
baza de date constituită la nivel teritorial vor fi înregistrați
toți operatorii care își desfășoară activitatea pe teritoriul
județului, indiferent dacă operatorul are sau nu sediul
central pe teritoriul județului respectiv.
(5) Operatorii care nu au domiciliul stabil pe teritoriul
național, dar care își desfășoară activitatea de
comercializare pe teritoriul României vor fi înregistrați în
baza de date.
(6) Operatorii care nu furnizează datele solicitate de
ISCTPVLF vor fi sancționați conform legislației în vigoare.
Art. 4. — (1) Se instituie un regim de control de
conformitate, prin sondaj, a legumelor și fructelor proaspete
cu standardele de comercializare, deținute de operatori în

6

MONITORUL OFICIAL AL ROMÂNIEI, PARTEA I, Nr. 763/7.IX.2006

toate stadiile de comercializare. Regimul de control de
conformitate, prin sondaj, se stabilește în funcție de o
analiză a riscului, astfel încât să se asigure o frecvență
suficientă a controalelor, în vederea respectării conformității
cu standardele de comercializare a fructelor și legumelor
proaspete, pentru fiecare operator în parte. Analiza riscului
se stabilește în funcție de dimensiunea operatorului, de
amplasarea acestuia pe filiera de comercializare, de
constatările efectuate în timpul controalelor precedente și
de alți indicatori considerați relevanți, definiți de autoritatea
competentă. Operatorii care condiționează și ambalează
legumele și fructele, mai ales în zona de producție, vor
face obiectul unei frecvențe mai ridicate a controalelor față
de alte categorii de operatori. În cazul în care în urma
controalelor efectuate se constată neconformități,
organismele de control vor mări frecvența controalelor la
operatorii respectivi.
(2) Operatorii sunt obligați să pună la dispoziția
organismelor de control toate informațiile solicitate în
vederea executării în bune condiții a controalelor de
conformitate.
(3) Operatorii care dețin legume și fructe pentru care
sunt adoptate standarde de comercializare nu pot să
expună aceste produse spre vânzare, nu pot să le pună
în vânzare, să le vândă, să le livreze sau să le
comercializeze în orice alt mod pe teritoriul național decât
dacă acestea sunt conforme cu prevederile standardelor
respective și sunt direct responsabili de respectarea
acestor norme.
(4) Loturile de fructe și legume expediate în vederea
comercializării pe piața internă vor fi obligatoriu sortate,
ambalate și etichetate conform standardelor de
comercializare. Informațiile solicitate prin standardele de
comercializare vor fi prezentate în mod lizibil, pe una dintre
laturile ambalajului, fie imprimate direct pe acesta, astfel
încât să nu poată fi șterse, ori pe o etichetă care este
parte integrantă din ambalaj. Un exemplu de model de
etichetă este prezentat în anexa nr. 1.
(5) În stadiul de comerț cu amănuntul, în cazul în care
produsele sunt ambalate, informațiile cerute conform art. 6
din Regulamentul Consiliului nr. 2.200/1996 vor fi prezentate
în mod vizibil și lizibil. Pentru produsele preambalate se
indică în plus față de informațiile prevăzute de standardele
de comercializare și greutatea netă a coletelor. Pentru
produsele prezentate în vrac, operatorul trebuie să expună
în mod vizibil și lizibil următoarele informații: varietatea,
originea produsului și clasa de calitate a acestuia.
(6) Operatorii care asigură condiționarea și expedierea
legumelor și fructelor proaspete supuse standardelor de
comercializare și care oferă, prin sistemul propriu de
control (autocontrol), suficiente garanții pentru asigurarea
unui procentaj constant și ridicat al conformității acestor
produse, pot fi autorizați pe o perioadă de 3 ani, cu
posibilitate de reînnoire, să aplice pe fiecare colet expediat
un număr de validare eliberat de ISCTPVLF, conform
modelului prezentat în anexa nr. 2.

(7) Operatorii care beneficiază de această posibilitate
trebuie să dispună de:
— personal de control care a urmat o formă de
pregătire agreată de autoritatea competentă;
— spațiu și echipamente necesare condiționării și
etichetării produselor;
— registru care să cuprindă toate operațiunile de
control de conformitate efectuate asupra loturilor de legume
și fructe proaspete expediate spre comercializare.
Dacă operatorul autorizat nu mai oferă garanții
suficiente pentru asigurarea unui procentaj constant și
ridicat de conformitate sau când una dintre condițiile de
mai sus nu este îndeplinită, autoritatea competentă retrage
această autorizație.
(8) Se exceptează de la respectarea standardelor de
comercializare fructele și legumele expuse, livrate sau
comercializate direct de către producătorii agricoli la
centrele de sortare și ambalare, precum și în piețele
agroalimentare tradiționale.
Art. 5. — (1) Înainte ca produsele destinate exportului
să părăsească teritoriul național către terțe țări, organismul
de control competent se va asigura, prin controlul de
conformitate, că loturile de fructe și legume proaspete
corespund prevederilor standardelor de comercializare în
vigoare.
Exportatorii sunt obligați să comunice organismelor de
control toate informațiile pe care acestea din urmă le
consideră necesare pentru organizarea și executarea
controalelor.
Pentru operatorii care îndeplinesc condițiile prevăzute la
art. 4 alin. (4), autoritatea de control competentă poate
stabili, pentru fiecare categorie de operatori și în funcție de
o analiză a riscului, un procent minim de expedieri și de
loturi care vor face obiectul unui control de conformitate în
stadiul de export. Acest procent va trebui să asigure
respectarea prevederilor standardelor de comercializare.
În cazul în care în timpul controalelor se descoperă
nereguli semnificative, organismele de control vor mări
frecvența controalelor la operatorii respectivi.
(2) Organismul de control eliberează certificatul de
conformitate al cărui model este prevăzut în anexa nr. 3,
pentru fiecare lot destinat exportului pe care îl consideră a
fi conform cu standardele de comercializare, în urma
operațiunilor de control.
În cazul în care un export este compus din mai multe
loturi, conformitatea acestora poate fi certificată global,
printr-un singur certificat, cu enumerarea distinctă a tuturor
loturilor care alcătuiesc exportul respectiv.
(3) Declarația vamală de export va fi acceptată de
autoritatea vamală dacă:
— loturile de legume și fructe proaspete sunt însoțite
de certificatul de conformitate menționat la alin. (2) sau cel
menționat la art. 7 alin. (2);
— autoritatea competentă a informat autoritatea vamală
că loturile respective au făcut obiectul eliberării unuia dintre
cele două certificate.
Art. 6. — (1) Înaintea punerii în circulație, toate loturile
de fructe și legume provenite din țările terțe vor fi supuse
controlului de conformitate cu standardele de comercializare.

MONITORUL OFICIAL AL ROMÂNIEI, PARTEA I, Nr. 763/7.IX.2006
Importatorii sunt obligați să comunice organismelor de
control informațiile pe care acestea le consideră necesare
pentru organizarea și executarea controalelor de
conformitate.
(2) În stadiul de import, organismul de control
competent efectuează, pentru fiecare lot importat, un
control de conformitate și emite, în caz de constatare a
conformității, certificatul al cărui model este prevăzut în
anexa nr. 3.
În cazul în care un import este compus din mai multe
loturi, conformitatea acestora poate fi certificată global,
printr-un singur certificat, cu enumerarea distinctă a loturilor
care alcătuiesc importul respectiv.
(3) Autoritatea vamală autorizează punerea în liberă
circulație a fructelor și legumelor, dacă mărfurile sunt
însoțite de certificatul de conformitate sau dacă autoritatea
de control competentă a informat autoritatea vamală că
loturile respective au făcut obiectul eliberării certificatului de
conformitate.
Autoritatea de coordonare și/sau organismele de control pot
solicita organelor vamale orice informație necesară
verificării conformității cu standardele de comercializare a
fructelor și legumelor destinate consumului în stare
proaspătă, conform prezentului ordin.
(4) Prin derogare de la alin. (1), (2) și (3), în cazul în
care organismul de control competent estimează că
riscurile de neconformitate pentru anumite loturi, cu o
greutate egală sau mai mică de 500 kg, sunt scăzute,
poate să nu efectueze controlul la acestea.
Măsura luată va fi comunicată autorității vamale, printr-o
declarație dată în acest sens, cu semnătura și ștampila
organismului de control competent.
Art. 7. — (1) Produsele destinate prelucrării industriale
sunt legumele și fructele care fac obiectul normelor de
comercializare și care sunt trimise spre a fi prelucrate
industrial în produse a căror poziție în nomenclatorul
combinat este diferită de cea a produsului proaspăt inițial.
(2) Organismele de control eliberează certificatul de
destinație industrială, prevăzut în anexa nr. 4, pentru
fructele și legumele destinate exportului către țări terțe și
pentru cele importate în spațiul comunitar.
(3) Pentru loturile provenite din import, organismele de
control vor transmite autorității de coordonare a statului
membru unde se va realiza prelucrarea industrială o copie
a certificatului de destinație industrială, precum și orice
informație necesară unui eventual control al operațiunilor de
transformare industrială.
Operatorul care prelucrează legumele și fructele are
obligația ca după efectuarea prelucrării industriale să
înapoieze certificatul de destinație industrială organismului
de control competent, care se va asigura că produsele au
fost supuse transformării industriale.
(4) Ambalajele produselor destinate industrializării trebuie
să fie etichetate vizibil, cu mențiunea îdestinație industrială“
sau orice altă mențiune similară. În cazul mărfurilor
expediate angro, încărcate direct într-un mijloc de transport,
această indicație trebuie să figureze pe o fișă ce însoțește

7

marfa sau pe un formular plasat vizibil în interiorul
mijlocului de transport.
Art. 8. — (1) Controlul de conformitate prevăzut în
prezentul ordin, cu excepția controalelor efectuate în stadiul
vânzării cu amănuntul la consumatorul final, se efectuează
după metodele de control prevăzute în anexa nr. 5.
Controlul de conformitate în stadiul vânzării cu amănuntul
la consumatorul final se va face prin modalități specifice de
control stabilite de autoritatea competentă.
(2) În cazul în care controlul evidențiază conformitatea
fructelor și legumelor cu standardele de comercializare,
organismul de control competent poate să elibereze
certificatul de conformitate prevăzut în anexa nr. 3. Acest
certificat de conformitate se eliberează numai în stadiile de
import și export.
(3) În cazul în care un organism de control asigură, la
cererea unui operator, repunerea în conformitate a unor
loturi de legume și fructe într-un alt stat membru decât cel
în care s-a constatat inițial neconformitatea, statele membre
respective vor colabora, luând măsurile necesare pentru a
verifica dacă acțiunea de reasigurare a conformității a fost
efectuată corect.
În cazul în care loturile de legume și fructe:
— nu pot fi reasigurate sub aspectul conformității;
— nu pot fi destinate transformării industriale;
— nu pot fi destinate nutriției animalelor;
— nu pot fi destinate altor utilizări nealimentare,
organismul de control va cere operatorilor să ia măsurile
necesare pentru ca aceste loturi să nu ajungă pe filiera de
comercializare.
Operatorii sunt obligați să furnizeze informațiile considerate
necesare de către organismele de control.
(4) În caz de neconformitate, organismul de control
întocmește un proces-verbal de constatare a neconformității,
în prezența operatorului sau a reprezentantului său legal,
pentru loturile de legume și/sau fructe proaspete supuse
controlului. Modelul procesului-verbal de constatare a
neconformității este prevăzut în anexa nr. 6. Fructele și
legumele care au făcut obiectul procesului-verbal de
constatare a neconformității nu pot fi deplasate fără acordul
organismului de control care l-a emis.
Operatorii pot decide să reasigure conformitatea pentru
toate sau numai pentru o parte din loturile de legume
și/sau fructe pentru care s-a constatat neconformitatea.
Comercializarea loturilor de legume și/sau fructe pentru
care s-a reasigurat conformitatea se poate face numai
după eliberarea de către organismul de control competent
a unui certificat de conformitate.
Art. 9. — (1) În stadiul de import, pentru loturile de
legume și/sau fructe care nu sunt în conformitate cu
standardele de comercializare, organismele de control
informează autoritatea de coordonare, care notifică acest
lucru organismelor similare din țara exportatoare.
(2) În vederea aplicării prevederilor prezentului ordin,
pentru legumele și/sau fructele supuse standardelor de
comercializare, prevăzute în anexa nr. 7, în cuprinsul
documentelor și facturilor de însoțire a acestora trebuie să

8

MONITORUL OFICIAL AL ROMÂNIEI, PARTEA I, Nr. 763/7.IX.2006

se indice categoria de calitate, țara de origine a produselor
și, dacă este cazul, destinația industrială a produsului.
Această cerință nu se impune în stadiul vânzării cu
amănuntul către consumatorul final.
Art. 10. — (1) Sunt scutite de regimul de control de
conformitate loturile de legume și fructe proaspete
importate din statele membre ale Uniunii Europene.
(2) Anexele nr. 1—7 fac parte integrantă din prezentul
ordin.

(3) Prezentul ordin se publică în Monitorul Oficial al
României, Partea I, și va intra în vigoare în termen de
30 de zile de la data publicării.
(4) Prezentul ordin transpune prevederile Regulamentului
(CE) nr. 1.148/2001 privind controalele de conformitate cu
normele de comercializare care se aplică în sectorul
fructelor și legumelor proaspete.

Ministrul agriculturii, pădurilor și dezvoltării rurale,
Gheorghe Flutur
București, 24 august 2006.
Nr. 592.
ANEXA Nr. 1

M O D E L D E E T I C H E T Ă*)

Ambalator și/sau expeditor:

Categoria de calitate:

Produsul:

Calibrul:

Varietatea:

Marca oficială de control (opțional):

Originea produsului (țara de origine):
Cantitatea:

*) Acest model de etichetă nu aduce atingere altor mențiuni prevăzute în diferitele regulamente ale Comunității Europene.

ANEXA Nr. 2*)

MODEL DE ETICHETĂ

*) Anexa nr. 2 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 763/7.IX.2006

9
ANEXA Nr. 3*)

*) Anexa nr. 3 este reprodusă în facsimil.

10

MONITORUL OFICIAL AL ROMÂNIEI, PARTEA I, Nr. 763/7.IX.2006
ANEXA Nr. 4*)

*) Anexa nr. 4 este reprodusă în facsimil.

MONITORUL OFICIAL AL ROMÂNIEI, PARTEA I, Nr. 763/7.IX.2006

11
ANEXA Nr. 5

METODE DE CONTROL

Prezentele metode de control corespund Ghidului de
aplicare a controlului de calitate al fructelor și legumelor
proaspete, adoptat de grupul de lucru CEE/ONU.
I. Definiții
a) control de conformitate — controlul efectuat pentru
verificarea conformității fructelor și legumelor proaspete cu
standardele de comercializare, aprobate prin Ordinul
ministrului agriculturii, pădurilor și dezvoltării rurale
nr. 532/2004.
Acest control poate cuprinde:
— un control al documentelor care însoțesc lotul de
fructe și/sau legume;
— un control fizic al lotului de fructe și/sau legume, prin
prelevare de probe, pentru a verifica dacă acesta
îndeplinește toate condițiile stabilite prin standardele de
comercializare;
b) inspector — specialist angajat al Inspecției de Stat
pentru Controlul Tehnic în Producerea și Valorificarea
Legumelor și Fructelor, care este instruit și abilitat pentru
efectuarea operațiunilor de control de conformitate;
c) produs destinat comercializării — cantitatea de fructe
și/sau legume deținută și comercializată de același
operator, existentă în momentul controlului și însoțită de
documente. Acesta se poate compune din unul sau mai
multe tipuri de produse și poate conține unul sau mai
multe loturi de fructe și/sau legume proaspete;
d) lot — cantitatea de fructe și/sau legume care în
momentul controlului este prezentată ca având aceleași
caracteristici privind:
— identitatea ambalatorului și/sau a expeditorului;
— țara de origine;
— tipul produsului;
— categoria de calitate a produsului;
— calibrul (dacă produsul se clasează în funcție de
calibrul său);
— soiul sau tipul comercial (dacă standardul îl prevede);
— tipul ambalajului și modul de prezentare a produsului.
Dacă în timpul controlului este dificil de identificat loturile
și/sau dacă nu este posibilă prezentarea distinctă a
acestora, toate loturile destinate comercializării vor putea fi
considerate ca formând același lot, dacă prezintă
caracteristici uniforme în privința tipului produsului,
expeditorului, țării de origine, categoriei de calitate și dacă
acestea sunt prevăzute în standard, a soiului sau tipului
comercial;
e) eșantionare — prelevarea temporară a unei cantități
din produs în timpul unui control de conformitate;
f) probă elementară sau eșantion — cantitatea de
produs prelevată dintr-un lot sau, în cazul unui produs în
vrac, dintr-o parte a lotului;
g) probă globală — se compune din mai multe probe
elementare reprezentative pentru lot, prelevate în cantitate
suficientă pentru a permite evaluarea lotului în funcție de
toate criteriile;
h) probă secundară — se prelevează în cazul fructelor
cu coajă și este o cantitate reprezentativă din produs
prelevată din fiecare probă elementară a probei globale, cu
o greutate cuprinsă între 0,3 kg și 1 kg. În cazul în care
proba elementară conține produse preambalate, proba
secundară se constituie dintr-un preambalaj;
i) probă compozită — un amestec omogen, în greutate
de cel puțin 3 kg, din toate probele secundare ale unei
probe globale;

j) probă redusă — o cantitate reprezentativă pentru
produs, prelevată din proba globală, într-o cantitate
suficientă pentru a permite evaluarea în funcție de un
număr de criterii. În cazul fructelor cu coajă, proba redusă
cuprinde cel puțin 100 de unități care provin din proba
compozită. Dintr-o probă globală se pot preleva mai multe
probe reduse;
k) colet — o parte a unui lot, individualizată prin
ambalajul și conținutul său. Ambalajul coletului este
conceput astfel încât să ușureze manipularea și transportul
unui anumit număr de ambalaje de vânzare ori de produse
în vrac sau ordonate, pentru a evita manipularea
individuală și deprecierile datorate transportului.
Containerele de transport rutier, feroviar, maritim și aerian
nu sunt colete. În anumite cazuri, coletul constituie un
ambalaj de vânzare;
l) ambalaj de vânzare — o parte a unui colet,
individualizată prin ambalajul și conținutul său. Ambalajul de
vânzare este conceput astfel încât să constituie o unitate
pentru utilizatorul final sau pentru consumator.
II. Modul de efectuare a controlului de conformitate
a) Specificații generale

Controlul de conformitate se efectuează prin evaluarea
probei globale prelevate la întâmplare din diferite puncte
ale lotului ce urmează a fi controlat. Proba globală trebuie
să fie reprezentativă pentru întregul lot supus controlului.
b) Identificarea loturilor și/sau o viziune de ansamblu în
privința lotului supus controlului

Identificarea loturilor se efectuează în funcție de
marcajul acestora. În cazul expedierilor compuse din mai
multe loturi, inspectorul trebuie să aibă o viziune de
ansamblu asupra acestora, prin intermediul documentelor
însoțitoare. Inspectorul determină, pe baza controlului,
gradul de conformitate a loturilor, pe baza datelor ce
figurează în documentele însoțitoare. Dacă produsele
trebuie să fie sau au fost încărcate într-un mijloc de
transport, indicațiile referitoare la mijlocul de transport
trebuie să servească la identificarea expedierii.
c) Prezentarea produselor

Inspectorul stabilește coletele pe care dorește să le
examineze. Coletele trebuie să fie apoi puse la dispoziția
inspectorului de către operator sau de reprezentantul său,
în vederea efectuării controlului de conformitate.
Operațiunea de control constă în prezentarea probei
globale și furnizarea tuturor informațiilor necesare
identificării loturilor.
Dacă este necesară o probă redusă sau secundară,
inspectorul o alege din proba globală.
d) Controlul fizic

Evaluarea ambalajului și a modului de prezentare a
produsului cu ajutorul probelor elementare
În funcție de cerințele prevăzute prin standardele de
comercializare, se va avea în vedere verificarea
conformității și igienei ambalajului, precum și a materialelor
utilizate pentru confecționarea acestuia. În cazul în care
standardul respectiv prevede un anumit tip de ambalaj,
inspectorul va verifica dacă această cerință este respectată.
Controlul marcajului cu ajutorul probelor elementare
În primul rând este bine să se determine dacă marcajul
este conform cu standardele de comercializare. În cursul
efectuării controlului de conformitate, inspectorul determină
în ce măsură caracteristicile marcajului sunt corecte și/sau
dacă trebuie modificate.

12

MONITORUL OFICIAL AL ROMÂNIEI, PARTEA I, Nr. 763/7.IX.2006

Fructele și legumele ambalate individual sub o peliculă
de plastic nu pot fi considerate produse preambalate și nu
vor face obiectul marcajului prevăzut de standardele de
comercializare. În această situație, pelicula de plastic poate
fi considerată o simplă protecție pentru produse fragile.
Verificarea conformității produselor cu ajutorul probei
globale sau al probei compozite și/sau al probelor reduse
Inspectorul determină mărimea probei globale care îi
permite evaluarea loturilor. Inspectorul alege la întâmplare

coletele care sunt supuse controlului sau, în cazul
produselor în vrac, punctele din lot din care se va face
prelevarea probelor elementare. Coletele deteriorate nu pot
fi utilizate pentru alcătuirea probei globale. Acestea se pun
separat și vor face obiectul, dacă va fi cazul, al unei alte
examinări, urmând ca rezultatele să fie raportate separat.
În situația în care se impune încheierea unui proces-verbal
de constatare a neconformității, prelevarea de probe trebuie
efectuată cu respectarea cantităților enumerate mai jos:

a) Produse ambalate
Numărul coletelor
care compun lotul

până la 100
între 101 și 300
între 301 și 500
între 501 și 1.000
peste 1.000

Numărul coletelor care trebuie prelevate
pentru alcătuirea probei elementare

5
7
9
10
minimum 15

b) Produse în vrac
Masa lotului, în kg sau număr de unități
incluse în lot

până la 200
între 201 și 500
între 501 și 1.000
între 1.001 și 5.000
peste 5.000

În cazul fructelor și legumelor proaspete, voluminoase,
cu greutatea mai mare de 2 kg pe bucată, în vrac, proba
elementară trebuie să fie constituită din minimum 5 bucăți.
În cazul loturilor compuse din mai puțin de 5 colete sau
cu o greutate mai mică de 10 kg, inspectorul stabilește
integralitatea lotului.
Dacă în urma unei verificări inspectorul nu poate lua o
hotărâre, acesta decide efectuarea unui nou control,
urmând ca rezultatul să fie exprimat prin media aritmetică,
în procente, a celor două controale.
Conformitatea privind starea de dezvoltare și/sau de
maturitate ori privind prezența sau absența unor defecte
interne poate fi verificată cu ajutorul probelor reduse. Este
cazul operațiunilor de control în urma cărora are loc
distrugerea produselor.
Pentru stabilirea defectelor interne ale produsului se
folosesc probe reduse. Folosirea acestora este absolut
necesară, în special în cazul determinării procentului de
degradare a întregului lot. Volumul acestor probe se va
limita la o cantitate minimă, absolut necesară pentru
evaluarea lotului. Dacă astfel de defecte sunt constante
sau presupuse, volumul probei reduse nu poate depăși
10% din volumul probei globale care a fost constituită în
mod inițial pentru inspecție.
e) Controlul produsului

Produsul care urmează a fi controlat trebuie să fie scos
complet din ambalajul său. Inspectorul poate renunța la
aceasta, în cazul fructelor cu coajă sau dacă tipul și natura
ambalajului permit verificarea conținutului acestuia, fără a
desface
ambalajul.
Verificarea
omogenității,
a
caracteristicilor minime, a categoriilor de calitate și a
dimensiunii trebuie să se realizeze cu ajutorul probei

Masa, în kg, a probei elementare sau
numărul unităților ce trebuie prelevate

10
20
30
60
minimum 100

globale, exceptându-se fructele cu coajă, la care această
verificare se face cu ajutorul probei compozite.
În cazul în care produsul prezintă defecte, inspectorul
determină procentul de produse neconforme cu standardul
de comercializare respectiv, în funcție de numărul sau
greutatea produselor.
Verificarea criteriilor privind starea de dezvoltare și/sau
de maturitate se poate face cu ajutorul instrumentelor și
metodelor prevăzute în acest sens, în cadrul standardelor
de comercializare sau în conformitate cu practicile
recunoscute.
f) Raportarea rezultatelor inspecțiilor

Inspectorul eliberează certificatul de conformitate sau,
dacă este cazul, procesul-verbal de constatare a
neconformității.
În caz de neconformitate cu standardele de comercializare,
operatorii sau reprezentanții acestora sunt imediat informați,
în scris, asupra cauzelor care au determinat neconformitatea.
Dacă este posibil ca produsului să i se reasigure
conformitatea cu standardele de comercializare, prin
modificarea marcajului, operatorul sau reprezentantul său
va fi informat în legătură cu aceasta.
Dacă produsul prezintă defecte, procentul considerat
neconform cu standardul de comercializare trebuie să fie
precizat.
g) Diminuarea valorii produsului în urma controlului de
conformitate

După efectuarea controlului de conformitate proba
globală este pusă la dispoziția operatorului sau
reprezentantului acestuia.
Inspectorul nu este obligat să restituie elementele probei
globale care au fost distruse în timpul efectuării controlului.

MONITORUL OFICIAL AL ROMÂNIEI, PARTEA I, Nr. 763/7.IX.2006

13
ANEXA Nr. 6

MINISTERUL AGRICULTURII, PĂDURILOR ȘI DEZVOLTĂRII RURALE
ISCTPVLF ...................................................
PROCES-VERBAL

de constatare a neconformității, potrivit prevederilor art. 8 alin. (4)
din Ordinul ministrului agriculturii, pădurilor și dezvoltării rurale nr. 592/2006
Nr. .................................
Încheiat astăzi .............................................................
(ziua, luna, anul)

1. Agent constatator
........................................ funcția ................................ legitimația nr. ...........................................................................
........................................ funcția ................................ legitimația nr. ...........................................................................
........................................ funcția ................................ legitimația nr. ...........................................................................
2. Operator controlat ...........................................................................................................................................................
RC ............................... CUI ...........................................................................................................................................,
adresa sediului .........................................................................................................................................................................,
Certificat de producător nr. ................................... eliberat de ................................................................................................
3. Unitatea (filiala, punct de lucru) ..................................................................................................................................,
(adresa)

unde am fost primit de domnul/doamna ....................................................., în calitate de .............................................,
posesor/posesoare al/a actului de identitate ............ seria ............. nr. ....................., eliberat de .................................
la data de ................................................, CNP ............................................. .
4. Obiectul controlului (descrierea loturilor)*) ...................................................................................................................
.............................................................................................................................................................................................................
.............................................................................................................................................................................................................
5. Constatări în timpul efectuării controlului
în ziua .........., luna ......................, anul ......, ora .............
.............................................................................................................................................................................................................
.............................................................................................................................................................................................................
6. Măsuri stabilite în baza constatărilor ...........................................................................................................................
.............................................................................................................................................................................................................
.............................................................................................................................................................................................................
7. Obiecțiuni ....................................................................................................................................................................
.............................................................................................................................................................................................................
.............................................................................................................................................................................................................
Inspector ISCTPVLF,
......................................
LS

Agentul economic controlat sau reprezentantul acestuia,
.................................................................................................
LS

*) Cu respectarea condițiilor de eșantionare prevăzute în anexa nr. 5 îMetode de control“.
ANEXA Nr. 7
LISTA

fructelor și legumelor destinate consumului în stare proaspătă, care se supun standardelor de comercializare
1.
2.
3.
4.
5.
6.
7.
8.
9.
10.
11.
12.
13.
14.
15.
16.
17.
18.

Andive
Anghinare
Ardei
Castraveți
Ceapă
Ciuperci de cultură
Conopidă
Dovlecei
Fasole păstăi
Mazăre verde
Morcov
Pătlăgele vinete
Pepene galben
Pepene verde
Praz
Salată verde, cicoare cu frunza creață
Spanac
Sparanghel

19.
20.
21.
22.
23.
24.
25.
26.
27.
28.
29.
30.
31.
32.
33.
34.
35.
36.

Tomate
Țelină
Usturoi
Varză
Varză de Bruxelles
Avocado
Alune
Caise
Căpșuni
Cireșe
Citrice
Mere
Pere
Nuci
Piersici și nectarine
Prune
Struguri de masă
Kiwi

14

MONITORUL OFICIAL AL ROMÂNIEI, PARTEA I, Nr. 763/7.IX.2006

MINISTERUL SĂNĂTĂȚII PUBLICE

ORDIN
pentru aprobarea Regulamentului de organizare și funcționare a comisiei de avizare
a donării de la donatorul viu
Având în vedere prevederile Legii nr. 588/2004 privind aprobarea Ordonanței Guvernului nr. 79/2004 pentru
înființarea Agenției Naționale de Transplant și ale art. 146 din titlul VI din Legea nr. 95/2006 privind reforma în domeniul
sănătății, cu modificările ulterioare,
în temeiul prevederilor Hotărârii Guvernului nr. 862/2006 privind organizarea și funcționarea Ministerului Sănătății
Publice,
văzând Referatul de aprobare al Agenției Naționale de Transplant nr. E.N. 3.778/2006,
ministrul sănătății publice emite următorul ordin:
Art. 1. — Se aprobă Regulamentul de organizare și
funcționare a comisiei de avizare a donării de la donatorul
viu, prevăzut în anexa care face parte integrantă din
prezentul ordin.

Art. 2. — Direcțiile de specialitate din cadrul Ministerului
Sănătății Publice, Agenția Națională de Transplant, precum
și instituțiile implicate vor duce la îndeplinire prevederile
prezentului ordin.
Art. 3. — Prezentul ordin va fi publicat în Monitorul
Oficial al României, Partea I.

Ministrul sănătății publice,
Gheorghe Eugen Nicolăescu
București, 5 septembrie 2006.
Nr. 1.076.
ANEXĂ

REGULAMENT
de organizare și funcționare a comisiei de avizare a donării de la donatorul viu
Art. 1. — Comisia de avizare a donării de la donatorul
viu, denumită în continuare comisia, are următoarea
componență:
a) un medic cu pregătire în bioetică, reprezentant al
colegiului medicilor județean sau al municipiului București;
b) un psiholog sau medic psihiatru;
c) un medic primar angajat al spitalului și având atribuții
de conducere în cadrul acestuia, neimplicat în niciun fel în
echipele de transplant.
Art. 2. — În vederea bunei funcționări a comisiei, vor
exista 3 membri suplinitori cu competențe echivalente
membrilor titulari, care vor putea fi solicitați în situații de
urgență, atunci când unul sau mai mulți membri titulari sunt
în imposibilitate de a răspunde la solicitare.
Art. 3. — Atât membrii titulari ai comisiei, cât și membrii
suplinitori sunt numiți prin ordin al ministrului sănătății
publice, la propunerea Agenției Naționale de Transplant, în
termen de 30 de zile de la publicarea prezentului ordin în
Monitorul Oficial al României, Partea I.
Art. 4. — (1) Comisia se întrunește lunar. Convocarea
comisiei nu poate fi amânată mai mult de 5 zile, indiferent
de cauză.
(2) Conducerea instituției în care este înființată comisia
sau Agenția Națională de Transplant poate solicita
convocarea comisiei pentru a acorda consultanță etică în
domeniul transplantului.
(3) Deciziile comisiei se iau numai prin consens.
Art. 5. — Convocarea, în situații speciale, se face
telefonic sau în scris, la adresele indicate de către membrii
comisiei.
Art. 6. — Fiecare membru al comisiei este obligat să
confirme prezența sau să comunice imposibilitatea,
justificată, de a participa, în maximum 24 de ore din
momentul înștiințării.

Art. 7. — (1) Orice membru al comisiei este obligat,
pentru fiecare caz în parte, să comunice eventualele
conflicte etice.
(2) Constituie conflicte etice relația de rudenie, prietenie,
dușmănie cu donatorul ori primitorul, existența unui interes
material legat de persoanele implicate în transplant sau
implicarea în orice activitate în legătură cu cazul respectiv.
Art. 8. — Comisia poate solicita, în situații speciale, o
evaluare a capacității de exercițiu a donatorului de către
comisia medico-legală psihiatrică.
Art. 9. — Comisia va verifica dacă atât primitorul, cât și
donatorul și-au dat consimțământul informat, cunoscând și
înțelegând toate riscurile și beneficiile personale ce derivă
din actul de transplant.
Art. 10. — Comisia va evalua motivația donatorului, care
trebuie să fie altruistă și să se raporteze la principiile
umaniste. În acest sens comisia va putea solicita ancheta
socială a donatorului și va evalua atât relațiile de rudenie,
cât și natura afectivă a relațiilor dintre membrii familiei.
Art. 11. — Membrii comisiei vor păstra confidențialitatea
cu privire la orice activitate legată de caz, precum și la
orice informație aflată în cursul activității de evaluare, cu
excepția cazurilor expres prevăzute de lege.
Art. 12. — (1) Comisia va lua toate măsurile necesare
astfel încât datele medicale și informațiile genetice ale
donatorului și primitorului să rămână anonime pentru terțe
părți.
(2) Anonimatul se păstrează și față de primitor atunci
când donatorul nu dorește să își divulge identitatea, cu
excepția cazurilor în care legea impune divulgarea
identității.
Art. 13. — (1) Comisia se poate pronunța pe loc sau la
sfârșitul ședinței, dacă dosarele de evaluare sunt complete.

MONITORUL OFICIAL AL ROMÂNIEI, PARTEA I, Nr. 763/7.IX.2006
(2) Comisia își finalizează activitatea, pentru fiecare caz
în parte, prin elaborarea unui aviz etic scris care cuprinde
și motivația deciziei luate. Avizul se înmânează potențialilor
donatori și primitori, un exemplar păstrându-se la dosar.
(3) Avizul comisiei este obligatoriu, neputând fi încălcat
de instituția sesizată cu efectuarea transplantului.
(4) Contestațiile privitoare la avizul comisiei se
soluționează de Comisia de bioetică a Ministerului Sănătății
Publice, sesizată prin intermediul Agenției Naționale de
Transplant.
(5) Persoanele îndreptățite să formuleze contestația sunt
donatorul și/sau primitorul, dacă aceștia sunt majori, sau
aparținătorii legali în cazul minorilor.
(6) Contestația se formulează către Agenția Națională
de Transplant, în termen de 48 de ore de la comunicarea
avizului comisiei.
(7) Agenția Națională de Transplant sesizează Comisia
de bioetică a Ministerului Sănătății Publice, care va
comunica soluția pronunțată, în termen de 7 zile de la
momentul sesizării.
Art. 14. — Prelevarea de sânge, piele, spermă, cap
femural, placentă, sânge din cordonul ombilical, membrane
amniotice de la donatorii vii, ce vor fi utilizate în scop
terapeutic, se face fără avizul comisiei, dar cu respectarea
următoarelor norme etice:

15

a) evaluarea stării de sănătate a donatorului de către
medicii specialiști;
b) evaluarea riscurilor pentru sănătatea donatorului,
determinate de activitatea de prelevare;
c) consimțământul informat al donatorului sau al
reprezentantului legal, luat în condițiile stipulate în titlul VI
din Legea nr. 95/2006 privind reforma în domeniul
sănătății, cu modificările ulterioare;
d) păstrarea confidențialității privind datele medicale și
informațiile genetice ale donatorului față de terți;
e) păstrarea anonimatului donatorului, în situațiile
stipulate de lege;
f) interzicerea comercializării acestor produse biologice
în afara cadrului legal, inclusiv a recompensei materiale
pentru donatori sau terți.
Art. 15. — Comisia are dreptul să urmărească prin
sondaj respectarea normelor etice prevăzute la art. 14.
Art. 16. — Comisia de bioetică a Ministerului Sănătății
Publice și Agenția Națională de Transplant supraveghează
desfășurarea activităților comisiilor de avizare a donării de
la donatorul viu din fiecare unitate, propun ministrului
sănătății publice modificarea prezentului regulament, dacă
este cazul, și asigură educația medicală continuă a
membrilor comisiilor în bioetica transplantului.

MINISTERUL SĂNĂTĂȚII PUBLICE

ORDIN
pentru aprobarea Normelor privind stabilirea standardului de instruire profesională
a persoanei desemnate pentru asigurarea calității țesuturilor și/sau celulelor umane procesate
și/sau utilizate în scop terapeutic
Având în vedere prevederile Ordonanței Guvernului nr. 79/2004 pentru înființarea Agenției Naționale de Transplant,
aprobată cu modificări prin Legea nr. 588/2004, cu modificările și completările ulterioare, ale art. 161 din titlul VI din
Legea nr. 95/2006 privind reforma în domeniul sănătății, cu modificările ulterioare,
în temeiul prevederilor Hotărârii Guvernului nr. 862/2006 privind organizarea și funcționarea Ministerului
Sănătății Publice,
văzând Referatul de aprobare al Agenției Naționale de Transplant nr. E.N. 3.779/2006,
ministrul sănătății publice emite următorul ordin:
Art. 1. — Se aprobă Normele privind stabilirea
standardului de instruire profesională a persoanei
desemnate pentru asigurarea calității țesuturilor și/sau
celulelor umane procesate și/sau utilizate în scop
terapeutic, prevăzute în anexa care face parte integrantă
din prezentul ordin.

Art. 2. — Direcțiile de specialitate din cadrul Ministerului
Sănătății Publice, Agenția Națională de Transplant, precum
și instituțiile implicate vor duce la îndeplinire prevederile
prezentului ordin.
Art. 3. — Prezentul ordin va fi publicat în Monitorul
Oficial al României, Partea I.

Ministrul sănătății publice,
Gheorghe Eugen Nicolăescu
București, 5 septembrie 2006.
Nr. 1.077.
ANEXĂ

NORME
privind stabilirea standardului de instruire profesională a persoanei desemnate pentru asigurarea calității țesuturilor
și/sau celulelor umane procesate și/sau utilizate în scop terapeutic
Art. 1. — Persoana desemnată pentru asigurarea calității
țesuturilor și/sau celulelor umane procesate și/sau utilizate
în scop terapeutic are un statut independent de activitatea
propriu-zisă desfășurată în banca de țesuturi și este
responsabilă de fiecare examen de asigurare a calității.

Art. 2. — Persoana desemnată pentru asigurarea calității
țesuturilor și/sau celulelor umane procesate și/sau utilizate
în scop terapeutic trebuie să îndeplinească următoarele
standarde de instruire profesională:
a) absolvirea unei instituții de învățământ superior în
domeniile științelor medicale ori biologie;

16

MONITORUL OFICIAL AL ROMÂNIEI, PARTEA I, Nr. 763/7.IX.2006

b) experiență profesională de cel puțin 2 ani în domenii
relevante.
Art. 3. — Persoana desemnată pentru asigurarea
calității țesuturilor și/sau celulelor umane procesate și/sau
utilizate în scop terapeutic are următoarele obligații:
a) supraveghează respectarea regulilor tehnice și
administrative;
b) punerea în practică a asigurării calității;
c) calificarea și formarea profesională continuă a
personalului angajat;
d) punerea în practică și respectarea regulilor de igienă
și securitate sanitară;
e) aprobarea procedurilor, actualizarea lor și verificarea
aplicării acestora;
f) verificarea calității prelevărilor care i-au fost încredințate;
g) validarea țesuturilor prelevate;
h) păstrează o înregistrare a activității, incluzând tipurile
și cantitățile de țesuturi și/sau celule procurate, testate,
conservate, depozitate sau distribuite ori casate, și a
originii și destinației acestor țesuturi și/sau celule;
i) răspunde de raportarea, investigarea, înregistrarea și
transmiterea informațiilor asupra efectelor și reacțiilor

adverse grave care pot influența calitatea și siguranța
țesuturilor și celulelor, ce pot fi atribuite procurării, testării,
procesării, depozitării și distribuției țesuturilor și celulelor,
precum și a oricăror reacții adverse grave observate în
timpul sau după aplicarea clinică, ce pot fi legate de
calitatea și siguranța țesuturilor și celulelor;
j) este responsabilă pentru recepția și împachetarea
țesuturilor și celulelor;
k) verificarea condițiilor de stocare a țesuturilor și/sau
celulelor recepționate, precum și a inscripționării, documentării
și împachetării acestora, în conformitate cu standardele
aprobate;
l) redactarea raportului de activitate.
Art. 4. — Nominalizarea de către conducerea băncii de
țesuturi a persoanei desemnate pentru asigurarea calității
țesuturilor și/sau celulelor umane procesate și/sau utilizate
în scop terapeutic se face numai cu avizul Agenției
Naționale de Transplant, după analiza dosarului care să
demonstreze competența persoanei respective, formarea
profesională și experiența privind tehnicile puse în practică
în banca de țesuturi.

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind nivelul ratei dobânzii de referință a Băncii Naționale
a României, valabil în luna septembrie 2006
Având în vedere prevederile Legii nr. 312/2004 privind Statutul Băncii
Naționale a României și ținând seama de evoluțiile macroeconomice și
monetare recente,
Banca Națională a României

h o t ă r ă ș t e:

Pentru luna septembrie 2006, nivelul ratei dobânzii de referință a
Băncii Naționale a României este de 8,75% pe an.
Președintele Consiliului de administrație al Băncii Naționale a României,
Mugur Constantin Isărescu
București, 1 septembrie 2006.
Nr. 18.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 763/7.IX.2006 conține 16 pagini.

Prețul: 1,15 lei

&JUYDGY|119390]
ISSN 1453—4495

