Anul 174 (XVIII) — Nr. 879

PARTEA

I

LEGI, DECRETE, HOTĂRÂRI ȘI ALTE ACTE

Vineri, 27 octombrie 2006

SUMAR

Nr.

Pagina

Nr.
domeniului public al județului Maramureș, precum
și al municipiilor, orașelor și comunelor din județul
Maramureș .................................................................

LEGI ȘI DECRETE
389. — Lege pentru ratificarea Convenției-cadru privind
protecția și dezvoltarea durabilă a Carpaților,
adoptată la Kiev la 22 mai 2003 ............................

1–2

Convenția-cadru privind protecția și dezvoltarea durabilă
a Carpaților ..............................................................

2–7

1.167. — Decret privind promulgarea Legii pentru
ratificarea Convenției-cadru privind protecția și
dezvoltarea durabilă a Carpaților, adoptată la Kiev
la 22 mai 2003 .........................................................

8

230.

238.

DECIZII ALE CURȚII CONSTITUȚIONALE
Decizia nr. 608 din 21 septembrie 2006 referitoare la
excepția de neconstituționalitate a dispozițiilor
art. 4 din Legea contenciosului administrativ
nr. 554/2004 ..............................................................

8–9

HOTĂRÂRI ALE GUVERNULUI ROMÂNIEI
1.452. — Hotărâre pentru modificarea și completarea
Hotărârii Guvernului nr. 934/2002 privind atestarea

LEGI

Pagina

ȘI

709.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare ce
stabilește condiții desemnate pentru a defini și
menține teritoriul Comunității Europene liber de
pestă porcină clasică ................................................
— Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare
privind identificarea și înregistrarea suinelor...........
— Ordin al ministrului agriculturii, pădurilor și
dezvoltării rurale privind completarea anexei la
Ordinul ministrului agriculturii, pădurilor și
dezvoltării rurale nr. 149/2005 pentru aprobarea
Listei cuprinzând agențiile autorizate de clasificare
a carcaselor de porcine, bovine și ovine ...............

10

11–13

13–15

16

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Convenției-cadru privind protecția și dezvoltarea durabilă a Carpaților,
adoptată la Kiev la 22 mai 2003
Parlamentul României adoptă prezenta lege.
Art. 1. — Se ratifică Convenția-cadru privind protecția și
dezvoltarea durabilă a Carpaților, adoptată la Kiev la

22 mai 2003 și intrată în vigoare la 4 ianuarie 2006,
semnată de Guvernul României la data de 22 mai 2003.

2

MONITORUL OFICIAL AL ROMÂNIEI, PARTEA I, Nr. 879/27.X.2006

Art. 2. — Cu ocazia depunerii instrumentului de
ratificare, Guvernul României este autorizat să formuleze
următoarea rezervă:
îGuvernul României consideră sintagma regiunea Carpați,
din articolul 1 paragraful 1 al Convenției-cadru privind
protecția și dezvoltarea durabilă a Carpaților, ca
desemnând zona montană carpatică, aceasta fiind
delimitată, pe teritoriul României, în conformitate cu criterii
fizico-geografice, biologice, socioeconomice, legate de
posibilitățile de utilizare a terenului și modalitățile de
raportare a populației locale la condițiile fizice specifice ale
mediului înconjurător, precum și cu criteriile Comunității

Europene privind delimitarea regiunilor biomontane, stabilite
în baza Directivei 92/43/CE privind conservarea habitatelor
naturale și a speciilor de floră și faună sălbatică. Astfel,
sintagma regiunea Carpați, din articolul 1 paragraful 1 al
Convenției-cadru privind protecția și dezvoltarea durabilă a
Carpaților, semnată la Kiev la 22 mai 2003, desemnează
pe teritoriul României Munții Carpați cu depresiunile
intramontane, fără a include Platoul Transilvaniei și
dealurile subcarpatice, conform hărții prevăzute în anexă.“
Art. 3. — Anexa prevăzută la art. 2 face parte
integrantă din prezenta lege.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

TEODOR VIOREL MELEȘCANU

București, 19 octombrie 2006.
Nr. 389.

CONVENȚIA-CADRU
privind protecția și dezvoltarea durabilă a Carpaților
Părțile,
cunoscând faptul că Carpații reprezintă o bogăție naturală unică de mare frumusețe și valoare ecologică, un
important rezervor al biodiversității, zona din care izvorăsc râuri principale, un habitat și un refugiu esențial pentru
numeroase specii periclitate de plante și animale și zona naturală cea mai extinsă acoperită de păduri virgine din Europa,
și conștiente de faptul că Carpații constituie un important mediu ecologic, economic, cultural, de agrement și de viață în
inima Europei, folosit de numeroase popoare și țări,
fiind conștiente de importanța și valorile ecologice, culturale și socioeconomice ale regiunilor montane, fapt ce a
determinat Adunarea Generală a Națiunilor Unite să declare anul 2002 ca An Internațional al Munților, recunoscând
importanța regiunilor montane așa cum este specificată în cap. 13 (Dezvoltarea durabilă a munților) din Declarația privind
mediul și dezvoltarea (Agenda 21, Rio de Janeiro, 1992) și în Planul de implementare a întâlnirii mondiale la vârf pentru
dezvoltare durabilă,
reamintind Declarația pentru mediu și dezvoltare durabilă în zona carpato-danubiană, adoptată la Întâlnirea la vârf
pentru mediu și dezvoltare durabilă în zona carpato-danubiană (București, 2001),
luând în considerare principiile și prevederile pertinente specificate în instrumentele juridice de mediu relevante în
materie, strategiile și programele, la nivel global, regional și subregional,
având ca scop asigurarea unei implementări efective a unor instrumente existente, cum ar fi cele de mai sus, și
bazându-se pe alte programe internaționale,
recunoscând că Carpații constituie mediul de viață pentru populația locală și fiind conștiente de contribuția
populației locale la dezvoltarea socială, culturală și economică durabilă și pentru păstrarea cunoștințelor tradiționale în Carpați,
cunoscând importanța cooperării subregionale pentru protecția și dezvoltarea durabilă a Carpaților în contextul
procesului îun mediu pentru Europa“,
recunoscând experiența câștigată în cadrul Convenției pentru protecția Alpilor (Salzburg, 1991) ca un model de
succes pentru protecția mediului și dezvoltarea durabilă a regiunilor montane, oferind o bază solidă pentru noi inițiative de
colaborare și pentru întărirea cooperării între statele Alpine și Carpatice,
fiind conștiente de faptul că eforturile de protejare, menținere și administrare durabilă a resurselor naturale ale
Carpaților nu pot fi realizate de către o singură țară și necesită cooperare regională, precum și de valoarea sporită a
cooperării transfrontiere pentru asigurarea coerenței ecologice,
au convenit asupra celor ce urmează:
ARTICOLUL 1
Delimitarea geografică

1. Convenția se referă la regiunea Carpați (denumită în
continuare Carpați) care va fi definită de Conferința părților.

2. Fiecare parte contractantă poate extinde aplicarea
prezentei convenții și a protocoalelor la aceasta la părți
adiționale din teritoriul lor național, prin transmiterea către
depozitar a unei declarații, cu condiția ca aceasta să fie
necesară pentru implementarea prevederilor prezentei convenții.

MONITORUL OFICIAL AL ROMÂNIEI, PARTEA I, Nr. 879/27.X.2006
ARTICOLUL 2
Obiective și principii generale

1. Părțile vor urmări realizarea unei politici cuprinzătoare
și vor coopera pentru păstrarea și dezvoltarea durabilă a
Carpaților, printre altele și în vederea îmbunătățirii calității
vieții, întăririi economiei și comunităților locale și conservării
valorilor naturale și moștenirii culturale.
2. Pentru atingerea obiectivului la care se face referire
în paragraful 1, părțile vor lua măsuri corespunzătoare în
domeniile prevăzute în art. 4—13 din prezenta convenție,
prin promovarea:
a) principiilor precauției și prevenirii;
b) principiului îpoluatorul plătește“;
c) participării publicului și implicării factorilor interesați;
d) cooperării transfrontiere;
e) gospodăririi și planificării integrate a resurselor
terestre și de apă;
f) unei abordări programatice; și
g) unei abordări ecosistemice.
3. Pentru realizarea obiectivelor prevăzute în prezenta
convenție și pentru asigurarea implementării lor, părțile pot,
dacă este necesar, să elaboreze și să adopte protocoale.
ARTICOLUL 3
Gospodărirea integrată a resurselor terestre

Părțile trebuie să promoveze gospodărirea integrată a
resurselor terestre, astfel cum este definită în cap. 10 din
Agenda 21, prin dezvoltarea și implementarea
instrumentelor potrivite, cum ar fi planurile de gospodărire
integrată, referitoare la domeniile prezentei convenții.
ARTICOLUL 4
Conservarea și utilizarea durabilă a biodiversității
și a diversității peisajelor

3

5. Părțile vor coopera în realizarea Rețelei ecologice
carpatice ca parte constitutivă a Rețelei ecologice
paneuropene, în stabilirea și sprijinirea Rețelei carpatice
pentru arii protejate, precum și pentru îmbunătățirea
conservării și gestionării durabile în afara ariilor protejate.
6. Părțile vor lua măsuri adecvate pentru integrarea
obiectivelor de conservare și utilizare durabilă a diversității
biologice și a peisajelor în cadrul politicilor sectoriale, cum
ar fi agricultura montană, silvicultura montană, gospodărirea
bazinelor râurilor, turismul, transportul și energia, industria
și activitățile miniere.
ARTICOLUL 5
Planificarea teritoriului

1. Părțile vor urmări politicile de planificare a teritoriului
în vederea dezvoltării durabile a Carpaților, care vor lua în
considerare condițiile ecologice și socioeconomice specifice
Carpaților și ecosistemelor montane ale acestora, furnizând
beneficii pentru comunitățile locale.
2. Părțile vor avea ca scop coordonarea pentru
planificarea teritoriului în zonele de frontieră, prin
dezvoltarea programelor și politicilor de planificare teritorială
transfrontiere și/sau regionale, îmbunătățind și sprijinind
cooperarea dintre instituțiile relevante regionale și locale din
Carpați.
3. În dezvoltarea acestor politici și programe de
planificare a teritoriului, o atenție specială trebuie acordată,
printre altele:
a) transportului transfrontalier, infrastructurii și serviciilor
de telecomunicații și energie;
b) conservării și utilizării durabile a resurselor naturale;
c) planificării coerente a localităților și a teritoriului din
zonele de graniță;
d) prevenirii impactului transfrontalier al poluării;
e) planificării integrate a utilizării terenului și evaluărilor
impactului asupra mediului.
ARTICOLUL 6

1. Părțile vor urmări să realizeze politici având ca scop
conservarea, utilizarea durabilă și refacerea diversității
biologice și a peisajelor în Carpați. Părțile trebuie să
întreprindă măsuri adecvate pentru asigurarea unui nivel
ridicat al protecției și utilizării durabile a habitatelor naturale
și seminaturale, a continuității și conectivității acestora și a
speciilor de floră și faună care sunt caracteristice regiunii,
în special pentru protecția speciilor amenințate, a speciilor
endemice Carpaților și a carnivorelor mari.
2. Părțile vor promova susținerea adecvată a habitatelor
seminaturale, restaurarea habitatelor degradate și vor
susține dezvoltarea și implementarea planurilor de
gospodărire relevante.
3. Părțile vor urmări aplicarea măsurilor de prevenire a
introducerii speciilor străine și eliberării organismelor
modificate genetic ce amenință ecosistemele, habitatele sau
speciile, controlul sau eradicarea lor.
4. Părțile vor dezvolta și/sau promova sisteme de
monitorizare compatibile, vor coordona inventare regionale
ale speciilor și habitatelor, vor coordona cercetarea
științifică și interconectarea lor.

Gospodărirea integrată și durabilă a apei/bazinelor hidrografice

Luând în considerare particularitățile hidrologice,
biologice, ecologice și alte particularități ale bazinelor
râurilor de munte, părțile:
a) vor lua măsuri adecvate pentru promovarea politicilor
care integrează utilizarea durabilă a resurselor de apă cu
planificarea utilizării terenurilor și vor urmări aplicarea de
politici și planuri bazate pe o abordare integrată a
administrării bazinelor râurilor, recunoscând importanța
gestionării prevenirii și controlului poluării și inundațiilor, și
reducerea fragmentării habitatelor de apă;
b) vor dezvolta politici care au ca scop gospodărirea
durabilă a resurselor de apă de suprafață și subterane,
asigurând o aprovizionare adecvată cu apă de suprafață și
subterană de bună calitate, necesară pentru utilizarea
durabilă, echilibrată și echitabilă a resursei și o canalizare
și tratare adecvată a reziduurilor de apă;
c) vor dezvolta politici care au ca scop conservarea
cursurilor naturale de apă, izvoarelor, lacurilor și a
resurselor subterane, precum și conservarea și protejarea
zonelor umede și a ecosistemelor de zone umede și

4

MONITORUL OFICIAL AL ROMÂNIEI, PARTEA I, Nr. 879/27.X.2006

protejarea împotriva efectelor dăunătoare naturale și
antropice, cum ar fi inundațiile și poluarea accidentală a
apei;
d) vor dezvolta în continuare un sistem coordonat sau
comun de măsuri, activități și avertizare timpurie privind
impactul transfrontier asupra regimului apelor, al inundațiilor
și al poluării accidentale a apei, precum și cooperarea în
prevenirea și reducerea daunelor și acordarea de asistență
în lucrările de restaurare.

pentru mobilitatea și accesul în Carpați, minimizând în
același timp efectele dăunătoare asupra sănătății umane,
peisajelor, plantelor, animalelor și habitatelor acestora și
încorporând cerințele de administrare a transportului durabil
în toate etapele de planificare a transportului în Carpați.
3. În zonele sensibile din punctul de vedere al mediului,
părțile vor coopera în vederea dezvoltării modelelor de
transport favorabile mediului.

ARTICOLUL 7

Turismul durabil

Agricultura și silvicultura durabile

1. Părțile vor menține organizarea modului tradițional de
cultivare a terenurilor, într-o manieră durabilă, și vor lua
măsuri adecvate pentru planificarea și implementarea
politicilor agricole, ținând cont de necesitatea protecției
ecosistemelor și a peisajelor montane, de importanța
diversității biologice și de condițiile specifice mai puțin
favorabile din zona montană.
2. Părțile vor urmări aplicarea de politici care au ca
scop dezvoltarea și stabilirea de instrumente adecvate, cum
ar fi programele agro-mediu de o importanță crucială în
Carpați, întărind integrarea preocupărilor de mediu în
politicile agricole și de planificare a teritoriului și ținând
cont de importanța ecologică ridicată a ecosistemelor
montane din Carpați, cum ar fi pășunile naturale și
seminaturale, ca parte a rețelelor ecologice și a utilizării
tradiționale a peisajelor și terenurilor.
3. Părțile vor urmări politici care au ca scop
promovarea și sprijinirea utilizării instrumentelor și
programelor compatibile cu principiile de administrare
forestieră durabilă, internațional acceptate.
4. Părțile vor aplica practicile de management durabil
forestier montan în Carpați, ținând cont de multiplele funcții
ecologice ale pădurilor, de importanța ecologică ridicată a
ecosistemelor montane carpatice, precum și de condițiile
mai puțin favorabile din pădurile montane.
5. Părțile vor urmări politici care au ca scop
desemnarea ariilor naturale protejate, în special păduri
virgine în număr și mărime suficiente, cu scopul de a
restricționa sau adapta utilizarea acestora în conformitate
cu îndeplinirea obiectivelor de conservare.
6. Părțile vor promova practici privind măsuri forestiere
și agricole favorabile mediului, asigurând o retenție
corespunzătoare a precipitațiilor în munți în vederea
asigurării unei mai bune preveniri a inundațiilor și a
creșterii siguranței vieții și bunurilor.
ARTICOLUL 8
Transportul durabil și infrastructura

1. Părțile vor urmări politici durabile de transport și de
planificare și dezvoltare a infrastructurii, care vor ține cont
de specificul mediului montan, prin luarea în considerare a
protecției zonelor sensibile, în special a zonelor bogate în
biodiversitate și a celor de importanță internațională, a
protecției biodiversității și peisajelor și a zonelor cu
importanță turistică deosebită.
2. Părțile vor urmări să coopereze în vederea dezvoltării
politicilor de transport durabil care furnizează beneficii

ARTICOLUL 9

1. Părțile vor lua măsuri pentru a promova turismul
durabil în Carpați, în beneficiul populațiilor locale, pe baza
patrimoniului excepțional cultural, peisagistic și natural al
Carpaților, și vor spori cooperarea în acest scop.
2. Părțile vor urmări dezvoltarea politicilor ce au ca
scop promovarea cooperării transfrontiere în vederea
facilitării dezvoltării turismului durabil, precum planuri de
gospodărire coordonate sau comune pentru zonele de
interes turistic și ariile protejate transfrontiere sau de lângă
frontieră.
ARTICOLUL 10
Industria și energia

1. Părțile vor urmări promovarea tehnologiilor de
producție mai curate, în vederea prevenirii accidentelor
industriale, acționării în caz de accident și remedierii în
mod adecvat a consecințelor acestora, precum și în
vederea păstrării sănătății oamenilor și a ecosistemelor
montane.
2. Părțile vor urma politici menite să introducă metode
de producție, distribuție și folosire a energiei, care să
minimizeze efectele adverse asupra biodiversității și
peisajelor, incluzând folosirea surselor regenerabile de
energie și a măsurilor de conservare a energiei, după caz.
3. Părțile vor contribui la reducerea impactului
exploatărilor de minereuri asupra mediului și vor asigura
supravegherea adecvată a mediului din punctul de vedere
al tehnologiilor și practicilor de minerit.
ARTICOLUL 11
Patrimoniul cultural și cunoștințele tradiționale

Părțile vor urma politici care vizează promovarea și
protecția patrimoniului cultural și a cunoștințelor tradiționale
ale populației locale, a producerii și comerțului de mărfuri
locale, obiecte artizanale și de artă. Părțile vor urmări
păstrarea arhitecturii tradiționale specifice, a modului de
utilizare a terenurilor, a raselor locale de animale
domestice și a varietăților de plante cultivate și utilizarea
durabilă a plantelor sălbatice în Carpați.
ARTICOLUL 12
Evaluarea mediului/sistemul de informatizare, monitorizarea
și avertizarea timpurie

1. Părțile vor aplica, acolo unde este necesar,
evaluarea riscurilor, evaluarea impactului de mediu și
evaluări strategice de mediu, ținând cont de specificul
ecosistemelor munților Carpați, și vor lua în considerare

MONITORUL OFICIAL AL ROMÂNIEI, PARTEA I, Nr. 879/27.X.2006
proiecte cu caracter transfrontier în Carpați, evaluând
impactul acestora asupra mediului, pentru a se evita
efectele dăunătoare transfrontiere.
2. Părțile vor elabora politici, utilizând datele de
monitorizare și evaluare existente, în scopul promovării:
a) cooperării pentru realizarea activităților de cercetare
și pentru evaluările științifice în Carpați;
b) programelor comune sau complementare de
monitorizare, inclusiv monitorizarea sistematică a mediului;
c) standardizării, complementarității și comparabilității
metodelor de cercetare și activităților de achiziție a datelor;
d) armonizării și dezvoltării indicatorilor sociali,
economici și de mediu, existenți și noi;
e) unui sistem timpuriu de avertizare, monitorizare și
evaluare a pericolelor și riscurilor de mediu antropice și
naturale;
f) unui sistem informațional accesibil tuturor părților.
ARTICOLUL 13
Creșterea gradului de conștientizare, educare și participare
a publicului

1. Părțile vor urma politici menite să crească gradul de
conștientizare pentru protecția mediului și să
îmbunătățească accesul publicului la informații privind
protecția și dezvoltarea durabilă a Carpaților, prin
promovarea de programe de educație specifice în domeniu.
2. Părțile vor urma politicile privind garantarea
participării publicului la luarea deciziilor privind protecția și
dezvoltarea durabilă a Carpaților și pentru implementarea
prezentei convenții.
ARTICOLUL 14
Conferința părților

1. Conferința părților (denumită în continuare Conferința)
este în acest fel stabilită.
2. Conferința va discuta probleme comune ale părților și
va lua deciziile necesare pentru promovarea implementării
efective a prezentei convenții. În particular, aceasta:
a) va revizui și va sprijini în mod regulat implementarea
prezentei convenții și a protocoalelor sale;
b) va adopta amendamente la prezenta convenție, în
conformitate cu art. 19;
c) va adopta protocoale, inclusiv amendamente, în
conformitate cu art. 18;
d) va nominaliza președintele său și va stabili grupul
executiv pentru activitatea dintre sesiuni, după cum este
necesar și în conformitate cu regulile de procedură
stabilite;
e) va stabili organisme subsidiare, incluzând grupuri de
lucru tematice, considerate a fi necesare pentru
implementarea prezentei convenții, revizuind în mod regulat
rapoartele acestora și acordându-le consultanță;
f) va aproba pentru activitățile sale un program de
lucru, reguli financiare și bugetul necesar, inclusiv pentru
organismele subsidiare și secretariat, și va realiza
aranjamentele necesare pentru finanțarea acestora, în
conformitate cu art. 17;
g) va adopta regulile de procedură;

5

h) va adopta sau recomanda măsuri pentru realizarea
obiectivelor prevăzute în art. 2—13;
i) dacă este cazul, va căuta să coopereze cu
organisme sau agenții competente, naționale ori
internaționale, guvernamentale sau nonguvernamentale, și
va promova și întări relațiile cu alte convenții relevante,
căutând să evite dublarea eforturilor; și
j) va exercita acele funcții care ar putea fi necesare
pentru realizarea obiectivelor prezentei convenții.
3. Prima sesiune a Conferinței va fi convocată nu mai
târziu de un an de la data intrării în vigoare a prezentei
convenții. Sesiunile ordinare vor fi ținute la fiecare 3 ani, în
cazul în care Conferința nu hotărăște altfel.
4. Sesiunile extraordinare ale Conferinței vor fi
convocate oricând se va decide fie de către Conferință în
sesiune ordinară, fie la solicitarea scrisă a oricărei părți, cu
condiția ca, în termen de 3 luni de la data la care
solicitarea a fost comunicată părților de către secretariat,
să fie susținută de cel puțin o treime din numărul părților.
5. Părțile pot decide să accepte ca observatori la
întrunirile ordinare și extraordinare ale Conferinței:
a) orice alt stat;
b) orice organizație națională guvernamentală sau
nonguvernamentală ale cărei activități sunt în legătură cu
prezenta convenție.
Condițiile pentru admiterea și participarea observatorilor
vor fi stabilite în regulile de procedură.
Acești observatori pot prezenta orice observație sau
raport relevant pentru obiectivele prezentei convenții.
6. Conferința va lua deciziile prin consens.
ARTICOLUL 15
Secretariat

1. Un secretariat este stabilit prin prezenta convenție.
2. Funcțiile acestuia vor fi:
a) să elaboreze planuri pentru sesiunile Conferinței și să
furnizeze serviciile solicitate;
b) să compileze și să transmită rapoartele înaintate
către acesta;
c) să-și coordoneze activitățile cu cele ale secretariatelor
altor instituții internaționale și convenții relevante;
d) să pregătească rapoarte privind exercitarea funcțiilor
sale conform prevederilor prezentei convenții și ale
protocoalelor acesteia, inclusiv rapoarte financiare, și să le
prezinte Conferinței;
e) să faciliteze cercetarea, comunicarea și schimbul de
informații în probleme ce privesc prezenta convenție; și
f) să îndeplinească alte funcții de secretariat, care pot fi
stabilite de Conferință.
ARTICOLUL 16
Organisme subsidiare

Organismele subsidiare, inclusiv grupurile tematice de
lucru stabilite în concordanță cu art. 14 paragraful 2 lit. e),
vor furniza Conferinței, dacă este necesar, asistență
tehnică, informații și consultanță asupra problemelor
specifice legate de protecția și dezvoltarea durabilă a
Carpaților.

6

MONITORUL OFICIAL AL ROMÂNIEI, PARTEA I, Nr. 879/27.X.2006
ARTICOLUL 17
Contribuții financiare

Fiecare parte va contribui la bugetul total al prezentei
convenții în conformitate cu scala de contribuție
determinată de Conferință.
ARTICOLUL 18
Protocoale

1. Oricare parte poate propune protocoale la prezenta
convenție.
2. Proiectele protocoalelor vor fi prezentate tuturor
părților prin intermediul secretariatului, nu mai târziu de
6 luni înaintea desfășurării sesiunii Conferinței, cu prilejul
căreia vor fi luate în considerare.
3. Protocoalele vor fi adoptate și semnate cu prilejul
sesiunilor conferințelor. Intrarea în vigoare, amendarea și
retragerea din protocoale vor fi făcute mutatis mutandis în
conformitate cu art. 19, art. 21 paragrafele 2—4 și art. 22
din prezenta convenție. Numai o parte la prezenta
convenție poate deveni parte la protocoale.
ARTICOLUL 19
Amendamente la prezenta convenție

1. Orice parte poate propune amendamente la prezenta
convenție.
2. Amendamentele propuse trebuie prezentate tuturor
părților la prezenta convenție, prin intermediul secretariatului,
nu mai târziu de 6 luni înaintea desfășurării sesiunii
Conferinței, cu prilejul căreia vor fi luate în considerare.
3. Conferința va adopta amendamentele propuse prin
consens.
4. Amendamentele la prezenta convenție vor fi supuse
ratificării, aprobării sau acceptării. Amendamentele vor intra
în vigoare în cea de-a nouăzecea zi de la data depozitării
celui de-al patrulea instrument de ratificare, aprobare sau
acceptare. După aceea, amendamentele vor intra în
vigoare pentru orice altă parte, în cea de-a nouăzecea zi
de la data depunerii de către acestea a instrumentelor de
ratificare, acceptare, aderare sau aprobare.
ARTICOLUL 20
Soluționarea diferendelor

Părțile vor soluționa diferendele apărute din interpretarea
sau implementarea prevederilor prezentei convenții, prin
negocieri sau prin alte mijloace de soluționare a
diferendelor, în concordanță cu legile internaționale.
ARTICOLUL 21
Intrarea în vigoare

1. Prezenta convenție va fi deschisă spre semnare la
depozitar începând de la 22 mai 2003 pînă la 22 mai
2004.
2. Prezenta convenție va fi supusă ratificării, acceptării
sau aprobării și va fi deschisă pentru aderare oricărei părți
care nu a semnat-o. Instrumentele de ratificare, acceptare,
aprobare și aderare la aceasta vor fi depozitate la
depozitar.

3. Prezenta convenție va intra în vigoare în cea de-a
nouăzecea zi de la data depozitării celui de-al patrulea
instrument de ratificare, aprobare, acceptare sau aderare.
4. Prezenta convenție va intra în vigoare pentru orice
altă parte în cea de-a nouăzecea zi de la data depozitării
instrumentului de ratificare, aprobare, acceptare sau
aderare.
ARTICOLUL 22
Denunțarea

Orice parte poate să denunțe prezenta convenție prin
intermediul unei notificări scrise adresate depozitarului.
Denunțarea va deveni efectivă în cea de-a 180-a zi de la
data primirii notificării de către depozitar.
ARTICOLUL 23
Depozitarul

1. Depozitarul prezentei convenții va fi Guvernul
Ucrainei.
2. Depozitarul va notifica toate celelalte părți asupra:
a) oricărei semnături a prezentei convenții și a protocoalelor
sale;
b) depozitării oricărui instrument de ratificare, acceptare,
aprobare sau aderare;
c) datei de intrare în vigoare a prezentei convenții, a
protocoalelor sale sau a amendamentelor și asupra datei
de intrare în vigoare pentru fiecare parte;
d) oricărei notificări de denunțare a prezentei convenții
sau protocoalelor sale și asupra datei la care denunțarea
devine efectivă pentru o anumită parte;
e) depozitării oricărei declarații conform art. 1 paragraful 2.
Adoptată la Kiev, Ucraina, la 22 mai 2003, în limba
engleză, în original.
Originalul prezentei convenții va fi depozitat la depozitar,
care va distribui copii legalizate fiecărei părți.
Drept care, subsemnații, pe deplin autorizați, au semnat
prezenta convenție.
Pentru Guvernul Republicii Cehe, Libor Ambrozek,
ministrul mediului, Republica Cehă (semnat la 23 mai 2003
la Kiev, Ucraina)
Pentru Guvernul Republicii Ungare, Miklos Persanyi,
ministrul mediului, Republica Ungară (semnat la 22 mai
2003 la Kiev, Ucraina)
Pentru Guvernul Republicii Polone, Marek Ziolkovski,
ambasador plenipotențiar al Republicii Polone (semnat la
25 noiembrie 2003 la Kiev, Ucraina)
Pentru Guvernul României, Petru Lificiu, ministrul apelor
și protecției mediului, România (semnat la 22 mai 2003 la
Kiev, Ucraina)
Pentru Consiliul Miniștrilor din Serbia și Muntenegru,
Andjelka Mihajlov, ministrul mediului și resurselor naturale,
Serbia și Muntenegru (semnat la 22 mai 2003 la Kiev,
Ucraina)
Pentru Guvernul Republicii Slovace, Laszlo Miklos,
ministrul mediului, Republica Slovacă (semnat la 22 mai
2003 la Kiev, Ucraina)
Pentru Guvernul Ucrainei, Vasyl Shevchuk, ministrul
mediului și resurselor naturale, Ucraina (semnat la 22 mai
2003 la Kiev, Ucraina)

*) Anexa este reprodusă în facsimil.

Harta ariei de aplicare a Convenției-cadru privind protecția și dezvoltarea durabilă a Carpaților pe teritoriul României

ANEXĂ*)

MONITORUL OFICIAL AL ROMÂNIEI, PARTEA I, Nr. 879/27.X.2006
7

8

MONITORUL OFICIAL AL ROMÂNIEI, PARTEA I, Nr. 879/27.X.2006
PREȘEDINTELE ROMÂNIEI

DECRET
privind promulgarea Legii pentru ratificarea Convenției-cadru
privind protecția și dezvoltarea durabilă a Carpaților,
adoptată la Kiev la 22 mai 2003
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru ratificarea Convenției-cadru
privind protecția și dezvoltarea durabilă a Carpaților, adoptată la Kiev la
22 mai 2003, și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

TRAIAN BĂSESCU
București, 18 octombrie 2006.
Nr. 1.167.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 608
din 21 septembrie 2006

referitoare la excepția de neconstituționalitate a dispozițiilor art. 4
din Legea contenciosului administrativ nr. 554/2004
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Benke Károly

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 4 din Legea contenciosului administrativ
nr. 554/2004, excepție ridicată de Ion Iorgulescu în Dosarul
nr. 45.328/3/2005 al Tribunalului București — Secția a VIII-a
conflicte de muncă, asigurări sociale, contencios
administrativ și fiscal.
La apelul nominal răspunde Regia Autonomă de
Transport București, prin consilier juridic, lipsind autorul
excepției, față de care procedura de citare a fost legal
îndeplinită.
Reprezentantul Regiei Autonome de Transport București
solicită respingerea excepției, invocând în acest sens
jurisprudența Curții Constituționale.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 1 februarie 2006, pronunțată în Dosarul
nr. 45.328/3/2005, Tribunalul București — Secția a VIII-a conflicte
de muncă, asigurări sociale, contencios administrativ și

fiscal a sesizat Curtea Constituțională cu excepția de
neconstituționalitate a dispozițiilor art. 4 din Legea
contenciosului administrativ nr. 554/2004, excepție ridicată
de Ion Iorgulescu într-un litigiu având ca obiect soluționarea
excepției de nelegalitate a unei prevederi dintr-o hotărâre a
Consiliului General al Municipiului București.
În motivarea excepției de neconstituționalitate autorul
acesteia susține că dispozițiile art. 4 din Legea
nr. 554/2004, prevăzând că excepția de nelegalitate a unui
act administrativ unilateral, ridicată în fața unei instanțe
judecătorești, se soluționează de instanța de contencios
administrativ, iar nu de instanța în fața căreia a fost
ridicată excepția, sunt neconstituționale pentru că derogă în
mod nejustificat de la normele Codului de procedură civilă,
determină scindarea nejustificată a procesului și
tergiversarea soluționării acestuia.
Tribunalul București — Secția a VIII-a conflicte de
muncă, asigurări sociale, contencios administrativ și fiscal
apreciază că excepția de neconstituționalitate ridicată este
neîntemeiată, întrucât tribunalul, ca instanță de contencios
administrativ, nu este o instanță extraordinară, ci specializată
într-o materie, în fața căreia părțile beneficiază de deplină
egalitate și de toate drepturile și garanțiile procedurale.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, invocând în acest sens jurisprudența
Curții Constituționale.

MONITORUL OFICIAL AL ROMÂNIEI, PARTEA I, Nr. 879/27.X.2006
Avocatul Poporului apreciază că excepția de
neconstituționalitate este neîntemeiată, invocând în acest
sens jurisprudența Curții Constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 4 din Legea contenciosului administrativ
nr. 554/2004, publicată în Monitorul Oficial al României,
Partea I, nr. 1.154 din 7 decembrie 2004, care au
următorul cuprins: î(1) Legalitatea unui act administrativ
unilateral poate fi cercetată oricând în cadrul unui proces, pe
cale de excepție, din oficiu sau la cererea părții interesate. În
acest caz, instanța, constatând că de actul administrativ
depinde soluționarea litigiului pe fond, va sesiza prin încheiere
motivată instanța de contencios administrativ competentă,
suspendând cauza.
(2) Instanța de contencios administrativ se pronunță, după
procedura de urgență, în ședință publică, cu citarea părților.
(3) Soluția instanței de contencios administrativ este supusă
recursului, care se declară în 48 de ore de la pronunțare ori de
la comunicare și se judecă în 3 zile de la înregistrare, cu citarea
părților prin publicitate.
(4) În cazul în care instanța de contencios administrativ a
constatat nelegalitatea actului, instanța în fața căreia s-a ridicat
excepția va soluționa cauza, fără a ține seama de actul a cărui
nelegalitate a fost constatată.“
Textele constituționale invocate în susținerea excepției
sunt cele ale art. 1 alin. (3) privind statul de drept, art. 16
privind egalitatea în drepturi, art. 21 alin. (1) și (2)
referitoare la accesul liber la justiție, art. 125 alin. (2)
privind numirea, promovarea, transferarea și sancționarea
judecătorilor, art. 11 alin. (1) și art. 20 alin. (1) și (2)
referitoare la tratatele internaționale, cu raportare la art. 6
paragraful 1 și art. 17 din Convenția pentru apărarea

9

drepturilor omului și a libertăților fundamentale, privind
dreptul persoanei la judecarea cauzei sale de o instanță
instituită prin lege, independentă și imparțială, în cadrul
unui proces echitabil, soluționat într-un timp rezonabil,
precum și interdicția distrugerii drepturilor sau a libertăților
recunoscute de convenție.
Examinând excepția de neconstituționalitate ridicată,
Curtea reține următoarele:
În esență, autorul excepției consideră că, potrivit art. 4
din lege, se prelungește durata de soluționare a litigiului pe
fond, datorită suspendării judecării acestuia până la
soluționarea excepției de nelegalitate de instanța de
contencios administrativ, ceea ce încalcă textele
constituționale și convenționale invocate.
Raportat la critica de neconstituționalitate, Curtea reține
că textul de lege criticat stabilește competența și procedura
de soluționare a excepției de nelegalitate a unui act
administrativ unilateral. Potrivit art. 126 alin. (2) din
Constituție, competența instanțelor judecătorești și
procedura de judecată se stabilesc numai prin lege. Fiind
constituite instanțe specializate pentru judecarea acțiunilor
privind nelegalitatea, netemeinicia ori caracterul abuziv ale
actelor autorităților publice, este firesc ca soluționarea
tuturor cererilor având asemenea obiect, indiferent dacă au
fost formulate direct sau pe cale incidentală, să fie dată în
competența acestor instanțe.
Curtea constată că realizarea dreptului la un proces
echitabil într-un termen rezonabil este asigurată de
dispozițiile cuprinse în art. 4 din Legea nr. 554/2004, având
în vedere că acest text legal impune termene extrem de
scurte pentru judecarea cu celeritate a excepției de
nelegalitate. Astfel, instanța de contencios administrativ se
pronunță, după procedură de urgență, în ședință publică,
cu citarea părților, iar hotărârea este supusă recursului,
care se declară în 48 de ore de la pronunțare și se judecă
în trei zile de la înregistrare.
În sensul constituționalității dispozițiilor art. 4 din Legea
nr. 554/2004, Curtea Constituțională s-a mai pronunțat prin
deciziile nr. 219 din 7 martie 2006, publicată în Monitorul
Oficial al României, Partea I, nr. 297 din 3 aprilie 2006, și
nr. 377 din 4 mai 2006, publicată în Monitorul Oficial al
României, Partea I, nr. 456 din 25 mai 2006, decizii ale
căror soluții și considerente rămân valabile și în prezenta
cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 4 din Legea contenciosului administrativ nr. 554/2004,
excepție ridicată de Ion Iorgulescu în Dosarul nr. 45.328/3/2005 al Tribunalului București — Secția a VIII-a conflicte de
muncă, asigurări sociale, contencios administrativ și fiscal.
Definitivă și general obligatorie.
Pronunțată în ședința publică din data de 21 septembrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

10

MONITORUL OFICIAL AL ROMÂNIEI, PARTEA I, Nr. 879/27.X.2006

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 934/2002
privind atestarea domeniului public al județului Maramureș, precum și al municipiilor,
orașelor și comunelor din județul Maramureș
În temeiul art. 108 din Constituția României, republicată, și al art. 21 alin. (3) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Articol unic. — Anexa nr. 12 îInventarul bunurilor care
aparțin domeniului public al comunei Asuaju de Sus“ la
Hotărârea Guvernului nr. 934/2002 privind atestarea
domeniului public al județului Maramureș, precum și al
municipiilor, orașelor și comunelor din județul Maramureș,
publicată în Monitorul Oficial al României, Partea I, nr. 665
și 665 bis din 9 septembrie 2002, cu modificările și

completările ulterioare, se modifică și se completează după
cum urmează:
a) la poziția nr. 37, coloana nr. 3 va avea următorul
cuprins: î635,84 ha“;
b) se completează cu poziția nr. 44, conform anexei la
prezenta hotărâre.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu

București, 18 octombrie 2006.
Nr. 1.452.

ANEXĂ
JUDEȚUL MARAMUREȘ

Comuna Asuaju de Sus

COMPLETĂRI

la inventarul bunurilor care aparțin domeniului public al comunei Asuaju de Sus

SECȚIUNEA BUNURI IMOBILE

Nr.
crt.

0

44

1.3.7.1.

Denumirea
bunului

Elemente
de identificare

Anul
dobândirii sau,
după caz, al dării
în folosință

Valoarea
de inventar

Situația juridică
actuală

1

Cod de
clasificare

2

3

4

5

Drum vicinal forestier
Dealul Starcului — Calea
Homorodului

Lungimea = 9 km
Nr. cadastral 1.988

2002

H.C.L. nr. 13/2006

MONITORUL OFICIAL AL ROMÂNIEI, PARTEA I, Nr. 879/27.X.2006

ACTE
ALE

ALE

ORGANELOR

ADMINISTRAȚIEI

DE

11

SPECIALITATE

PUBLICE

CENTRALE

AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare ce stabilește condiții desemnate
pentru a defini și menține teritoriul Comunității Europene liber de pestă porcină clasică
Având în vedere prevederile art. 10 lit. b) din Ordonanța Guvernului nr. 42/2004 privind organizarea activității
veterinare, cu modificările și completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 130/2006 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
văzând Referatul de aprobare nr. 25.576 din 31 august 2006, întocmit de Direcția generală sanitară veterinară din
cadrul Autorității Naționale Sanitare Veterinare și pentru Siguranța Alimentelor,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară ce
stabilește condiții desemnate pentru a defini și menține
teritoriul Comunității Europene liber de pestă porcină
clasică, prevăzută în anexa care face parte integrantă din
prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitare veterinare și pentru siguranța
alimentelor județene și a municipiului București vor duce la
îndeplinire prevederile prezentului ordin.
Art. 3. — La data intrării în vigoare a prezentului ordin
se abrogă orice alte dispoziții contrare.

Art. 4. — Prezentul ordin transpune Directiva Consiliului
80/1095/CEE ce stabilește condiții desemnate pentru a
defini și menține teritoriul Comunității Europene liber de
pestă porcină clasică, publicată în Jurnalul Oficial al
Comunităților Europene (JOCE) nr. L 325 din 1 decembrie
1980, p. 1, astfel cum a fost modificată ultima dată de
Decizia Comisiei 91/686/CEE.
Art. 5. — Prezentul ordin va fi publicat în Monitorul
Oficial al României, Partea I, și va intra în vigoare la
momentul aderării României la Uniunea Europeană.

Președintele Autorității Naționale Sanitare Veterinare și pentru Siguranța Alimentelor,
Marian Avram

București, 26 septembrie 2006.
Nr. 230.
ANEXĂ

NORMĂ SANITARĂ VETERINARĂ
ce stabilește condiții desemnate pentru a defini și menține teritoriul Comunității Europene
liber de pestă porcină clasică
Art. 1. — Prezenta normă sanitară veterinară definește
măsurile pe care Autoritatea Națională Sanitară Veterinară
și pentru Siguranța Alimentelor trebuie să le aplice pentru a
eradica pesta porcină clasică de pe teritoriul României,
astfel încât să se obțină și să se mențină statusul de țară
oficial liberă de pestă porcină clasică.
Art. 2. — Pentru scopurile prezentei norme sanitare
veterinare trebuie să se aplice definițiile precizate la art. 2
din Norma sanitară veterinară cu privire la măsurile pentru
controlul pestei porcine clasice, aprobată prin Ordinul
președintelui Autorității Naționale Sanitare Veterinare și
pentru Siguranța Alimentelor nr. 67/2005, publicat în
Monitorul Oficial al României, Partea I, nr. 707 și 707 bis
din 5 august 2005, ce transpune în legislația națională
Directiva Consiliului 2001/89/CE, și la art. 2 din Norma
sanitară veterinară privind problemele de sănătate a
animalelor ce afectează comerțul intracomunitar cu animale
din speciile bovine și suine, aprobată prin Ordinul
președintelui Autorității Naționale Sanitare Veterinare și

pentru Siguranța Alimentelor nr. 61/2006, publicat în
Monitorul Oficial al României, Partea I, nr. 289 din
30 martie 2006, ce transpune în legislația națională
Directiva Consiliului 64/432/CEE.
În plus, pentru scopurile prezentei norme sanitare
veterinare trebuie să se aplice următoarele definiții:
1. exploatație oficial liberă de pestă porcină — o
exploatație în care:
a) nu a fost detectat niciun caz de pestă porcină de cel
puțin 12 luni anterioare;
b) nu există porcine care să fi fost vaccinate împotriva
pestei porcine clasice în ultimele 12 luni;
c) vaccinarea împotriva pestei porcine clasice a fost
interzisă cel puțin în ultimele 12 luni; în plus, trebuie să nu
fi fost detectat niciun caz de pestă porcină clasică, cel
puțin în ultimele 12 luni, în cadrul unei raze de cel puțin
2 kilometri în jurul exploatației respective;

12

MONITORUL OFICIAL AL ROMÂNIEI, PARTEA I, Nr. 879/27.X.2006

2. stat membru al Uniunii Europene oficial liber de pestă
porcină clasică — un stat membru al Uniunii Europene, în
care:
a) nu a fost detectat niciun caz de pestă porcină
clasică cel puțin în ultimele 12 luni;
b) a fost interzisă vaccinarea împotriva pestei porcine
clasice de cel puțin 12 luni;
c) în exploatații nu există porcine care au fost vaccinate
împotriva pestei porcine în ultimele 12 luni și au fost astfel
recunoscute în baza art. 3 alin. (2) sau a art. 9 alin. (1);
3. regiune oficial liberă de pestă porcină clasică — o
regiune în care:
a) nu a fost detectat niciun caz de pestă porcină
clasică cel puțin în ultimele 12 luni;
b) a fost interzisă vaccinarea împotriva pestei porcine
clasice cel puțin în ultimele 12 luni;
c) în exploatații nu există porcine care au fost vaccinate
împotriva pestei porcine clasice în ultimele 12 luni și au
fost astfel recunoscute în baza art. 9 alin. (2);
4. regiune sau țară liberă de pestă porcină clasică — o
țară sau regiune în care nu a fost detectat niciun caz de
pestă porcină clasică de cel puțin 12 luni.
Art. 3. — (1) România, ca țară ce nu este oficial liberă
de pestă porcină clasică, trebuie să elaboreze un plan
pentru eradicarea accelerată a acestei boli.
(2) Nu mai târziu de 6 luni de la data notificării
prezentei norme sanitare veterinare, statusul României va
fi stabilit în baza procedurii comunitare, cu scopul
determinării celor solicitate, pentru a elabora și prezenta un
plan pentru eradicarea accelerată a pestei porcine clasice,
în concordanță cu alin. (1).
(3) Acest plan ce trebuie să fie pus în aplicare într-o
perioadă nu mai mare de 2 ani trebuie să întrunească
cerințele art. 5 al prezentei norme sanitare veterinare și
trebuie să fie autorizat în concordanță cu art. 5 alin. (3)
din Decizia Consiliului 80/1096/CEE ce introduce măsuri
financiare comunitare pentru eradicarea pestei porcine
clasice.
Art. 4. — (1) România, ca țară ce nu este oficial liberă
de pestă porcină, pentru realizarea măsurilor prevăzute la
art. 3, trebuie să elaboreze un plan nou pentru eradicarea
bolii.
(2) Perioada pentru implementarea noului plan va fi
astfel stabilită încât perioada totală pentru implementarea
măsurilor specificate de art. 3 și de prezentul articol să fie
de 10 ani. Noul plan trebuie să întrunească cerințele
stabilite de art. 6 și să fie autorizat în concordanță cu
art. 5 alin. (3) din Decizia Consiliului 80/1096/CEE.
Art. 5. — (1) Planul la care face referire art. 3 trebuie
să fie desemnat pentru a se asigura că teritoriul României
este oficial liber de pestă porcină clasică după cel mult
6 ani.
(2) În plan trebuie să se precizeze, dacă este cazul:
a) data interzicerii vaccinării porcinelor de reproducție;
b) data interzicerii sau, în primii 2 ani de implementare
a planului, a restricției de vaccinare a porcinelor destinate
îngrășării;
c) data de începere a campaniei de depistare a pestei
porcine clasice, atunci când este necesar;
d) măsurile, resursele și orarul propuse de Autoritatea
Națională Sanitară Veterinară și pentru Siguranța
Alimentelor pentru a se obține obiectivul fixat la alin. (1).
(3) Planul poate fi implementat pe bază regională dacă
Autoritatea Națională Sanitară Veterinară și pentru
Siguranța Alimentelor este în măsură să garanteze că este
protejat și menținut statusul regiunilor în cauză. În acest

caz, detaliile solicitate de alin. (2) trebuie să se refere la
fiecare dintre regiunile definite de plan.
(4) Autoritatea Națională Sanitară Veterinară și pentru
Siguranța Alimentelor trebuie să notifice Comisiei Europene:
a) cheltuielile anuale efectuate în legătură cu
supravegherea, prevenirea și combaterea pestei porcine
clasice în ultimii 3 ani, cu o justificare a unor astfel de
cheltuieli;
b) cheltuielile anuale prevăzute pentru un plan de 6 ani.
Art. 6. — (1) Trebuie să fie elaborat noul plan
menționat la art. 4, pentru a se asigura că, la expirarea
perioadei specificate, teritoriul României trebuie să fie oficial
liber de pestă porcină clasică.
(2) Planul nou trebuie să specifice, după caz:
a) în cazul regiunilor în care a fost efectuată vaccinarea
antipestoasă pentru mai mult de un an:
(i) numărul de exploatații avute în vedere în scopul
obținerii de probe ce sunt reprezentative pentru
regiunea respectivă și numărul de porcine din
fiecare exploatație, numărul de purcei care au
fost fătați de scroafe vaccinate din acele
exploatații și care nu vor fi vaccinați;
(ii) numărul și tipul testelor la care trebuie să fie
supuși acei purcei pentru o perioadă de peste
6 luni, cu scopul de a se detecta dacă este
prezent sau nu virusul pestei porcine clasice;
(iii) acea vaccinare trebuie să fie întreruptă dacă
testarea menționată la pct. (ii) relevă că virusul
pestei porcine clasice nu mai este prezent și
data la care interzicerea vaccinării antipestoase
poate să aibă efect;
b) în cazul regiunilor unde vaccinarea antipestoasă a
fost efectuată timp de mai puțin de 12 luni;
(i) data de începere a vaccinării;
(ii) data probabilă la care trebuie să fie
implementate măsurile prevăzute la lit. a);
c) în cazul părților de teritoriu în care vaccinarea a fost
suspendată, dar care nu sunt încă oficial libere de pestă
porcină clasică:
(i) numărul de loturi pentru creștere, reproducție,
mixte și pentru îngrășare în care vor fi efectuate
controale la fața locului;
(ii) numărul total și descrierea testelor efectuate pe
acele loturi în fiecare an;
(iii) numărul de teste serologice ce vor fi efectuate
în fiecare an la porcinele de tăiere, la fața
locului, în momentul tăierii.
(3) Autoritatea Națională Sanitară Veterinară și pentru
Siguranța Alimentelor trebuie să notifice Comisiei Europene
cheltuielile anuale prevăzute pentru noul plan.
Art. 7. — (1) Autoritatea Națională Sanitară Veterinară
și pentru Siguranța Alimentelor trebuie să ia măsurile
necesare pentru a facilita controalele Comisiei Europene și
trebuie să se asigure, în special, că experții care au
această responsabilitate au furnizat, la cererea acesteia,
toate informațiile și documentația necesare pentru
evaluarea planurilor de execuție.
(2) Prevederile generale pentru implementarea
prevederilor prezentului articol, în special cele cu privire la
frecvența și metoda de efectuare a controalelor prevăzute
la alin. (1), regulile ce reglementează întâlnirea cu experții
veterinari și procedura pe care aceștia trebuie să o urmeze
atunci când își întocmesc raportul vor fi stabilite în
concordanță cu procedura comunitară.
Art. 8. — (1) Autoritatea Națională Sanitară Veterinară
și pentru Siguranța Alimentelor, în acord cu art. 5 alin. (1)
din Decizia Consiliului 80/1096/CEE, trebuie să înainteze

MONITORUL OFICIAL AL ROMÂNIEI, PARTEA I, Nr. 879/27.X.2006
Comisiei Europene planurile prevăzute la art. 3, iar, în
acord cu art. 5 alin. (1) lit. a) din Decizia Consiliului
80/1096/CEE, planurile noi prevăzute la art. 4.
(2) Aceste planuri vor fi autorizate în concordanță cu
procedura stabilită la art. 5 alin. (3) din Decizia Consiliului
80/1096/CEE. Noile planuri vor fi autorizate în concordanță
cu procedura stabilită la art. 5 alin. (3) din Decizia
Consiliului 80/1096/CEE.
(3) Dacă pesta porcină clasică se răspândește în mod
alarmant în teritoriul României sau în oricare altă parte a
teritoriului comunitar, în timpul implementării unui plan
autorizat în baza alin. (2), Autoritatea Națională Sanitară
Veterinară și pentru Siguranța Alimentelor poate revizui
situația și poate lua măsurile de precauție pe care le
consideră corespunzătoare, incluzând reintroducerea
vaccinării antipestoase preventive în mod organizat.
Autoritatea Națională Sanitară Veterinară și pentru
Siguranța Alimentelor trebuie să informeze Comisia
Europeană despre aceasta.
(4) Planurile autorizate în baza alin. (2) pot fi modificate
sau suplimentate prin aceeași procedură, pentru a se
corela cu evoluția situației privind pesta porcină clasică din
România sau dintr-o regiune anume și, în special, pentru a
se ține seama de implementarea posibilă a măsurilor
prevăzute la alin. (3).
Art. 9. — (1) În baza procedurii comunitare, România,
ca stat reglementat potrivit art. 3 alin. (1), va fi
recunoscută ca țară oficial liberă de pestă porcină clasică
în momentul în care au fost îndeplinite următoarele condiții
cel puțin în ultimele 12 luni:
a) nu a fost detectat niciun caz de pestă porcină
clasică;
b) a fost interzisă vaccinarea împotriva pestei porcine
clasice.
(2) În baza procedurii comunitare, o parte a teritoriului
României, pentru care se aplică prevederile art. 5 alin. (3),
poate fi recunoscută ca oficial liberă de pestă porcină
clasică nu mai târziu de 3 luni după ce aceasta a
îndeplinit condițiile prevăzute la alin. (1), cu condiția ca
România să poată furniza garanții adecvate că statusul

13

acelei părți din teritoriu va fi menținut, în special prin
prezentarea de dovezi privind implementarea de măsuri ce:
(i) fie interzic introducerea, în partea de teritoriu
respectiv, de porcine din exploatații ce nu sunt
oficial libere de pestă porcină clasică;
(ii) fie interzic ca porcinele vaccinate să fie
transferate la exploatații situate într-o parte a
teritoriului ce nu este oficial liberă de pestă
porcină clasică, cu excepția tăierii imediate sau
pentru introducerea în altă exploatație cu același
statut.
Art. 10. — (1) Dacă România își pierde statusul de
teritoriu oficial liber de pestă porcină clasică în perioada
stabilită la art. 2 alin. (1) din Decizia Consiliului
80/1096/CEE, aceasta poate recurge la prevederile art. 3
alin. (1), cu condiția ca execuția planului acesteia să nu
depășească perioada menționată.
Similar, dacă România își pierde statusul de țară oficial
liberă de pestă porcină clasică pe perioada stabilită la
art. 2 alin. (1) din Decizia Consiliului 80/1096/CEE, aceasta
poate recurge la prevederile art. 4 alin. (1), cu condiția ca
execuția planului acesteia să nu depășească durata
măsurilor suplimentare.
(2) Totuși, dacă apare un focar sau un număr de
focare epizootologice de pestă porcină clasică corelate,
într-o zonă geografică limitată din România, atunci când
aceasta va avea statusul de țară oficial liberă de pestă
porcină clasică, statusul nu va fi retras o perioadă de
15 zile dacă Autoritatea Națională Sanitară Veterinară și
pentru Siguranța Alimentelor ia măsuri pentru a izola zona
în cauză.
Pe perioada amintită de 15 zile, totuși, poate fi luată o
decizie, în baza unei proceduri comunitare, de a retrage
statusul menționat, iar dacă măsurile luate de Autoritatea
Națională Sanitară Veterinară și pentru Siguranța
Alimentelor sunt considerate satisfăcătoare, de a-l menține
maximum 3 luni.
(3) Prevederile alin. (2) pot fi aplicate prin analogie unei
regiuni oficial libere de pestă porcină clasică.

AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare privind identificarea și înregistrarea suinelor
Având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări și completări prin Legea nr. 215/2004, cu
modificările și completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 130/2006 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
văzând Referatul de aprobare nr. 25.950 din 18 septembrie 2006, întocmit de Direcția generală sanitară veterinară
din cadrul Autorității Naționale Sanitare Veterinare și pentru Siguranța Alimentelor,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară privind
identificarea și înregistrarea suinelor, prevăzută în anexa
care face parte integrantă din prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor

județene și a municipiului București vor duce la îndeplinire
prevederile prezentului ordin.
Art. 3. — La data intrării în vigoare a prezentului ordin
se abrogă orice alte dispoziții contrare.
Art. 4. — Prezentul ordin transpune prevederile
Directivei Consiliului 92/102/CEE, publicată în Jurnalul
Oficial al Comunității Europene (JOCE) nr. L 355 din

14

MONITORUL OFICIAL AL ROMÂNIEI, PARTEA I, Nr. 879/27.X.2006

5 decembrie 1992, p. 32, așa cum a fost amendată ultima
dată prin Regulamentul Consiliului nr. 21/2004/CE, publicat
în Jurnalul Oficial al Comunității Europene (JOCE) nr. L 5
din 9 ianuarie 2004, p. 8.

Art. 5. — Prezentul ordin va fi publicat în Monitorul
Oficial al României, Partea I, și va intra în vigoare la data
aderării României la Uniunea Europeană.

Președintele Autorității Naționale Sanitare Veterinare și pentru Siguranța Alimentelor,
Marian Avram

București,
Nr. 238.

6 octombrie 2006.

ANEXĂ

NORMĂ SANITARĂ VETERINARĂ
privind identificarea și înregistrarea suinelor
Art. 1. — (1) Prezenta normă sanitară veterinară
stabilește cerințele minime pentru identificarea și
înregistrarea animalelor, fără a se prejudicia regulile
comunitare mai detaliate care pot fi stabilite în scopul
eradicării sau controlului bolilor.
(2) Prezenta normă sanitară veterinară se aplică, fără a
se aduce atingere prevederilor Deciziei Comisiei
89/153/CEE privind corelarea probelor prelevate pentru
examinarea reziduurilor cu animalele și fermele de origine
ale acestora și regulilor de implementare stabilite în
conformitate cu Norma sanitară veterinară privind stabilirea
principiilor care reglementează organizarea controalelor
veterinare pentru animalele care intră în România din țări
terțe, aprobată prin Ordinul ministrului agriculturii,
alimentației și pădurilor nr. 83/2003, publicat în Monitorul
Oficial al României, Partea I, nr. 159 din 12 martie 2003,
ce transpune în legislația națională Directiva Consiliului
91/496/CEE.
Art. 2. — În sensul prezentei norme sanitare veterinare,
se aplică următoarele definiții:
a) animal — orice animal din speciile la care se referă
Norma sanitară veterinară privind problemele de sănătate a
animalelor ce afectează comerțul intracomunitar cu animale
din speciile bovine și suine, aprobată prin Ordinul
președintelui Autorității Naționale Sanitare Veterinare și
pentru Siguranța Alimentelor nr. 61/2006, publicat în
Monitorul Oficial al României, Partea I, nr. 289 din
30 martie 2006, ce transpune în legislația națională
Directiva Consiliului 64/432/CEE, altul decât animalele din
specia bovine;
b) exploatație — orice întreprindere, construcție sau, în
cazul unei ferme în aer liber, orice loc în care sunt ținute,
crescute sau unde se lucrează cu animale;
c) deținător — orice persoană fizică sau juridică
responsabilă, chiar temporar, pentru animale;
d) autoritate competentă — Autoritatea Națională
Sanitară Veterinară și pentru Siguranța Alimentelor, ca
autoritate competentă să efectueze controale veterinare,
sau orice autoritate căreia i-a fost delegată această
competență în scopul aplicării prezentei norme sanitare
veterinare;
e) comerț — comerț așa cum este definit la art. 2 din
Norma sanitară veterinară privind controalele veterinare și
zootehnice aplicabile comerțului României cu statele
membre ale Uniunii Europene cu unele animale vii și

produse de origine animală, aprobată prin Ordinul
ministrului agriculturii, alimentației și pădurilor nr. 580/2002,
publicat în Monitorul Oficial al României, Partea I, nr. 250
din 11 aprilie 2003, ce transpune în legislația națională
Directiva Consiliului 90/425/CEE.
Art. 3. — (1) Autoritatea Națională Sanitară Veterinară
și pentru Siguranța Alimentelor trebuie să dețină o bază de
date actualizată a tuturor exploatațiilor, situate pe teritoriul
României, ce dețin animale care fac obiectul prezentei
norme sanitare veterinare, în care să fie menționate
speciile de animale deținute și deținătorii acestora.
Asemenea exploatații trebuie să rămână în baza de date
menționată timp de 3 ani consecutivi din momentul în care
nu va mai exista niciun animal în exploatație. Această bază
de date va include, de asemenea, marca sau mărcile care
permit identificarea exploatației, în conformitate cu art. 5 și 8.
(2) Comisia Europeană, autoritatea competentă și orice
autoritate responsabilă pentru supravegherea aplicării
Regulamentului Consiliului nr. 1.782/2003 care stabilește
norme comune pentru schemele de sprijin direct în cadrul
politicii agricole comune și care stabilește anumite scheme
de sprijin pentru agricultori pot avea acces la toate
informațiile obținute în baza prezentei norme sanitare
veterinare.
(3) Autoritatea Națională Sanitară Veterinară și pentru
Siguranța Alimentelor poate fi autorizată, în baza procedurii
comunitare, să excludă de la obligativitatea înregistrării în
baza de date prevăzută la alin. (1) persoanele fizice care
dețin un singur porc în scop de agrement sau destinat
consumului personal ori luând în considerare alte
circumstanțe particulare, cu condiția ca acest animal să fie
supus, înainte de orice mișcare, controalelor stabilite de
prezenta normă sanitară veterinară.
Art. 4. — (1) Orice deținător de porcine menționat în
baza de date prevăzută la art. 3 alin. (1) trebuie să țină un
registru în care să fie menționat numărul de animale
existente în exploatație.
(2) Acest registru include o înregistrare actualizată a
mișcărilor, numărul de animale intrate sau ieșite, cel puțin
pe baza mișcărilor totale, specificând, după caz, originea
sau destinația acestora și data unor astfel de mișcări.
(3) Marca de identificare aplicată în conformitate cu
art. 5 și 8 trebuie să fie menționată în toate cazurile.
(4) În cazul suinelor de rasă pură și hibrizi care sunt
înscriși într-o carte genealogică a efectivului, în conformitate

MONITORUL OFICIAL AL ROMÂNIEI, PARTEA I, Nr. 879/27.X.2006
cu Norma privind animalele de reproducție din specia
porcine, aprobată prin Ordinul ministrului agriculturii,
pădurilor și dezvoltării rurale nr. 13/2006, publicat în
Monitorul Oficial al României, Partea I, nr. 146 din
15 februarie 2006, ce transpune în legislația națională
Directiva Consiliului 88/661/CEE, poate fi recunoscut, în
baza procedurii comunitare, un sistem alternativ de
înregistrare bazat pe identificare individuală, care să
permită identificarea animalelor, dacă acesta oferă garanțiile
echivalente unui registru.
(5) Orice deținător furnizează autorității competente, la
cerere, toate informațiile privind originea, identificarea și,
după caz, destinația animalelor pe care le-a avut, le-a
deținut, le-a transportat, le-a comercializat sau le-a tăiat.
(6) Orice deținător de animale care urmează să
transporte animale la sau de la o piață ori un centru de
colectare trebuie să prezinte un document care să conțină
detalii privind animalele în cauză operatorului pieței sau
centrului de colectare, care este un deținător temporar al
animalelor.
(7) Operatorul poate utiliza documentele obținute, în
conformitate cu prevederile alin. (5), pentru a efectua
obligațiile stabilite la alin. (3).
(8) Registrele și informațiile sunt păstrate în exploatație
pentru o perioadă de 3 ani și vor fi puse la dispoziția
autorității competente, la cerere.
Art. 5. — (1) Autoritatea Națională Sanitară Veterinară
și pentru Siguranța Alimentelor dispune respectarea
următoarelor principii generale:
a) mărcile de identificare trebuie să fie aplicate înainte
ca animalele să părăsească exploatația de origine;
b) nicio marcă nu poate să fie îndepărtată sau înlocuită
fără permisiunea autorității competente. Dacă o marcă a
devenit ilizibilă sau a fost pierdută, se aplică o marcă nouă
în conformitate cu prezentul articol;
c) deținătorul înregistrează orice marcă nouă în registrul
menționat la art. 4, pentru a se stabili o legătură cu marca
anterioară aplicată animalului;
d) crotalia trebuie să fie aprobată de Autoritatea
Națională Sanitară Veterinară și pentru Siguranța
Alimentelor, să nu poată fi falsificată și să fie lizibilă pe
toată durata vieții animalului. Aceasta trebuie să fie
imposibil de reutilizat și să rămână atașată animalului fără
a-i afecta bunăstarea.
(2) Animalele trebuie să fie marcate cât mai rapid și, în
orice caz, înainte de părăsirea exploatației, cu o crotalie
sau un tatuaj care să facă posibilă stabilirea exploatației
din care au provenit și să permită ca referința să fie
specificată în orice document de însoțire care trebuie să
menționeze fiecare crotalie sau tatuaj, precum și în baza
de date menționată la art. 3 alin. (1).
(3) Animalele care poartă o marcă temporară de
identificare a lotului transportat trebuie să fie însoțite pe
parcursul deplasării de un document care să permită
determinarea originii, proprietarului, locului de plecare și de
destinație.
Art. 6. — (1) Atunci când Autoritatea Națională Sanitară
Veterinară și pentru Siguranța Alimentelor, ca autoritate
competentă din România, ca stat membru de destinație,
decide să nu păstreze marca de identificare alocată
animalului în exploatația de origine, toate cheltuielile
datorate înlocuirii mărcii trebuie să fie suportate de
Autoritatea Națională Sanitară Veterinară și pentru

15

Siguranța Alimentelor. Atunci cînd marca a fost înlocuită,
trebuie stabilită o legătură între identificarea alocată de
autoritatea competentă a statului membru de expediere și
noua identificare alocată de Autoritatea Națională Sanitară
Veterinară și pentru Siguranța Alimentelor, ca autoritate
competentă din România, ca stat membru de destinație.
Această legătură trebuie înregistrată în registrul prevăzut la
art. 4.
(2) Opțiunea prevăzută la alin. (1) nu poate fi invocată
în cazul animalelor destinate tăierii care sunt importate în
condițiile prevăzute la art. 8, fără să fie identificate cu o
nouă marcă, în conformitate cu art. 5.
(3) Atunci când animalele au fost comercializate,
Autoritatea Națională Sanitară Veterinară și pentru
Siguranța Alimentelor, ca autoritate competentă din
România, ca stat membru de destinație, poate, în sensul
art. 5 din norma sanitară veterinară aprobată prin Ordinul
ministrului agriculturii, alimentației și pădurilor nr. 580/2002,
să aplice prevederile art. 4 din Norma sanitară veterinară
privind asistența mutuală între autoritățile administrative ale
statelor membre ale Uniunii Europene și cooperarea
acestora cu Comisia Europeană în scopul asigurării aplicării
corecte a legislației din domeniile veterinar și zootehnic,
aprobată prin Ordinul președintelui Autorității Naționale
Sanitare Veterinare și pentru Siguranța Alimentelor
nr. 41/2006, publicat în Monitorul Oficial al României,
Partea I, nr. 202 din 3 martie 2006, ce transpune în
legislația națională Directiva Consiliului 89/608/CEE, pentru
a obține informații referitoare la animale, efectivul de
origine al acestora și la orice mișcare la care acestea au
fost supuse.
Art. 7. — Orice informație referitoare la mișcările
animalelor neînsoțite de un certificat sau de un document
solicitat de legislația veterinară sau zootehnică rămâne la
dispoziția autorității competente, la cerere, pentru o
perioadă minimă care urmează să fie stabilită de aceasta.
Art. 8. — (1) Orice animal importat dintr-o țară terță
care a îndeplinit condițiile cu privire la controalele
prevăzute de norma sanitară veterinară aprobată prin
Ordinul ministrului agriculturii, alimentației și pădurilor
nr. 83/2003 și care rămâne pe teritoriul Comunității trebuie
ca, în termen de 30 de zile de la efectuarea controalelor
menționate și, în orice caz, înainte de mișcarea acestuia,
să fie identificat printr-o marcă, conform art. 5, în afara
cazului în care exploatația de destinație este un abator
situat pe teritoriul României și animalul este efectiv tăiat în
această perioadă de 30 de zile.
(2) Trebuie să existe o legătură între identificarea
stabilită de țara terță și identificarea alocată de România,
ca stat membru de destinație. Această legătură trebuie să
fie înregistrată în registrul prevăzut la art. 4.
Art. 9. — Autoritatea Națională Sanitară Veterinară și
pentru Siguranța Alimentelor adoptă măsuri administrative
și/sau penale necesare pentru a sancționa orice încălcare
a legislației veterinare comunitare, transpusă în legislația
națională în conformitate cu cerințele Uniunii Europene,
atunci când s-a stabilit că marcarea, identificarea sau
ținerea registrului prevăzut la art. 4 nu a fost efectuată în
conformitate cu prevederile prezentei norme sanitare
veterinare.

16

MONITORUL OFICIAL AL ROMÂNIEI, PARTEA I, Nr. 879/27.X.2006

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind completarea anexei la Ordinul ministrului agriculturii, pădurilor și dezvoltării rurale
nr. 149/2005 pentru aprobarea Listei cuprinzând agențiile autorizate de clasificare a carcaselor
de porcine, bovine și ovine
Având în vedere prevederile art. 9 alin. (2) din Hotărârea Guvernului nr. 267/2004 privind instituirea Sistemului de
clasificare a carcaselor de porcine, bovine și ovine, cu modificările și completările ulterioare,
văzând agențiile de clasificare propuse de Comisia de clasificare a carcaselor de porcine, bovine și ovine
transmise prin procesele-verbale nr. 99/2006, 102/2006, 117/2006, 120/2006 și 125/2006, precum și Referatul de
aprobare al Direcției generale implementare politici sectoriale și de piață nr. 100.922 din 24 iulie 2006,
în temeiul art. 9 alin. (6) din Hotărârea Guvernului nr. 155/2005 privind organizarea și funcționarea Ministerului
Agriculturii, Pădurilor și Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite prezentul ordin.
Art. I. — Anexa la Ordinul ministrului agriculturii,
pădurilor și dezvoltării rurale nr. 149/2005 pentru
aprobarea Listei cuprinzând agențiile autorizate de
clasificare a carcaselor de porcine, bovine și ovine,

publicat în Monitorul Oficial al României, Partea I, nr. 214
din 14 martie 2005, cu completările ulterioare, se
completează cu cinci noi poziții, pozițiile 32—36, cu
următorul cuprins:

î32. Societatea Comercială
17753135
«TRIMED AGAFIȚEI VET» — S.R.L.
33. Societatea Comercială
18765928
«AGENȚIA DE CLASIFICARE S.G.D.» — S.R.L.
34. Societatea Comercială
18850250
«EMILIAN LINE» — S.R.L.
35. Societatea Comercială «NONOCAR» — S.R.L. 15697608
36.

Societatea Comercială «MODA-SIB» — S.R.L.

3096663

Satul Scăricica nr. 3, comuna Alexandru cel Bun,
județul Neamț
Str. Nicolae Titulescu bl. 2, sc. 3, et. 3, ap. 8,
municipiul Târgu Jiu, județul Gorj
Str. Silistra bl. A88, sc. B, et. 1, ap. 4, municipiul
Timișoara, județul Timiș
Str. Crângului nr. 20, bl. 23, sc. B, ap. 18,
municipiul Sfântu Gheorghe, județul Covasna
Str. Alexandru Papiu Ilarian nr. 3, municipiul
Sibiu, județul Sibiu“

Art. II. — Prezentul ordin se publică în Monitorul Oficial al României, Partea I.
Ministrul agriculturii, pădurilor și dezvoltării rurale,
Gheorghe Flutur
București, 20 octombrie 2006.
Nr. 709.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 879/27.X.2006 conține 16 pagini.

Prețul: 1,15 lei

&JUYDGY|120556]
ISSN 1453—4495

