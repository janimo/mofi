Anul 174 (XVIII) — Nr. 752

PARTEA

I

LEGI, DECRETE, HOTĂRÂRI ȘI ALTE ACTE

Luni, 4 septembrie 2006

SUMAR
Nr.

Pagina

DECRETE
1.073. — Decret privind trecerea în rezervă a unui general
din cadrul Serviciului Român de Informații ...........

1

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
206. — Ordin al președintelui Autorității Naționale
Sanitare Veterinare și pentru Siguranța Alimentelor
pentru aprobarea Normei sanitare veterinare care
stabilește principiile ce reglementează organizarea
controalelor veterinare privind produsele ce intră în
Comunitatea Europeană din țări terțe ...................

2–15

Nr.

Pagina

7.074. — Ordin al președintelui Autorității pentru
Valorificarea Activelor Statului privind încetarea
procedurii de administrare specială la Societatea
Comercială îCesar“ — S.A. Câmpulung ...............

15

7.075. — Ordin al președintelui Autorității pentru
Valorificarea Activelor Statului privind încetarea
procedurii de administrare specială la Societatea
Comercială ANCONA — S.A. Sângeorgiu de Mureș,
județul Mureș .............................................................

16

DECRETE
PREȘEDINTELE ROMÂNIEI

DECRET
privind trecerea în rezervă a unui general
din cadrul Serviciului Român de Informații
În temeiul prevederilor art. 94 lit. b) și ale art. 100 din Constituția
României, republicată, precum și ale Legii nr. 80/1995 privind statutul
cadrelor militare, cu modificările și completările ulterioare,
având în vedere propunerea directorului Serviciului Român de Informații,
Președintele României

d e c r e t e a z ă:

Articol unic. — Domnul general de brigadă cu o stea Rogojan Ioan Aurel,
șeful Direcției planificare integrată a resurselor informaționale, reglementare și
cooperare din cadrul Serviciului Român de Informații, se trece în rezervă.
PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 29 august 2006.
Nr. 1.073.

2

MONITORUL OFICIAL AL ROMÂNIEI, PARTEA I, Nr. 752/4.IX.2006

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
pentru aprobarea Normei sanitare veterinare care stabilește principiile
ce reglementează organizarea controalelor veterinare
privind produsele ce intră în Comunitatea Europeană din țări terțe
Văzând Referatul de aprobare nr. 34.216 din 26 august 2006, întocmit de Direcția generală de inspecție și
coordonare PIF din cadrul Autorității Naționale Sanitare Veterinare și pentru Siguranța Alimentelor,
având în vedere prevederile art. 10 lit. b) din Ordonanța Guvernului nr. 42/2004 privind organizarea activității
sanitar-veterinare și pentru siguranța alimentelor, aprobată cu modificări și completări prin Legea nr. 215/2004, cu
modificările și completările ulterioare,
în temeiul art. 3 alin. (3) și al art. 4 alin. (3) din Hotărârea Guvernului nr. 130/2006 privind organizarea și
funcționarea Autorității Naționale Sanitare Veterinare și pentru Siguranța Alimentelor și a unităților din subordinea acesteia,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Se aprobă Norma sanitară veterinară care
stabilește principiile ce reglementează organizarea
controalelor veterinare privind produsele ce intră în
Comunitatea Europeană din țări terțe, prevăzută în anexa
care face parte integrantă din prezentul ordin.
Art. 2. — Autoritatea Națională Sanitară Veterinară și
pentru Siguranța Alimentelor, institutele veterinare centrale
și direcțiile sanitar-veterinare și pentru siguranța alimentelor
județene și a municipiului București vor duce la îndeplinire
prevederile prezentului ordin.
Art. 3. — (1) La data intrării în vigoare a prezentului
ordin se abrogă Ordinul ministrului agriculturii, alimentației
și pădurilor nr. 71/2003 pentru aprobarea Normei sanitare
veterinare ce stabilește principiile care reglementează
organizarea controalelor veterinare privind produsele care
intră în România din țări terțe, publicat în Monitorul Oficial

al României, Partea I, nr. 157 și 157 bis din 12 martie
2003.
(2) De la data intrării în vigoare a prezentului ordin,
referirile făcute la ordinul menționat la alin. (1) se vor
considera ca fiind referiri la prezentul ordin.
Art. 4. — Prezentul ordin transpune în legislația
națională Directiva Consiliului 97/78/CEE ce stabilește
principiile ce reglementează organizarea controalelor
veterinare privind produsele ce intră în Comunitatea
Europeană din țări terțe, publicată în Jurnalul Oficial al
Comunităților Europene (JOCE) nr. L 24 din 30 ianuarie
1998, p. 9, amendată ultima dată prin Regulamentul
Consiliului (CE) nr. 882/2004.
Art. 5. — Prezentul ordin va fi publicat în Monitorul
Oficial al României, Partea I, și va intra în vigoare la
1 ianuarie 2007.

p. Președintele Autorității Naționale Sanitare Veterinare și pentru Siguranța Alimentelor,
Radu Chețan Roatiș
București, 25 august 2006.
Nr. 206.
ANEXĂ

NORMĂ SANITARĂ VETERINARĂ
care stabilește principiile ce reglementează organizarea controalelor veterinare
privind produsele ce intră în Comunitatea Europeană din țări terțe
Art. 1. — Controalele veterinare privind produsele
provenite din țări terțe și introduse în unul dintre teritoriile
menționate în anexa nr. 1 sau în România se efectuează
de statele membre ale Uniunii Europene sau de Autoritatea
Națională Sanitară Veterinară și pentru Siguranța
Alimentelor, în conformitate cu Directiva Consiliului
97/78/CEE, transpusă în legislația națională prin prezenta
normă sanitară veterinară, și cu Regulamentul
Parlamentului European și al Consiliului (CE) nr. 882/2004
privind controalele oficiale efectuate pentru a asigura
verificarea conformității cu legile pentru furaje și alimente,
sănătate animală și regulile de bunăstare animală.

Art. 2. — (1) În scopurile prezentei norme sanitare
veterinare, trebuie să se aplice, după caz, definițiile
prevăzute la art. 2 din Norma sanitară veterinară privind
controalele veterinare pentru comerțul dintre România și
statele membre ale Uniunii Europene cu produse animaliere
și de origine animală, aprobată prin Ordinul ministrului
agriculturii, alimentației și pădurilor nr. 21/2003, publicat în
Monitorul Oficial al României, Partea I, nr. 155 și 155 bis
din 11 martie 2003, ce transpune în legislația națională
Directiva Consiliului 89/662/CEE, și la art. 2 din Norma
sanitară veterinară privind controalele veterinare și
zootehnice aplicabile comerțului României cu statele
membre ale Uniunii Europene cu unele animale vii și

MONITORUL OFICIAL AL ROMÂNIEI, PARTEA I, Nr. 752/4.IX.2006
produse de origine animală, aprobată prin Ordinul
ministrului agriculturii, alimentației și pădurilor nr. 580/2002,
publicat în Monitorul Oficial al României, Partea I, nr. 250
din 11 aprilie 2003, ce transpune în legislația națională
Directiva Consiliului 90/425/CEE.
(2) În plus:
a) produse înseamnă produsele de origine animală la
care se face referire în norma sanitară veterinară aprobată
prin Ordinul ministrului agriculturii, alimentației și pădurilor
nr. 21/2003 și în norma sanitară veterinară aprobată prin
Ordinul ministrului agriculturii, alimentației și pădurilor
nr. 580/2002, în Regulamentul Parlamentului European și
al Consiliului (CE) nr. 1.774/2002, ce stabilește reguli de
sănătate referitoare la subprodusele de origine animală ce
nu sunt destinate consumului uman, în Norma sanitară
veterinară ce stabilește reguli de sănătate animală care
reglementează producția, procesarea, distribuția și
introducerea produselor de origine animală destinate pentru
consum uman, aprobată prin Ordin al președintelui
Autorității Naționale Sanitare Veterinare și pentru Siguranța
Alimentelor nr. 39/2006, publicat în Monitorul Oficial al
României, Partea I, nr. 213 din 8 martie 2006, ce
transpune în legislația națională Directiva Consiliului
nr. 2002/99/CE, și în Regulamentul Parlamentului European
și al Consiliului (CE) nr. 854/2004 ce stabilește reguli
specifice pentru organizarea controalelor oficiale la produse
de origine animală destinate consumului uman, precum și
la produsele din plante stabilite conform procedurii
comunitare;
b) controlul documentelor înseamnă examinarea
certificatelor ori documentelor veterinare sau a altor
documente ce însoțesc un transport;
c) controlul identității înseamnă un control prin inspecție
vizuală pentru a se asigura faptul că certificatul/certificatele
veterinar/veterinare sau documentul/documentele veterinar/
veterinare ori alt/alte document/documente prevăzut/
prevăzute de legislația veterinară corespunde/corespund cu
produsul însuși;
d) control fizic înseamnă un control referitor la produsul
în sine, care poate include controlul împachetării și al
temperaturii și, de asemenea, prelevarea de probe și
testarea de laborator;
e) persoana responsabilă de încărcătură înseamnă orice
persoană fizică sau juridică ce, în concordanță cu
prevederile Regulamentului Consiliului (CEE) nr. 2.913/92
referitoare la stabilirea Codului vamal comunitar, are
responsabilitatea pentru soluționarea diferitelor situații vizate
de prevederile regulamentului, în care se poate găsi
transportul, și de asemenea reprezentantul la care se face
referire în art. 5 din regulament, care își asumă această
responsabilitate în ceea ce privește urmărirea controalelor
stabilite de prezenta normă sanitară veterinară;
f) transport înseamnă o cantitate de produse de același
tip, înscrise în același/aceleași certificat/certificate sau
document/documente veterinar/veterinare ori în alt/alte
document/documente prevăzut/prevăzute de legislația

3

veterinară, transportate cu aceleași mijloace de transport și
provenind din aceeași țară terță sau regiune a unei astfel
de țări terțe;
g) post de inspecție la frontieră înseamnă orice post de
inspecție, desemnat și aprobat în concordanță cu art. 6,
pentru efectuarea controalelor veterinare privind produsele
provenind din țări terțe și situat la granița unuia dintre
teritoriile menționate în anexa nr. 1 sau pe teritoriul
României;
h) import înseamnă libera circulație a produselor și
intenția lansării produselor pentru libera circulație, în sensul
prevederilor art. 79 din Regulamentul Consiliului (CEE)
nr. 2.913/92;
i) vămuire-tratament aprobat pentru utilizare înseamnă
vămuirea-tratamentul aprobat pentru utilizare la care se
face referire la pct. 15 al art. 4 din Regulamentul
Consiliului (CEE) nr. 2.913/92;
j) condiții de import înseamnă cerințele veterinare pentru
produsele ce urmează a fi importate, așa cum este stabilit
în legislația comunitară;
k) autoritate competentă înseamnă Autoritatea Națională
Sanitară Veterinară și pentru Siguranța Alimentelor
împuternicită pentru a efectua inspecții și controale
veterinare sau orice autoritate veterinară căreia i s-au
transferat astfel de competențe.
CAPITOLUL I
Organizarea și efectele controalelor
Art. 3. — (1) Autoritatea Națională Sanitară Veterinară
și pentru Siguranța Alimentelor se asigură că niciun
transport provenind dintr-o țară terță nu este introdus pe
unul dintre teritoriile menționate în anexa nr. 1 sau pe
teritoriul României, fără a fi supus inspecției și controalelor
veterinare solicitate de prezenta normă sanitară veterinară.
(2) Autoritatea Națională Sanitară Veterinară și pentru
Siguranța Alimentelor se asigură că transporturile cu
produse sunt introduse pe teritoriile menționate în anexa
nr. 1 sau pe teritoriul României printr-un post de inspecție
la frontieră.
(3) Autoritatea Națională Sanitară Veterinară și pentru
Siguranța Alimentelor se asigură că persoanele
responsabile de încărcătură sunt obligate să transmită
personalului veterinar al postului de inspecție la frontieră
unde aceste produse vor fi prezentate la punctele de
control pentru trecerea frontierei informații în avans, prin
completarea corespunzătoare, atunci când este cazul, a
certificatului la care se referă art. 5 alin. (1), ori să
furnizeze o descriere detaliată, în formă scrisă sau
computerizată, a transportului prevăzut în alin. (1), inclusiv
a produselor la care se referă art. 9 și a produselor
vegetale care, ținând cont de destinația lor ulterioară, pot
prezenta un risc de propagare a unor boli infecțioase sau
contagioase ale animalelor.
(4) Autoritatea Națională Sanitară Veterinară și pentru
Siguranța Alimentelor poate inspecta declarația vamală a
mijloacelor de transport naval și aerian și poate verifica

4

MONITORUL OFICIAL AL ROMÂNIEI, PARTEA I, Nr. 752/4.IX.2006

dacă acesta coincide cu documentele și declarațiile mai
sus menționate.
(5) Autoritățile vamale de care este dependent geografic
postul de inspecție la frontieră trebuie să permită
tratamentul aprobat prin vamă al transportului numai în
concordanță cu condițiile stabilite în certificatul la care se
referă art. 5 alin. (1).
(6) Reguli detaliate pentru aplicarea prezentului articol,
în special lista produselor ce urmează a fi supuse unui
control veterinar, se adoptă în concordanță cu cerințele
Uniunii Europene.
Art. 4. — (1) Fiecare transport trebuie supus inspecției
și controalelor veterinare la postul de inspecție la frontieră
menționat la art. 3 alin. (2), de către autoritatea
competentă, sub responsabilitatea medicului veterinar
oficial, în concordanță cu art. 6 alin. (1) lit. b).
(2) Pentru fiecare transport medicul veterinar oficial
trebuie, în baza informațiilor la care se face referire la
art. 3 alin. (3), să consulte baza de date la care se referă
anexa nr. 1 la Norma sanitară veterinară privind
computerizarea procedurilor de import veterinare (proiectul
Shift), aprobată prin Ordinul președintelui Autorității
Naționale Sanitare Veterinare și pentru Siguranța
Alimentelor nr. 86/2005, publicat în Monitorul Oficial al
României, Partea I, nr. 831 din 14 septembrie 2005, ce
transpune în legislația națională Decizia Consiliului
92/438/CEE. În plus, pentru fiecare transport destinat
importului în teritoriile menționate în anexa nr. 1 sau pe
teritoriul României acesta trebuie, dacă este necesar, să
consulte baza de date prevăzută în anexa nr. 2 la norma
sanitară veterinară aprobată prin Ordinul președintelui
Autorității Naționale Sanitare Veterinare și pentru Siguranța
Alimentelor nr. 86/2005.
(3) Fiecare transport trebuie supus unui control al
documentelor, indiferent de destinația vamală, pentru a se
stabili:
a) că informațiile din certificatele sau documentele la
care se referă art. 7 alin. (1) corespund cu informațiile
trimise anterior, în concordanță cu art. 3 alin. (3);
b) în cazul activităților de import, că specificațiile
conținute în documentele sau certificatele la care se face
referire la art. 1 ori în alte documente furnizează garanțiile
solicitate.
(4) În afara cazurilor specifice stipulate la art. 9—15
medicul veterinar oficial trebuie să efectueze următoarele
controale:
a) un control al identității fiecărui transport pentru a se
asigura că produsele corespund informațiilor care figurează
în certificatele sau documentele de însoțire. Cu excepția
loturilor în vrac prevăzute în Norma sanitară veterinară
care stabilește condițiile de sănătate a animalelor și de
sănătate publică care reglementează comerțul României cu
statele membre ale Uniunii Europene și importul în
România de produse care nu sunt supuse cerințelor și
regulilor specifice, aprobată prin Ordinul ministrului
agriculturii, pădurilor, apelor și mediului nr. 98/2004,
publicat în Monitorul Oficial al României, Partea I, nr. 192

și 192 bis din 4 martie 2004, ce transpune în legislația
națională Directiva Consiliului 92/118/CEE, această
procedură trebuie să cuprindă:
(i) atunci când produsele de origine animală sosesc
în containere, verificarea faptului că sigiliile fixate
de medicul veterinar oficial (sau de autoritatea
competentă), când acesta este solicitat prin
legislația comunitară, sunt intacte și că
informațiile ce apar pe acestea corespund celor
înscrise pe documentul sau certificatul de
însoțire;
(ii) în alte cazuri:
1. pentru toate tipurile de produse, o verificare a
faptului că ștampilele, mărcile oficiale și mărcile
de sănătate ce identifică țara și întreprinderea
de origine sunt prezente și conforme celor de
pe certificat sau document;
2. în plus, pentru produsele ambalate sau
împachetate, o verificare privind etichetarea
specifică prevăzută de legislația veterinară;
b) un control fizic pentru fiecare lot;
(i) pentru a se asigura că produsele satisfac
cerințele legislației comunitare și sunt într-o
formă proprie pentru a fi utilizate în scopul
specificat în certificatul sau documentul de
însoțire.
Aceste controale trebuie efectuate în concordanță cu
criteriile stabilite în anexa nr. 3;
(ii) înainte de efectuarea, în concordanță cu
frecvențele stabilite înainte de 1 iulie 1999 și cu
cerințele Uniunii Europene:
1. a oricărui examen de laborator la fața locului;
2. a oricărei prelevări oficiale de probe solicitate
pentru a le analiza cât mai curând posibil.
(5) Reguli detaliate pentru aplicarea prezentului articol
trebuie să se adopte în concordanță cu cerințele Uniunii
Europene.
Art. 5. — (1) După efectuarea controalelor veterinare
solicitate, medicul veterinar oficial trebuie să emită un
certificat pentru transportul respectiv de produse care să
certifice rezultatele controalelor, în concordanță cu modelul
prevăzut în Regulamentul Comisiei (CE) nr. 136/2004,
adaptat, când este cazul, în concordanță cu alin. (4).
(2) Certificatul la care se face referire la alin. (1) trebuie
să însoțească transportul:
a) atât timp cât transportul rămâne sub supraveghere
vamală, caz în care documentul menționat face referire la
documentul vamal;
b) în caz de import, până la prima unitate la care se
face referire în norma sanitară veterinară aprobată prin
Ordinul ministrului agriculturii, alimentației și pădurilor
nr. 21/2003 ori până la primul centru sau prima organizație
de destinație la care se face referire în norma sanitară
veterinară aprobată prin Ordinul ministrului agriculturii,
alimentației și pădurilor nr. 580/2002.
(3) Dacă lotul este împărțit, prevederile alin. (1) și (2)
trebuie aplicate pentru fiecare parte.

MONITORUL OFICIAL AL ROMÂNIEI, PARTEA I, Nr. 752/4.IX.2006
(4) Reguli detaliate pentru aplicarea acestui articol
trebuie să fie adoptate în concordanță cu cerințele Uniunii
Europene.
Art. 6. — (1) Posturile de inspecție la frontieră trebuie:
a) să fie localizate în imediata apropiere a unui punct
de intrare în unul dintre teritoriile menționate în anexa
nr. 1 sau pe teritoriul României și într-o zonă care este
desemnată de autoritățile vamale în concordanță cu
Regulamentul Consiliului (CEE) nr. 2.913/92. Totuși, atunci
când este impus de constrângeri de ordin geografic (cum
ar fi rampe de descărcare sau o trecătoare), poate fi
acceptat, în concordanță cu procedura stabilită în alin. (2),
un post de inspecție la frontieră situat la o oarecare
distanță de punctul de intrare, iar în cazul transportului
feroviar, la prima stație de oprire desemnată de autoritatea
competentă;
b) să fie plasate sub autoritatea unui medic veterinar
oficial care este efectiv responsabil de inspecția și
controalele veterinare. Medicul veterinar oficial poate fi
asistat de personal auxiliar special instruit și se asigură că
este efectuată actualizarea bazei de date la care se
face referire la alin. (3) al art. 1 din Decizia
Consiliului 92/438/CEE.
(2) În concordanță cu cerințele Uniunii Europene, lista
posturilor de inspecție la frontieră în vigoare la data
publicării prezentei norme sanitare veterinare poate fi
amendată sau suplimentată ulterior:
a) prin adăugarea oricărui post nou de inspecție și
controale veterinare de frontieră:
(i) propus de Autoritatea Națională Sanitară
Veterinară și pentru Siguranța Alimentelor, odată
ce aceasta a controlat că acesta îndeplinește
cerințele anexei nr. 2 la Decizia Comisiei
92/525/CEE ce stabilește cerințele pentru
aprobarea posturilor de inspecție și controale
veterinare de frontieră responsabile pentru
inspecția și controalele veterinare privind
produsele introduse din țările terțe;
(ii) inspectat de către experți ai Comisiei Europene,
în colaborare cu experți ai Autorității Naționale
Sanitare Veterinare și pentru Siguranța
Alimentelor;
b) prin excluderea unui post de inspecție la frontieră,
atunci când acesta este găsit a nu fi conform cu condițiile
stabilite în anexa nr. 2, fie în timpul unui control efectuat
de Autoritatea Națională Sanitară Veterinară și pentru
Siguranța Alimentelor, fie dacă urmare a inspecțiilor
prevăzute de Regulamentul Consiliului (CE) nr. 882/2004,
Autoritatea Națională Sanitară Veterinară și pentru
Siguranța Alimentelor nu ține cont de concluziile acestei
inspecții, în cadrul unui interval rezonabil de timp, în
special în cazurile când inspecțiile au condus la
constatarea unui risc grav pentru sănătatea publică sau a
animalelor.
(3) Autoritatea Națională Sanitară Veterinară și pentru
Siguranța Alimentelor poate, în cazuri grave, în special din
motive de sănătate publică sau de sănătate a animalelor,

5

să suspende autorizarea unui post de inspecție la frontieră
situat pe teritoriul României. Aceasta trebuie să informeze
Comisia Europeană și celelalte state membre ale Uniunii
Europene despre suspendare și motivele ei. Postul de
inspecție la frontieră poate fi reintrodus pe listă numai în
concordanță cu alin. (2) lit. a).
Art. 7. — (1) Fiecare transport de produse destinat
importului în unul dintre teritoriile menționate în anexa nr. 1
sau pe teritoriul României trebuie să fie însoțit de
certificatele ori documentele veterinare originale sau de alte
documente originale, așa cum este solicitat de legislația
veterinară. Certificatele sau documentele originale trebuie
să rămână la postul de inspecție la frontieră.
(2) Fără a se prejudicia prevederile art. 10, fiecare
transport de produse provenit dintr-o țară terță și destinat
importului în unul dintre teritoriile menționate în anexa nr. 1
sau în România trebuie să fie supus unui control al
identității și unui control fizic, după cum este precizat la
art. 4 alin. (4).
(3) Autoritățile vamale nu trebuie să permită importul
loturilor de produse în afară de cazul când, fără a se
prejudicia reglementările vamale și prevederile speciale ce
urmează să fie adoptate în concordanță cu art. 10 alin. (2)
și (3) și cu procedura comunitară, a fost făcută dovada că
au fost efectuate, cu rezultate satisfăcătoare, controalele
veterinare necesare, că a fost emis certificatul corespunzător
în concordanță cu art. 5 alin. (1) și că autoritatea
competentă are garanția că taxele de inspecție la care se
face referire în Regulamentul (CE) nr. 882/2004 au fost
sau vor fi plătite în concordanță cu prevederile acestuia.
(4) Dacă transportul îndeplinește condițiile de import,
medicul veterinar oficial trebuie să furnizeze persoanei
responsabile o copie autentificată a certificatelor sau
documentelor originale și trebuie să emită, în concordanță
cu art. 5 alin. (1), un certificat prin care se atestă că
transportul îndeplinește aceste condiții în baza inspecției și
controalelor veterinare efectuate la postul de inspecție la
frontieră prin care au fost importate produsele.
(5) Comerțul cu produse la care se referă norma
sanitară veterinară aprobată prin Ordinul ministrului
agriculturii, alimentației și pădurilor nr. 21/2003 și norma
sanitară veterinară aprobată prin Ordinul ministrului
agriculturii, alimentației și pădurilor nr. 580/2002 și admise
pe unul dintre teritoriile menționate în anexa nr. 1 sau pe
teritoriul României, în baza prevederilor alin. (3), trebuie
să se efectueze în concordanță cu regulile stabilite în
normele menționate, în special în capitolul II din prezenta
normă sanitară veterinară.
(6) Reguli detaliate pentru aplicarea acestui articol
trebuie să se adopte în concordanță cu cerințele Uniunii
Europene.
Art. 8. — (1) Atunci când:
a) produsele sunt destinate României sau unei zone
din România care a obținut cerințe specifice în baza
legislației comunitare,

6

MONITORUL OFICIAL AL ROMÂNIEI, PARTEA I, Nr. 752/4.IX.2006

b) prelevările de probe au fost efectuate, dar rezultatele
nu sunt cunoscute atunci când mijloacele de transport
părăsesc postul de inspecție la frontieră,
c) sunt implicate activități de import autorizate pentru
scopuri specifice, în cazurile prevăzute de legislația
comunitară,
trebuie comunicate informații suplimentare autorității
competente, prin intermediul rețelei TRACES la care se
referă norma sanitară veterinară aprobată prin Ordinul
ministrului agriculturii, alimentației și pădurilor nr. 580/2002.
(2) Fiecare transport de produse la care se referă
alin. (1) lit. a) și c) și destinat altui stat membru al Uniunii
Europene trebuie să fie supus controlului documentelor,
controlului identității și controlului fizic, stabilite la art. 4
alin. (3) și (4), la postul de inspecție la frontieră prin care
produsele sunt introduse, situat pe teritoriul României,
pentru a se verifica, în special, dacă produsele respective
se conformează regulilor comunitare aplicabile unui stat
membru al Uniunii Europene sau României. Totuși, vânatul
sălbatic cu blană importat nejupuit trebuie supus unui
control al identității sau unui control fizic, în afară de
controlul de sănătate și cel de depistare a reziduurilor,
prevăzute de Norma sanitară veterinară privind măsurile de
supraveghere și control al unor substanțe și al reziduurilor
acestora la animalele vii și la produsele lor, precum și al
reziduurilor de medicamente de uz veterinar în produsele
de origine animală, aprobată prin Ordinul președintelui
Autorității Naționale Sanitare Veterinare și pentru Siguranța
Alimentelor nr. 82/2005, publicat în Monitorul Oficial al
României, Partea I, nr. 832 din 14 septembrie 2005, cu
modificările și completările ulterioare, ce transpune în
legislația națională Directiva Consiliului 96/23/CE, controale
care trebuie efectuate conform Regulamentului
Parlamentului European și al Consiliului (CE) nr. 853/2004
la întreprinderea de destinație unde carnea trebuie
expediată sub supraveghere vamală în concordanță cu
alin. (4) lit. a), împreună cu certificatul la care se referă
art. 5 alin. (1). Rezultatele controalelor trebuie transmise
autorității veterinare responsabile pentru postul de inspecție
la frontieră pe unde au intrat produsele. În funcție de
rezultate, măsurile prevăzute la art. 20 sunt implementate
dacă este necesar.
(3) Autoritatea Națională Sanitară Veterinară și pentru
Siguranța Alimentelor se asigură că, în cazul produselor la
care se face referire la alin. (1) lit. a) și c) și care sunt
introduse într-un stat membru al Uniunii Europene, altul
decât România, trebuie să fie luate toate măsurile pentru a
se asigura că transportul implicat ajunge în statul membru
al Uniunii Europene de destinație.
(4) Produsele care urmează să fie monitorizate, în
concordanță cu legislația comunitară, de la postul de
inspecție la frontieră de la sosire către întreprinderea de la
locul de destinație, trebuie să fie trimise în baza
următoarelor condiții:
a) transportul în cauză trebuie să fie expediat de la
postul de inspecție la frontieră de la sosire către
întreprinderea de la locul de destinație sub supravegherea

autorității competente, în vehicule sau containere etanșe și
sigilate de autoritățile competente. Produsele la care se
referă alin. (1) lit. c) trebuie să rămână sub supraveghere
vamală până când ajung la locul de destinație în
concordanță cu procedura T5 stabilită de Regulamentul
Comisiei (CEE) 2.454/93 ce stabilește prevederile pentru
implementarea Regulamentului Consiliului (CEE) 2.913/92
referitor la Codul vamal comunitar, împreună cu certificatul
prevăzut la art. 5 alin. (1), stipulând destinația autorizată
și, dacă este necesar, tipul de procesare prevăzut;
b) medicul veterinar oficial de la respectivul post de
inspecție la frontieră trebuie să informeze autoritatea
veterinară responsabilă de întreprinderea de la locul de
destinație a transportului și cea de la locul de origine și
locul de destinație a produsului prin rețeaua TRACES
despre acest transport;
c) produsele trebuie să fie supuse tratamentului definit
de legislația comunitară relevantă în întreprinderea de la
locul de destinație;
d) medicul veterinar oficial de la locul de destinație sau,
în cazurile prevăzute de cap. 10 din anexa nr. 1 la Norma
sanitară veterinară care stabilește condițiile de sănătate a
animalelor și de sănătate publică care reglementează
comerțul României cu statele membre ale Uniunii Europene
și importul în România de produse care nu sunt supuse
cerințelor și regulilor specifice, aprobată prin Ordinul
ministrului agriculturii, pădurilor, apelor și mediului
nr. 98/2004, medicul veterinar responsabil de un depozit
intermediar trebuie să fie informat de conducerea
întreprinderii de destinație sau de cea a depozitului
intermediar despre sosirea produsului la destinația sa, iar
acesta trebuie să notifice, în decurs de 15 zile, medicului
veterinar oficial de la postul de inspecție la frontieră de
unde a primit notificarea referințe cu privire la transport.
Acesta din urmă trebuie să efectueze controale regulate,
pentru a se asigura că produsele au sosit la întreprinderea
de destinație, în special prin controlul înregistrării intrărilor.
(5) Fără a se prejudicia prevederile art. 18, dacă s-a
făcut dovada față de autoritatea competentă de la postul
de inspecție la frontieră de la intrare că produsele
declarate ca fiind destinate pentru o întreprindere autorizată
nu au ajuns la destinația lor, autoritatea competentă trebuie
să ia măsuri corespunzătoare în legătură cu persoana
responsabilă de transport.
(6) Autoritatea Națională Sanitară Veterinară și pentru
Siguranța Alimentelor trebuie să trimită Comisiei Europene
lista întreprinderilor aprobate la care se referă alin. (4),
pentru produsele respective, în concordanță cu legislația
comunitară relevantă.
(7) Atunci când o întreprindere nu respectă cerințele de
notificare, Autoritatea Națională Sanitară Veterinară și
pentru Siguranța Alimentelor poate retrage autorizația sa de
funcționare și va aplica sancțiunile care se impun în funcție
de natura riscului implicat.
(8) Reguli detaliate pentru aplicarea prezentului articol,
elaborate după consultarea cu autoritatea vamală, trebuie
adoptate în concordanță cu procedura comunitară.

MONITORUL OFICIAL AL ROMÂNIEI, PARTEA I, Nr. 752/4.IX.2006
Art. 9. — (1) Transporturile destinate importului în unul
dintre teritoriile menționate în anexa nr. 1 sau pe teritoriul
României, care sosesc la un post de inspecție la frontieră,
dar care sunt destinate importului prin alt post de inspecție
la frontieră din același teritoriu sau situat în teritoriul altui
stat membru al Uniunii Europene, trebuie să fie supuse
unui control al identității și unui control fizic la postul de
inspecție la frontieră de destinație, cu condiția ca
transportul să aibă loc pe cale maritimă sau aeriană.
Următoarele proceduri trebuie aplicate în postul de
inspecție la frontieră de la intrare:
a) dacă transportul este transbordat dintr-un avion în
altul sau dintr-o navă maritimă în alta, în interiorul zonei
vamale a aceluiași port sau aeroport, fie direct, fie după
ce a fost transportat pe chei sau pe pista de aterizare
pentru o perioadă de timp mai scurtă decât minimul
perioadei prevăzute la lit. b), autoritatea competentă trebuie
să fie informată despre aceasta de către persoana
responsabilă de încărcătură. Autoritatea competentă poate,
în mod excepțional și dacă există un risc pentru sănătatea
publică sau a animalelor, să efectueze un control al
documentelor ce însoțesc produsele, pe baza certificatului
sau a documentului veterinar de origine ori a oricărui alt
document original care însoțește transportul respectiv sau
a unei copii autentificate a acestora;
b) dacă transportul este descărcat altfel, acesta trebuie:
(i) să fie depozitat pentru o perioadă maximă și
minimă și în condiții care urmează a fi stabilite
conform procedurii prevăzute la alin. (2), sub
supravegherea autorității competente, în zonele
vamale ale portului sau ale aeroportului, până la
reexpedierea sa către un alt post de inspecție la
frontieră, pe cale maritimă sau aeriană;
(ii) să fie supus unui control al documentelor pentru
produsele respective, în legătură cu documentele
la care se face referire la lit. a);
(iii) fără a se prejudicia prevederile art. 20, să fie
supus în mod excepțional unui control al
identității și unor controale fizice, dacă există
vreo posibilitate de pericol pentru sănătatea
publică și a animalelor.
(2) Reguli detaliate pentru aplicarea prezentului articol
trebuie să fie adoptate în concordanță cu cerințele Uniunii
Europene.
Art. 10. — (1) La cererea Autorității Naționale Sanitare
Veterinare și pentru Siguranța Alimentelor, însoțită de
elementele justificative necesare sau acționând din proprie
inițiativă, în acord cu cerințele Uniunii Europene, Comisia
Europeană poate să dedică reducerea controalelor fizice, în
baza unor condiții și, în special, în funcție de rezultatele
controalelor anterioare, controale aplicate produselor ale
căror condiții de import sunt armonizate, adică produselor
care îndeplinesc următoarele trei condiții:
a) provin din țări terțe sau regiuni ale țărilor terțe care
oferă garanții de sănătate satisfăcătoare, cu privire la
controalele efectuate în punctul de origine a produselor
destinate importului în unul dintre teritoriile Comunității

7

Europene menționate în anexa nr. 1 sau pe teritoriul
României;
b) provin din întreprinderi înscrise pe o listă elaborată
în concordanță cu legislația comunitară;
c) au fost emise certificatele de import pentru produsele
respective.
(2) Reguli detaliate pentru aplicarea prezentului articol
vor fi adoptate în concordanță cu cerințele Uniunii
Europene.
Art. 11. — (1) Autoritatea Națională Sanitară Veterinară
și pentru Siguranța Alimentelor, în acord cu toate statele
membre ale Uniunii Europene pe teritoriul cărora trebuie să
se desfășoare tranzitul, autorizează numai tranzitul
transporturilor dintr-o țară terță către altă țară terță sau
către aceeași țară terță, dacă:
a) aceste transporturi provin dintr-o țară terță ale cărei
produse nu sunt interzise de a intra pe teritoriile
menționate în anexa nr. 1 sau pe teritoriul României și
sunt destinate unei alte țări terțe. Autoritatea competentă
poate renunța la această cerință în cazul transporturilor
efectuate în concordanță cu art. 9 alin. (1) dintr-un avion
în altul sau dintr-o navă în alta, în interiorul zonei vamale
a aceluiași port sau aeroport, în scopul reexpedierii, fără o
altă escală, pe teritoriile menționate în anexa nr. 1 sau pe
teritoriul României, urmând criteriile generale ce trebuie
stabilite conform alin. (4);
b) o astfel de operațiune de tranzit a fost anterior
autorizată de către medicul veterinar oficial de la postul de
inspecție la frontieră din statul membru al Uniunii Europene
sau din România, când transportul intră pentru prima dată
în teritoriile menționate în anexa nr. 1 sau pe teritoriul
României;
c) persoana responsabilă de încărcătură se angajează
în prealabil să reintre în posesia lotului dacă produsele
respective sunt respinse și să le distrugă în concordanță
cu prevederile art. 17.
(2) Autorizația la care se referă alin. (1) trebuie supusă
conformității cu următoarele condiții:
a) transporturile prezentate pentru tranzit la postul de
inspecție la frontieră trebuie să fie însoțite de documentele
prevăzute la art. 7 alin. (1) și dacă este necesar împreună
cu traducerile autentificate ale acestor documente;
b) transporturile de produse trebuie prezentate la postul
de inspecție la frontieră menționat, pentru a fi supuse
controlului documentelor și controlului identității.
Autoritatea Națională Sanitară Veterinară și pentru
Siguranța Alimentelor poate acorda o derogare de la
controlul documentelor și controlul identității pentru
transportul maritim și aerian, atunci când transportul;
(i) nu este descărcat. În acest caz și fără a se
aduce prejudicii prevederilor art. 18, controlul
documentelor se va limita doar la controlul
manifestului de bord;
(ii) este transbordat dintr-un avion în altul sau
dintr-o navă în alta, conform art. 9 alin. (1)
lit. a), în interiorul zonei vamale a aceluiași port
sau aeroport.

8

MONITORUL OFICIAL AL ROMÂNIEI, PARTEA I, Nr. 752/4.IX.2006

În cazuri excepționale care pot prezenta un risc pentru
sănătatea publică și pentru sănătatea animalelor sau atunci
când sunt suspectate neregularități, se va efectua un
control fizic suplimentar;
c) în cazul tranzitului pe cale rutieră, maritimă sau
fluvială prin teritoriile prevăzute în anexa nr. 1 ori prin
teritoriul României, un astfel de transport trebuie:
(i) să fie expediat sub supraveghere vamală, în
concordanță cu procedura T 1 stabilită de
prevederile Regulamentului Consiliului (CEE)
nr. 2.913/92 pentru punctele de ieșire din
Comunitatea Europeană, împreună cu documentul
solicitat în baza lit. a) și certificatul la care se
referă art. 5 alin. (1), certificând postul de
inspecție la frontieră prin care transportul iese
din Comunitatea Europeană;
(ii) să fie transportat fără ca produsele să fie
descărcate sau împărțite după părăsirea postului
de inspecție la frontieră în vehicule ori
containere sigilate de autorități. Nu trebuie să fie
autorizată nicio manipulare în cursul acestui
transport;
(iii) să iasă din Comunitatea Europeană printr-un
post de inspecție la frontieră într-un interval
maxim de 30 de zile de la plecarea din postul
de inspecție la frontieră de intrare, cu excepția
derogării generale acordate conform procedurii
prevăzute la alin. (4), pentru a ține cont de
cazurile de izolare geografică pe deplin motivate;
d) medicul veterinar oficial care autorizează transportul
trebuie să informeze despre aceasta medicul veterinar
oficial de la postul de inspecție la frontieră de la ieșire,
prin intermediul rețelei TRACES;
e) medicul veterinar oficial de la postul de inspecție la
frontieră de la ieșire trebuie să ateste pe certificatul
prevăzut la art. 5 alin. (1) că transporturile respective au
părăsit Comunitatea Europeană și trebuie să trimită postului
de inspecție la frontieră de la intrare, prin fax sau prin
orice alt mijloc, o copie a acestui document.
În cazul în care medicul veterinar oficial de la postul de
inspecție la frontieră de la intrare nu a fost informat despre
ieșirea din Comunitatea Europeană a produselor respective
în perioada specificată la lit. c) pct. (iii), acesta trebuie să
sesizeze autoritatea vamală competentă de la intrare, care
trebuie să efectueze investigațiile necesare pentru a stabili
destinația reală a produselor.
(3) Toate cheltuielile induse de aplicarea prezentului
articol trebuie să fie suportate de către persoana
responsabilă de încărcătură sau de către reprezentantul
acesteia, fără despăgubire de către România, în
concordanță cu principiile care decurg din art. 1 al Normei
sanitare veterinare referitoare la finanțarea inspecțiilor și
controalelor veterinare la frontieră, aprobată prin Ordinul
ministrului agriculturii, alimentației și pădurilor nr. 259/2002,
publicat în Monitorul Oficial al României, Partea I, nr. 630
din 26 august 2002, ce transpune în legislația națională
Directiva Consiliului 85/73/CEE.

(4) Reguli detaliate pentru aplicarea prezentului articol,
în special privind schimbul de informații între posturile de
inspecție la frontieră de la intrare și de la ieșire, trebuie
adoptate în concordanță cu cerințele Uniunii Europene.
Art. 12. — (1) Transporturile provenite dintr-o țară terță
și destinate unei zone libere, unui depozit liber sau unui
depozit vamal, în concordanță cu Regulamentul Consiliului
(CEE) nr. 2.913/92, pot fi admise de autoritatea
competentă pentru aceste destinații, numai dacă
persoanele responsabile de încărcătură au declarat anterior
că produsele respective sunt destinate în final pentru a fi
puse în circulație liberă pe teritoriile menționate în anexa
nr. 1 sau pe teritoriul României ori dacă au o altă
destinație finală ce urmează să fie precizată și dacă
produsele respective îndeplinesc sau nu condițiile de
import. În absența unei indicații clare privind destinația
finală, produsele trebuie să fie considerate ca fiind
destinate pentru circulație liberă pe teritoriile menționate în
anexa nr. 1 sau pe teritoriul României.
(2) Astfel de transporturi trebuie supuse controlului
documentelor, controlului identității și controlului fizic, la
postul de inspecție la frontieră, pentru a se determina dacă
produsele îndeplinesc sau nu condițiile de import
menționate.
Nu trebuie totuși solicitat un control fizic dacă în urma
controlului documentelor rezultă că produsele nu
îndeplinesc cerințele comunitare, cu excepția suspiciunii
unui risc pentru sănătatea publică și animală.
Astfel de transporturi trebuie să fie însoțite de
documentele prevăzute la art. 7 alin. (1). Dacă este
necesar, trebuie să fie atașate traducerile autentificate ale
acestor documente.
(3) Dacă, în urma controalelor la care se face referire
la alin. (2), s-a constatat că au fost îndeplinite cerințele
comunitare, medicul veterinar oficial de la postul de
inspecție la frontieră trebuie să emită certificatul la care se
face referire la art. 5 alin. (1) în legătură cu documentele
vamale. Autoritățile veterinare și vamale competente de la
punctul de control pentru trecerea frontierei trebuie să
autorizeze intrarea în acest caz a unui transport într-un
depozit dintr-o zonă liberă, într-un depozit liber sau într-un
depozit vamal. Astfel de produse trebuie declarate, din
punct de vedere veterinar, corespunzătoare pentru a fi
puse în liberă circulație.
(4) Dacă, în urma controalelor la care se face referire
la alin. (2), s-a constatat că produsele respective nu
îndeplinesc cerințele comunitare, medicul veterinar oficial de
la postul de inspecție la frontieră trebuie să emită
certificatul prevăzut la art. 5 alin. (1) în legătură cu
documentele vamale oficiale. Autoritățile vamale și
veterinare de la punctul de control pentru trecerea frontierei
pot autoriza, în unele cazuri, intrarea într-un depozit dintr-o
zonă liberă, într-un depozit liber sau într-un depozit vamal,
numai dacă, fără a se prejudicia prevederile art. 16, sunt
îndeplinite următoarele cerințe:
a) produsele nu trebuie să provină dintr-o țară terță
supusă interdicției prevăzute la art. 11 alin. (1) lit. a);

MONITORUL OFICIAL AL ROMÂNIEI, PARTEA I, Nr. 752/4.IX.2006
b) depozitele din zonele libere, depozitele libere sau
depozitele vamale trebuie să fie autorizate de autoritatea
competentă pentru depozitarea produselor. Pentru a fi
autorizate, acestea trebuie să îndeplinească următoarele
condiții:
(i) să posede spații închise, cu puncte de intrare și
ieșire supuse controlului permanent de către
conducerea acestora. Dacă un depozit este situat
într-o zonă liberă, întreaga zonă trebuie să fie
închisă și plasată sub control vamal permanent;
(ii) să îndeplinească condițiile de aprobare stabilite
de legislația comunitară referitoare la depozitele
destinate produselor respective sau, în lipsa
prevederilor legislației comunitare, de legislația
națională;
(iii) să dispună de aranjamente pentru o evidență
zilnică a tuturor transporturilor care intră sau ies
din depozit, cu detalii privind natura și cantitatea
produselor din fiecare transport, și a numelui și
adresei destinatarului. Aceste evidențe se vor
păstra cel puțin 3 ani;
(iv) să posede spații de depozitare și/sau refrigerare
care să permită depozitarea separată a
produselor care nu corespund legislației
veterinare. Autoritatea competentă poate totuși,
pentru depozitele existente, să autorizeze
stocarea separată a acestor produse în aceleași
clădiri, atunci când produsele care nu satisfac
standardele comunitare sunt depozitate în spații
ce pot fi încuiate;
(v) să dispună de spații rezervate personalului care
efectuează inspecția și controalele veterinare.
În cazul în care controalele la care se referă alin. (2)
indică faptul că persoana responsabilă de încărcătură a dat
o declarație falsă în legătură cu prevederile alin. (1),
persoana respectivă trebuie să fie obligată să distrugă
bunurile, în concordanță cu art. 17.
(5) Autoritățile competente trebuie să ia toate măsurile
necesare:
a) pentru a se asigura că sunt menținute condițiile de
autorizare a depozitelor;
b) pentru ca produsele care nu îndeplinesc condițiile
veterinare stabilite de legislația comunitară să nu fie
depozitate în aceleași încăperi sau spații cu cele care
îndeplinesc aceste condiții;
c) pentru a se asigura un control efectiv al intrărilor și
ieșirilor din depozit, iar în cursul orelor de acces în depozit
să asigure supravegherea de către autoritatea competentă.
Autoritățile competente trebuie să se asigure, în special, că
produsele care nu întrunesc cerințele comunitare nu pot
părăsi camerele de depozitare sau unitățile în care sunt
depozitate, fără aprobarea autorității competente;
d) pentru a se efectua toate controalele necesare
evitării alterării, substituirii produselor depozitate sau
oricărei schimbări de ambalaj, prelucrări ori transformări a
acestora.

9

(6) Autoritatea Națională Sanitară Veterinară și pentru
Siguranța Alimentelor poate să refuze intrarea produselor
într-un depozit vamal, depozit liber sau zonă liberă din
motive de sănătate animală ori sănătate publică, dacă
acestea nu îndeplinesc condițiile stabilite de legislația
comunitară.
(7) Transporturile nu trebuie să intre într-o zonă liberă,
depozit liber sau depozit vamal decât dacă sunt prevăzute
cu sigilii vamale.
(8) Transporturile la care se referă alin. (4) pot părăsi o
zonă liberă, un depozit liber sau un depozit vamal pentru a
fi expediate către o țară terță sau către un depozit
prevăzut la art. 13 ori pentru a fi distruse, numai cu
condiția ca:
a) expedierea către o țară terță să fie în concordanță
cu cerințele prevăzute la art. 11 alin. (1) lit. c) și alin. (2)
lit. a), c), d) și e);
b) transferul către un depozit, la care se face referire
în art. 13, să fie efectuat în baza unui formular de control
vamal T1, cu menționarea în certificatul prevăzut de acel
articol a numelui și localizării depozitului;
c) transportul către locul de distrugere să se realizeze
după ce produsele în cauză au fost denaturate.
Transportul în cauză trebuie să fie expediat ulterior în
astfel de condiții încât să se asigure faptul că acesta este
efectuat, fără ca produsele să fie descărcate, sub
supravegherea autorității competente și în vehicule sau
containere etanșe, sigilate de către autoritățile competente.
Asemenea transporturi nu pot face obiectul transferului
între depozite la care se referă prezentul articol.
(9) Autoritatea Națională Sanitară Veterinară și pentru
Siguranța Alimentelor trebuie să înainteze Comisiei
Europene lista cu:
a) zonele libere, depozitele libere și depozitele vamale
prevăzute la alin. (4);
b) operatorii menționați la art. 13.
(10) În caz de nerespectare a condițiilor stabilite la
alin. (1)—(9) și în măsura în care aceste condiții se aplică
depozitelor, autoritatea competentă trebuie să suspende
sau să anuleze autorizarea acestuia, la care se face
referire în alin. (4) lit. b).
Autoritatea Națională Sanitară Veterinară și pentru
Siguranța Alimentelor trebuie să informeze Comisia
Europeană și statele membre ale Uniunii Europene despre
această anulare.
În cazul în care se constată neregularități privind
transportul, fie deliberate, fie datorită neglijenței grave,
trebuie să se aplice persoanei responsabile pentru
transport sancțiunile prevăzute de legislația națională a
României, după ce acesta a părăsit depozitul.
(11) Reguli detaliate pentru aplicarea prezentului articol,
în special procedurile de control efectuate la sosirea și la
plecarea loturilor în și din aceste zone sau depozite,
transportul loturilor între asemenea zone ori depozite,
modul de depozitare a produselor și manipulările autorizate,

10

MONITORUL OFICIAL AL ROMÂNIEI, PARTEA I, Nr. 752/4.IX.2006

trebuie să fie adoptate în concordanță cu cerințele Uniunii
Europene.
Art. 13. — (1) Operatorii care aprovizionează direct
mijloacele de transport maritim de trecere a frontierei cu
produse prevăzute la art. 12 alin. (4) și destinate
consumului de către personalul de bord sau pasageri, în
plus față de îndeplinirea cerințelor prevăzute în art. 12
alin. (1), alin. (2), alin. (4) lit. a), alin. (4) lit. b) pct. (ii),
(iii), (iv), alin. (5), (6), (7) și (9), trebuie:
a) să fie autorizați în prealabil ca operatori de către
autoritatea competentă;
b) să se aprovizioneze cu produse care nu pot fi
prelucrate decât dacă materiile prime îndeplinesc cerințele
legislației comunitare;
c) să dispună de spații închise ale căror puncte de
intrare și ieșire sunt sub controlul permanent al persoanei
responsabile de transport. Atunci când depozitul este
localizat într-o zonă liberă, trebuie să se aplice cerințele
prevăzute în art. 12 alin. (4) lit. b) pct. (ii);
d) să se angajeze că nu vor pune în consum pe
teritoriile menționate în anexa nr. 1 și pe teritoriul României
produse prevăzute la art. 12 alin. (4);
e) să notifice sosirea produselor în depozitul la care se
referă lit. c) cât mai curând posibil autorității competente.
(2) Operatorii la care se referă alin. (1) trebuie:
a) să efectueze livrările direct la bordul mijloacelor de
transport maritim sau aerian ori într-un depozit special
autorizat, din portul sau aeroportul de destinație, cu
condiția să fie luate măsuri pentru a se asigura că
produsele respective nu părăsesc sub nicio formă zona
portuară, pentru altă destinație. Transportul produselor de
la depozitul de origine la portul sau aeroportul de
destinație trebuie efectuat sub supraveghere vamală, în
concordanță cu procedura T1 stabilită în Regulamentul
Consiliului (CEE) nr. 2.913/92, și să fie însoțit de un
certificat veterinar emis în baza procedurii stabilite la
alin. (6);
b) să informeze în avans autoritatea portuară din zona
portului sau aeroportului statului membru al Uniunii
Europene din care produsele sunt livrate și autoritatea
portuară din portul ori aeroportul statului membru al Uniunii
Europene de destinație asupra datei de expediere a
produselor, împreună cu detalii ale locului lor de destinație;
c) să furnizeze dovezi oficiale conform cărora produsele
au ajuns la destinația finală;
d) să țină un registru de intrări și ieșiri pentru o
perioadă de timp de cel puțin 3 ani. Registrul trebuie să
permită efectuarea controlului părților de loturi rămase în
depozit.
(3) Operatorii trebuie să se asigure că nu
aprovizionează nave sau aeronave cu produse care nu
corespund cerințelor legislației comunitare, cu excepția
asigurării aprovizionării pasagerilor și personalului de bord
în afara zonelor de coastă ale teritoriilor menționate în
anexa nr. 1 sau ale teritoriului României, definită de
reglementările naționale.

(4) Autoritatea competentă a zonei portuare a statului
membru al Uniunii Europene din care sunt furnizate
produsele trebuie să notifice autorității competente a zonei
portuare a statului membru al Uniunii Europene de
destinație despre transport, prin rețeaua TRACES, nu mai
târziu de momentul expedierii produselor, informând-o
asupra locului de destinație a acestora.
(5) În cazul nerespectării condițiilor prezentului articol,
autoritatea competentă trebuie să retragă autorizația la care
se referă alin. (1) lit. a). Aceasta trebuie să informeze
Comisia Europeană și celelalte state membre ale Uniunii
Europene despre această retragere.
(6) Reguli detaliate pentru aplicarea prezentului articol,
în special privind procedurile pentru controalele ce trebuie
să se efectueze la plecare, în timpul transportului și al
livrării produselor direct către mijloacele de transport
maritim și aerian, inclusiv dovada că aceste produse au
ajuns la destinația lor legală, trebuie adoptate în
concordanță cu cerințele Uniunii Europene.
Art. 14. — (1) Produsele a căror destinație vamală sau
utilizare admisă, în sensul Regulamentului Consiliului (CEE)
nr. 2.913/92, este alta decât cea prevăzută la art. 7 și
art. 12 alin. (3) trebuie, în afară de cazul în care sunt
distruse sau returnate, să fie supuse unui control al
identității sau unui control fizic, pentru a se stabili dacă
îndeplinesc sau nu condițiile de import.
(2) Reguli detaliate pentru aplicarea acestui articol
trebuie adoptate, atunci când este necesar, în concordanță
cu cerințele Uniunii Europene.
Art. 15. — (1) Autoritatea Națională Sanitară Veterinară
și pentru Siguranța Alimentelor trebuie să autorizeze
reimportul unui transport de produse de origine comunitară
și care a fost refuzat de o țară terță, dacă:
a) produsele sunt însoțite:
(i) fie de certificatul original, fie de o copie
autentificată de autoritatea competentă care a
emis certificatul ce însoțește produsele, împreună
cu detalii privind motivele refuzului și cu garanția
că au fost respectate condițiile ce reglementează
depozitarea și transportul produselor și precizând
că produsele în cauză nu au fost supuse
niciunei manipulări;
(ii) în cazul containerelor sigilate, de un certificat din
partea transportatorului, precizând că nu a fost
manipulat sau descărcat conținutul transportului;
b) produsele în cauză sunt supuse unui control al
documentelor și unui control al identității, iar în cazurile
prevăzute la art. 18, unui control fizic;
c) transportul este returnat direct, în baza condițiilor
prevăzute la art. 8 alin. (4), către unitatea de origine din
statul membru al Uniunii Europene, unde a fost emis
certificatul, și dacă este implicat tranzitul unui alt stat
membru al Uniunii Europene, a fost anterior autorizat de
către medicul veterinar oficial de la postul de inspecție și
controale veterinare de frontieră din statul membru al
Uniunii Europene unde transportul a ajuns prima dată în
unul dintre teritoriile Comunității Europene menționate în

MONITORUL OFICIAL AL ROMÂNIEI, PARTEA I, Nr. 752/4.IX.2006
anexa nr. 1 sau în România, în numele tuturor statelor
membre ale Uniunii Europene pe care transportul le
tranzitează.
(2) Autoritatea Națională Sanitară Veterinară și pentru
Siguranța Alimentelor nu se poate opune reintroducerii unui
transport de produse de origine comunitară refuzat de o
țară terță, dacă autoritatea competentă care a emis
certificatul original a fost de acord să reprimească
transportul și au fost îndeplinite condițiile stabilite la
alin. (2).
(3) În circumstanțele prezentate la alin. (1) și (2),
produsele în cauză trebuie expediate în astfel de condiții
încât transportul să fie efectuat până la întreprinderea de
origine, în concordanță cu procedura stabilită la art. 8
alin. (4), în mijloace de transport sigilate și identificate de
autoritatea competentă, astfel încât sigiliile să fie distruse
ori de câte ori containerul este deschis.
(4) Medicul veterinar oficial care autorizează transportul
trebuie să informeze, prin rețeaua TRACES, autoritatea
competentă de la locul de destinație despre plecarea
transportului.
(5) Reguli detaliate pentru aplicarea acestui articol
trebuie adoptate conform cerințelor Uniunii Europene.
Art. 16. — (1) Prezentul capitol nu se va aplica
produselor care:
a) fac parte din bagajele personale ale călătorilor și
sunt destinate pentru consumul lor personal, în măsura în
care cantitatea respectivă nu o depășește pe cea stabilită
în conformitate cu cerințele Uniunii Europene și cu condiția
să provină dintr-un stat membru al Uniunii Europene ori
dintr-o țară terță sau parte a unei țări terțe care figurează
pe lista adoptată în conformitate cu cerințele Uniunii
Europene și din care importul nu este interzis;
b) sunt expediate ca transporturi mici către persoane
private, cu condiția să fie vorba despre importuri lipsite de
orice caracter comercial, în măsura în care cantitatea
expediată nu o depășește pe cea stabilită în conformitate
cu cerințele Uniunii Europene și cu condiția ca produsele
să provină dintr-o țară terță sau parte a unei țări terțe care
figurează pe lista adoptată conform reglementărilor
comunitare și din care nu sunt interzise importurile;
c) se găsesc la bordul mijloacelor de transport care
operează internațional și care sunt destinate consumului
echipajului și pasagerilor, cu condiția să nu fie introduse pe
teritoriile menționate în anexa nr. 1 sau pe teritoriul
României. Atunci când astfel de produse sau deșeuri de
bucătărie sunt descărcate, acestea trebuie distruse. Totuși,
nu este necesar să se distrugă produsele atunci când
acestea sunt transferate direct dintr-un mijloc de transport
care operează internațional într-un alt mijloc de transport,
în același port sau aeroport și sub control vamal;
d) atunci când cantitatea lor nu depășește o valoare
stabilită în concordanță cu cerințele Uniunii Europene, au
fost supuse unui tratament termic în recipiente ermetice, la
o valoare Fo de 3,00 sau mai mare și:
(i) fac parte din bagajele personale ale călătorilor și
sunt destinate consumului lor personal;

11

(ii) sunt trimise ca mici colete private, cu condiția să
fie vorba de import lipsit de orice caracter
comercial;
e) sunt expediate ca mostre comerciale sau sunt
destinate expozițiilor, cu condiția să nu fie destinate
comercializării și să fi fost autorizate în acest scop de
autoritatea competentă;
f) sunt destinate studiilor sau analizelor speciale, în
măsura în care controlul oficial permite verificarea faptului
că aceste produse nu sunt furnizate pentru consum uman,
iar la terminarea expoziției ori când studiile sau analizele
speciale au fost efectuate, aceste produse, cu excepția
cantităților utilizate pentru analize, sunt distruse ori
reexpediate în baza condițiilor stabilite de autoritatea
competentă.
În cazul situației prevăzute la lit. e), România, ca țară
de destinație, trebuie să se asigure că produsele
respective nu vor fi utilizate în alte scopuri decât cele
pentru care au fost importate pe teritoriul său.
(2) Prevederile alin. (1) nu trebuie să afecteze
reglementările referitoare la carnea proaspătă și produsele
din carne, în concordanță cu Regulamentul Comisiei (CE)
nr. 745/2004.
(3) Reguli detaliate pentru introducerea produselor de
origine animală în aprovizionarea echipajelor și pasagerilor
din mijloacele de transport internațional și pentru produsele
de origine animală, comandate de la distanță și livrate
consumatorilor, trebuie să se stabilească în acord cu
art. 25 din Regulamentul Consiliului (CEE) nr. 882/2004.
Art. 17. — (1) Transporturile care au fost introduse
fraudulos pe unul dintre teritoriile Comunității Europene,
fără a fi supuse controalelor veterinare în concordanță cu
cerințele art. 3 și 4, trebuie să fie confiscate, iar autoritatea
competentă trebuie să decidă fie distrugerea lor, conform
alin. (2) lit. (b), fie reexpedierea lor în concordanță cu
alin. (2) lit. (a).
(2) Atunci când controalele la care se referă prezenta
normă sanitară veterinară au arătat autorității competente
că produsul nu satisface condițiile de import sau când au
relevat o neregularitate legată de acesta, autoritatea
competentă trebuie să decidă, după consultarea cu
persoana responsabilă de încărcătură sau cu reprezentantul
său, următoarele:
a) fie reexpedierea produsului dincolo de granițele
teritoriilor menționate în anexa nr. 1 sau pe teritoriul
României din același post de inspecție la frontieră pe unde
a intrat spre o destinație convenită cu persoana
responsabilă de încărcătură a acestuia, folosindu-se același
mijloc de transport, într-o perioadă de maximum 60 de zile,
atunci când nu este interzis de rezultatele inspecției
veterinare și de cerințele de sănătate. În acest caz,
medicul veterinar oficial de la postul de inspecție la
frontieră trebuie:
(i) să activeze procedura de informare prevăzută la
art. 1 alin. (1) din norma sanitară veterinară
aprobată prin Ordinul președintelui Autorității

12

MONITORUL OFICIAL AL ROMÂNIEI, PARTEA I, Nr. 752/4.IX.2006

Naționale Sanitare Veterinare și pentru Siguranța
Alimentelor nr. 86/2005;
(ii) după modalitățile care vor fi stabilite de Comisia
Europeană, în concordanță cu procedura la care
se face referire în alin. (7), să invalideze
certificatele sau documentele veterinare ce
însoțesc produsul respins, în așa fel încât să nu
fie posibilă reintroducerea produselor respinse
printr-un alt post de inspecție și controale
veterinare de frontieră;
b) fie, dacă reexpedierea este imposibilă sau a expirat
perioada de 60 de zile la care se face referire la lit. a) ori
dacă persoana responsabilă de încărcătură își dă imediat
acordul, se procedează la distrugerea produselor în
instalația cea mai apropiată de postul de inspecție și
controale veterinare de frontieră, prevăzută în acest scop,
conform Regulamentului Parlamentului European și al
Consiliului (CE) nr. 1.774/2002.
Până la reexpedierea produselor prevăzute la prezentul
punct sau până la confirmarea motivelor respingerii,
autoritatea competentă trebuie să stocheze produsele în
cauză, sub supravegherea autorității competente, pe
cheltuiala persoanei responsabile de încărcătură.
(3) Prevederile art. 20 trebuie aplicate atunci când
controalele prevăzute la alin. (1) și (2) scot în evidență
faptul că au avut loc o încălcare gravă sau încălcări
repetate ale legislației comunitare.
(4) Prevederile alin. (2) nu trebuie să se aplice atunci
când autoritatea competentă a autorizat utilizarea
produselor în concordanță cu Regulamentul Parlamentului
European și al Consiliului (CE) nr. 1.774/2002, cu condiția
ca acestea să nu prezinte niciun risc pentru sănătatea
publică și sănătatea animalelor.
(5) Persoana responsabilă de încărcătură sau
reprezentantul său trebuie să suporte costul indus de
cheltuielile de reexpediere ori de distrugerea lotului
incriminat sau utilizarea produsului în alte scopuri. În plus,
atunci când se constată că o neregularitate este rezultatul
unei grave neglijențe sau al unei încălcări deliberate a
prevederilor, Autoritatea Națională Sanitară Veterinară și
pentru Siguranța Alimentelor trebuie să aplice sancțiuni față
de persoana responsabilă de încărcătură.
(6) Reguli detaliate pentru aplicarea alin. (1), (2) și (3),
în special privind standardizarea criteriilor de evaluare,
pentru a decide refuzul, confiscarea sau distrugerea lotului,
trebuie adoptate în concordanță cu cerințele Uniunii
Europene.
Art. 18. — (1) Fără a prejudicia prevederile acestui
capitol, medicul veterinar oficial sau autoritatea competentă
trebuie, în caz de suspiciune a nerespectării legislației
veterinare ori de dubiu în ceea ce privește:
a) identitatea sau destinația reală a produsului;
b) dacă produsul corespunde garanțiilor stabilite de
legislație pentru fiecare tip de produs;
c) respectarea garanțiilor de sănătate publică stabilită de
legislația comunitară,

să efectueze orice controale veterinare pe care le
consideră corespunzătoare pentru a confirma sau infirma
suspiciunea respectivă.
Produsele controlate trebuie să rămână sub
supravegherea autorității competente până la obținerea
rezultatelor controalelor.
Dacă suspiciunile sunt confirmate, controalele privind
produsele de aceeași origine trebuie intensificate în
concordanță cu art. 17 alin. (3).
(2) Reguli detaliate pentru aplicarea acestui articol
trebuie adoptate în concordanță cu cerințele Uniunii
Europene.
CAPITOLUL II
Prevederi de siguranță
Art. 19. — Dacă vreunul dintre controalele prevăzute de
prezenta normă sanitară veterinară indică faptul că un
transport de produse este susceptibil să prezinte un risc
pentru sănătatea publică sau animală, autoritatea
competentă trebuie să ia de urgență următoarele măsuri:
(i) să confiște și să distrugă lotul de produse în
cauză;
(ii) să informeze imediat celelalte posturi de
inspecție și controale veterinare de frontieră și
Comisia Europeană despre constatările și
originea produselor, în concordanță cu
prevederile normei sanitare veterinare aprobate
prin Ordinul președintelui Autorității Naționale
Sanitare Veterinare și pentru Siguranța
Alimentelor nr. 86/2005.
CAPITOLUL III
Inspecția și controalele
Art. 20. — (1) Atunci când controalele prevăzute de
prezenta normă sanitară veterinară oferă motive pentru a
concluziona că legislația comunitară a fost serios și în
repetate rânduri încălcată, Autoritatea Națională Sanitară
Veterinară și pentru Siguranța Alimentelor trebuie să ia
următoarele măsuri cu privire la produsele implicate în
astfel de utilizare sau în originea unor astfel de produse:
a) să informeze Comisia Europeană despre natura
produselor utilizate și transportul în cauză;
b) să efectueze controale mai stringente pentru loturile
de produse care au aceeași origine.
În special, următoarele 10 transporturi din aceeași
origine trebuie să fie sechestrate și trebuie constituit un
depozit financiar pentru acoperirea costurilor de inspecție
de la postul de inspecție și controale veterinare de
frontieră pentru efectuarea de controale fizice, incluzând
recoltarea de probe și testări de laborator prevăzute în
anexa nr. 3.
Atunci când controalele suplimentare confirmă
nerespectarea legislației comunitare, lotul sau părțile din lot
trebuie distruse conform art. 17.

13

MONITORUL OFICIAL AL ROMÂNIEI, PARTEA I, Nr. 752/4.IX.2006
(2) Când controalele evidențiază o depășire a limitelor
maxime de reziduuri, trebuie să se recurgă la controalele
prevăzute la alin. (1).
Art. 21. — (1) Atunci când, în urma controalelor
efectuate la punctul unde are loc comercializarea
produsului, Autoritatea Națională Sanitară Veterinară și
pentru Siguranța Alimentelor consideră că dispozițiile
prezentei norme sanitare veterinare nu au fost respectate
de un post de inspecție la frontieră sau de un depozit
vamal, o zonă liberă sau un depozit liber, la care se referă
art. 12, al unui stat membru al Uniunii Europene, trebuie
să contacteze fără întârziere autoritatea competentă
centrală a acelui stat membru al Uniunii Europene. Aceasta
din urmă trebuie să ia toate măsurile necesare și să
informeze Autoritatea Națională Sanitară Veterinară și
pentru Siguranța Alimentelor despre natura controalelor
efectuate, deciziile luate și despre raționamentele acestor
decizii.
(2) Dacă Autoritatea Națională Sanitară Veterinară și
pentru Siguranța Alimentelor consideră că măsurile luate
sunt insuficiente, trebuie să examineze împreună cu
autoritatea competentă a statului membru al Uniunii
Europene în cauză posibilele căi pentru remedierea situației
și, dacă este necesar, prin vizitarea statului membru al
Uniunii Europene în cauză.
(3) Atunci când controalele la care se referă alin. (1)
demonstrează nerespectarea repetată a dispozițiilor acestei
norme sanitare veterinare, Autoritatea Națională Sanitară
Veterinară și pentru Siguranța Alimentelor trebuie să
informeze Comisia Europeană și statul membru al Uniunii
Europene în cauză.
(4) Drepturile de apel disponibile în baza legislației în
vigoare în România împotriva deciziilor luate de autoritățile
competente nu trebuie să fie afectate de prezenta normă
sanitară veterinară.
(5) Deciziile luate de autoritatea competentă și motivele
care au stat la baza acestor decizii trebuie comunicate
persoanei responsabile de încărcătură sau reprezentantului său.

(6) Dacă persoana responsabilă de încărcătură sau
reprezentantul său solicită astfel, deciziile și motivele
menționate trebuie comunicate autorității competente în
scris, împreună cu detalii ale drepturilor de apel de care
dispune conform legislației în vigoare în România, precum
și procedura și data limită în care se poate introduce
recursul.
(7) Reguli detaliate pentru aplicarea acestui articol
trebuie adoptate în concordanță cu cerințele Uniunii
Europene.
Art. 22. — (1) Autoritatea Națională Sanitară Veterinară
și pentru Siguranța Alimentelor trebuie să elaboreze un
program pentru schimbul de experți cu statele membre ale
Uniunii Europene, abilitați să efectueze controale privind
produsele ce provin din țările terțe.
(2) Autoritatea Națională Sanitară Veterinară și pentru
Siguranța Alimentelor trebuie să ia toate măsurile necesare
pentru a permite implementarea programelor.
(3) Autoritatea Națională Sanitară Veterinară și pentru
Siguranța Alimentelor trebuie să țină cont de experiența
dobândită pentru ameliorarea și dezvoltarea programelor de
schimburi.
Art. 23. — Autoritatea Națională Sanitară Veterinară și
pentru Siguranța Alimentelor trebuie să se asigure că
medicii veterinari de la posturile de inspecție la frontieră
participă la programele speciale de pregătire la care se
referă prezentul articol.
CAPITOLUL IV
Prevederi generale
Art. 24. — Anexele nr. 1 și 3 pot fi suplimentate în
concordanță cu cerințele Uniunii Europene.
Art. 25. — Prezenta normă sanitară veterinară se va
aplica fără a prejudicia obligațiile ce rezultă din regulile
vamale.
Art. 26. — Anexele nr. 1—3 fac parte integrantă din
prezenta normă sanitară veterinară.

ANEXA Nr. 1
la norma sanitară veterinară
TERITORIILE

prevăzute de art. 1 din norma sanitară veterinară
1. Teritoriul Regatului Belgiei
2. Teritoriul Republicii Cehe
3. Teritoriul Regatului Danemarcei, cu excepția Insulelor
Feroe și a Groenlandei
4. Teritoriul Republicii Federale Germania
5. Teritoriul Republicii Estonia
6. Teritoriul Republicii Elene
7. Teritoriul Regatului Spaniei, cu excepția insulelor
Ceruta și Melilla
8. Teritoriul Republicii Franceze
9. Teritoriul Republicii Irlanda

10.
11.
12.
13.
14.
15.
16.
17.
18.
19.
20.

Teritoriul
Teritoriul
Teritoriul
Teritoriul
Teritoriul
Teritoriul
Teritoriul
Teritoriul
Teritoriul
Teritoriul
Teritoriul

Republicii Italiene
Republicii Cipru
Republicii Letonia
Republicii Lituania
Marelui Ducat de Luxemburg
Republicii Ungare
Republicii Malta
Regatului Țărilor de Jos în Europa
Republicii Austria
Republicii Polone
Republicii Portugheze

14

MONITORUL OFICIAL AL ROMÂNIEI, PARTEA I, Nr. 752/4.IX.2006

21. Teritoriul Republicii Slovenia
22. Teritoriul Republicii Slovace
23. Teritoriul Republicii Finlanda

24. Teritoriul Regatului Suediei
25. Teritoriul Regatului Unit al Marii Britanii și Irlandei
de Nord

ANEXA Nr. 2
la norma sanitară veterinară
CONDIȚII

de aprobare pentru posturile de inspecție la frontieră
Pentru a obține autorizarea recunoscută de Comisia
Europeană, posturile de inspecție la frontieră trebuie să
dispună de:
1. personal necesar pentru controlul documentelor
(certificate de sănătate publică ori de sănătate animală sau
orice alt document stabilit de legislația comunitară
transpusă în legislația națională) ce însoțesc produsele;
2. un număr suficient de medici veterinari și personal
auxiliar special pregătit pentru a efectua controale privind
corespondența produselor cu documentele de însoțire,
controale ale identității, controlul documentelor și controlul
sistematic al fiecărui transport de produse, în raport cu
cantitatea de produse care trec prin posturile de inspecție
la frontieră;
3. personal suficient pentru a recolta și prelucra probele
aleatorii privind loturile de produse prezentate la un post de
inspecție la frontieră dat;
4. clădiri suficiente, aflate la dispoziția personalului
responsabil de efectuarea controalelor veterinare;
5. clădiri și instalații corespunzătoare din punct de
vedere igienic pentru efectuarea analizelor de rutină și
recoltarea de probe în concordanță cu prezenta normă
sanitară veterinară;
6. clădiri și facilități corespunzătoare din punct de
vedere igienic pentru recoltarea de probe și prelucrarea

acestora pentru controale de rutină prevăzute de legislația
comunitară (standarde microbiologice);
7. serviciile unui laborator specializat, capabil să
efectueze analize speciale pentru probele ce provin de la
acel post;
8. clădiri și instalații frigorifice pentru depozitarea părților
de loturi prelevate pentru analize și a produselor a căror
liberă circulație nu a fost autorizată de către medicul
veterinar de la postul de inspecție și controale veterinare la
frontieră de care este responsabil;
9. echipamente corespunzătoare pentru schimbul rapid
de informații, în special cu celelalte posturi de inspecție și
controale veterinare la frontieră (prin intermediul sistemului
computerizat prevăzut la art. 15 din norma sanitară
veterinară aprobată prin Ordinul ministrului agriculturii,
alimentației și pădurilor nr. 580/2002 sau al proiectului
Shift);
10. serviciul unei întreprinderi calificate să efectueze
tratamentul prevăzut în Regulamentul Parlamentului
European și al Consiliului (CEE) nr. 1.774/2002.

ANEXA Nr. 3
la norma sanitară veterinară
CONTROLUL FIZIC AL PRODUSELOR

1. Scopul controlului fizic al produselor de origine
animală este acela de a se asigura că produsele întrunesc
în continuare dezideratul menționat de certificatul sau
documentul veterinar: trebuie să se verifice garanțiile de la
origine, certificate de către țara terță și care să dea o
siguranță că transportul ulterior de produse nu a modificat
condițiile originale garantate la plecare. Aceasta se
realizează prin:
a) examinări organoleptice: miros, culoare, consistență,
gust;
b) teste fizice și chimice simple: secționare,
decongelare, gătire;

c) teste de laborator pentru depistarea reziduurilor,
germenilor patogeni, modificărilor evidente, precum și a
alterării prezente.
2. Indiferent de tipul produsului, trebuie efectuate
următoarele:
a) un control asupra condițiilor și mijloacelor de
transport pentru a se identifica, în special, deficiențele sau
întreruperile în lanțul frigorific;
b) greutatea reală a transportului trebuie comparată cu
cea din certificatul sau documentul veterinar, prin cântărirea
întregului transport, dacă este necesar;

MONITORUL OFICIAL AL ROMÂNIEI, PARTEA I, Nr. 752/4.IX.2006
c) verificarea materialelor de ambalare și a tuturor
marcajelor (ștampile, etichete) pentru a se asigura
concordanța lor cu legislația comunitară;
d) un control al respectării temperaturii pentru
transportul produselor, cerută în timpul transportului de
legislația comunitară;
e) în cazul produselor în vrac, o serie întreagă de
ambalaje sau probe trebuie examinate înainte de
efectuarea examenului senzorial, fizic și chimic și a testelor
de laborator.
3. Aceste teste trebuie efectuate pe o serie întreagă de
probe prelevate din transportul care poate fi parțial
descărcat, dacă este necesar, pentru a se permite accesul
la întregul conținut al transportului.
4. Examinarea trebuie să acopere 1% din numărul
obiectelor sau pachetelor dintr-un transport, cu un minim
de 2 și un maxim de 10.
5. Totuși, în funcție de produs și de circumstanțe,
autoritățile veterinare pot impune controale mai extensive.
6. În cazul produselor în vrac, trebuie recoltate cel puțin
10 mostre de produs din diferite părți ale transportului.

15

7. Atunci când rezultatele testelor de laborator realizate
prin sondaj nu sunt imediat disponibile și nu există pericol
imediat pentru sănătatea publică sau sănătatea animalelor,
lotul poate fi pus în circulație. Totuși, când testele de
laborator au fost efectuate în baza unei suspiciuni de
neregularitate sau când testele anterioare au avut rezultate
pozitive, loturile nu pot fi puse în circulație până când
rezultatele testelor sunt negative.
8. Mijloacele de transport pot fi descărcate în totalitate
numai în următoarele cazuri:
a) încărcarea a fost efectuată în așa fel încât accesul
la întregul lot nu este posibil decât prin descărcare parțială;
b) controlul prin sondaj a scos la iveală neregularități;
c) loturile precedente au prezentat neregularități;
d) medicul veterinar oficial suspectează neregularități.
9. Odată ce controlul fizic a fost terminat, autoritatea
competentă trebuie să certifice controlul prin închiderea și
ștampilarea oficială a tuturor ambalajelor deschise și prin
resigilarea tuturor containerelor, cu înscrierea numărului
sigiliului în documentul de trecere a frontierei.

GUVERNUL ROMÂNIEI
AUTORITATEA PENTRU VALORIFICAREA ACTIVELOR STATULUI

ORDIN
privind încetarea procedurii de administrare specială la Societatea Comercială îCesar“ — S.A.
Câmpulung
În temeiul prevederilor Ordonanței de urgență a Guvernului nr. 23/2004 privind stabilirea unor măsuri de
reorganizare a Autorității pentru Valorificarea Activelor Bancare prin comasarea prin absorbție cu Autoritatea pentru
Privatizare și Administrarea Participațiilor Statului, aprobată cu modificări prin Legea nr. 360/2004, și ale art. 16 alin. (6)
din Legea nr. 137/2002 privind unele măsuri pentru accelerarea privatizării, cu modificările și completările ulterioare,
președintele Autorității pentru Valorificarea Activelor Statului emite prezentul ordin.
Articol unic. — Procedura de administrare specială la

nr. J03/54/1997, instituită prin Ordinul președintelui

Societatea Comercială îCesar“ — S.A. Câmpulung, cu

Autorității pentru Privatizare și Administrarea Participațiilor

sediul în municipiul Câmpulung, județul Argeș, str. Traian

Statului nr. 53/2004, încetează la data publicării prezentului

nr. 223, înmatriculată la Oficiul registrului comerțului sub

ordin în Monitorul Oficial al României, Partea I.

Președintele Autorității pentru Valorificarea Activelor Statului,
Răzvan Orășanu

București, 28 august 2006.
Nr. 7.074.

16

MONITORUL OFICIAL AL ROMÂNIEI, PARTEA I, Nr. 752/4.IX.2006

GUVERNUL ROMÂNIEI
AUTORITATEA PENTRU VALORIFICAREA ACTIVELOR STATULUI

ORDIN
privind încetarea procedurii de administrare specială la Societatea Comercială ANCONA — S.A.
Sângeorgiu de Mureș, județul Mureș
În temeiul prevederilor Ordonanței de urgență a Guvernului nr. 23/2004 privind stabilirea unor măsuri de
reorganizare a Autorității pentru Valorificarea Activelor Bancare prin comasarea prin absorbție cu Autoritatea pentru
Privatizare și Administrarea Participațiilor Statului, aprobată cu modificări prin Legea nr. 360/2004, și ale art. 16 alin. (6)
din Legea nr. 137/2002 privind unele măsuri pentru accelerarea privatizării, cu modificările și completările ulterioare,
președintele Autorității pentru Valorificarea Activelor Statului emite prezentul ordin.
Articol unic. — Procedura de administrare specială la
Societatea Comercială ANCONA — S.A. Sângeorgiu de
Mureș, județul Mureș, instituită prin Ordinul ministrului

Autorității pentru Privatizare și Administrarea Participațiilor
Statului nr. 85/2002, încetează la data publicării prezentului
ordin în Monitorul Oficial al României, Partea I.

Președintele Autorității pentru Valorificarea Activelor Statului,
Răzvan Orășanu

București, 28 august 2006.
Nr. 7.075.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 752/4.IX.2006 conține 16 pagini.

Prețul: 1,15 lei

&JUYDGY|119284]
ISSN 1453—4495

