Anul 174 (XVIII) — Nr. 576

PARTEA

I

LEGI, DECRETE, HOTĂRÂRI ȘI ALTE ACTE

Marți, 4 iulie 2006

SUMAR

Nr.

Pagina

Nr.

LEGI ȘI DECRETE
272.

894.

849.

— Lege pentru completarea art. 7 din Legea
nr. 506/2004 privind prelucrarea datelor cu
caracter personal și protecția vieții private în
sectorul comunicațiilor electronice ..........................

856.

— Decret privind promulgarea Legii pentru
completarea art. 7 din Legea nr. 506/2004 privind
prelucrarea datelor cu caracter personal și
protecția vieții private în sectorul comunicațiilor
electronice ................................................................

2

857.
2

858.

DECIZII ALE CURȚII CONSTITUȚIONALE
Decizia nr. 435 din 26 mai 2006 asupra cererii formulate
de președintele Consiliului Superior al Magistraturii
de soluționare a conflictului juridic de natură
constituțională dintre autoritatea judecătorească,
pe de o parte, și Președintele României și
primul-ministru, pe de altă parte ............................

— Hotărâre privind trecerea din domeniul public al
statului în domeniul privat al statului a unor
mijloace fixe concesionate Companiei Naționale de
Transport al Energiei Electrice îTranselectrica“ —
S.A., Sucursala de Transport Pitești .....................

— Hotărâre pentru modificarea Hotărârii
Guvernului nr. 618/2005 privind constituirea
Colegiului pentru Consultarea Asociațiilor și
Fundațiilor .................................................................
— Hotărâre privind suplimentarea bugetului
Ministerului Administrației și Internelor din Fondul
de intervenție la dispoziția Guvernului, prevăzut în
bugetul de stat pe anul 2006 ................................
— Hotărâre privind unele măsuri pentru organizarea
Zilei Justiției .............................................................
— Hotărâre privind suplimentarea bugetului
Ministerului Justiției din Fondul de rezervă
bugetară la dispoziția Guvernului, prevăzut în
bugetul de stat pe anul 2006 ................................

10

10–11
11

12

3–8

DECIZII ALE PRIMULUI-MINISTRU
— Decizie privind numirea doamnei Filip Cătălina
în funcția de curier personal în cadrul Cancelariei
Primului-Ministru .......................................................

12

8–9

ACTE ALE CASEI NAȚIONALE
DE ASIGURĂRI DE SĂNĂTATE
— Ordin pentru aprobarea Normelor metodologice
privind modalitățile de constituire și utilizare a
fondului de stimulente pentru personalul Casei
Naționale de Asigurări de Sănătate și al caselor
de asigurări de sănătate .........................................

13–15

83.

HOTĂRÂRI ALE GUVERNULUI ROMÂNIEI
848.

Pagina

276.

2

MONITORUL OFICIAL AL ROMÂNIEI, PARTEA I, Nr. 576/4.VII.2006

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru completarea art. 7 din Legea nr. 506/2004 privind prelucrarea datelor cu caracter personal
și protecția vieții private în sectorul comunicațiilor electronice
Parlamentul României adoptă prezenta lege.
Articol unic. — După alineatul (1) al articolului 7 din
Legea nr. 506/2004 privind prelucrarea datelor cu caracter
personal și protecția vieții private în sectorul comunicațiilor
electronice, publicată în Monitorul Oficial al României,

Partea I, nr. 1.101 din 25 noiembrie 2004, se introduce un
nou alineat, alineatul (11), cu următorul cuprins:
î(11) În cazul interconectării, furnizorul are obligația de
a transmite la interfața dintre cele două rețele identitatea
liniei apelante fără a o altera, modifica sau șterge.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 29 iunie 2006.
Nr. 272.

PREȘEDINTELE ROMÂNIEI

DECRET
privind promulgarea Legii pentru completarea art. 7
din Legea nr. 506/2004 privind prelucrarea datelor
cu caracter personal și protecția vieții private
în sectorul comunicațiilor electronice
În temeiul prevederilor art. 77 alin. (1) și ale art. 100 alin. (1) din
Constituția României, republicată,
d e c r e t e a z ă:

Președintele României

Articol unic. — Se promulgă Legea pentru completarea art. 7 din
Legea nr. 506/2004 privind prelucrarea datelor cu caracter personal și
protecția vieții private în sectorul comunicațiilor electronice și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 28 iunie 2006.
Nr. 894.

MONITORUL OFICIAL AL ROMÂNIEI, PARTEA I, Nr. 576/4.VII.2006

DECIZII

ALE

CURȚII

3

CONSTITUȚIONALE

CURTEA CONSTITUȚIONALĂ

D E C I Z I A Nr. 435
din 26 mai 2006

asupra cererii formulate de președintele Consiliului Superior al Magistraturii de soluționare
a conflictului juridic de natură constituțională dintre autoritatea judecătorească,
pe de o parte, și Președintele României și primul-ministru, pe de altă parte
În temeiul art. 146 lit. e) din Constituție și al art. 34 din
Legea nr. 47/1992 privind organizarea și funcționarea Curții
Constituționale, președintele Consiliului Superior al
Magistraturii, la data de 4 aprilie 2006, a depus la Curtea
Constituțională cererea de soluționare a conflictului juridic
de natură constituțională dintre autoritatea judecătorească,
pe de o parte, și Președintele României și primul-ministru
al Guvernului României, pe de altă parte.
Cererea a fost înregistrată la Curtea Constituțională sub
nr. 3.121 din 4 aprilie 2006, constituind obiectul Dosarului
nr. 544E/2006, și este structurată după cum urmează:
1. Premisele legale ale sesizării
1.1. Potrivit art. 6 paragraful 1 din Convenția Europeană
a Drepturilor Omului, orice persoană îare dreptul la
judecarea în mod echitabil, în mod public și într-un termen
rezonabil a cauzei sale, de către o instanță independentă și
imparțială, instituită de lege“.
1.2. Conform art. 1 alin. (4) din Constituție îStatul se
organizează potrivit principiului separației și echilibrului
puterilor — legislativă, executivă și judecătorească — în cadrul
democrației constituționale“.
1.3. În temeiul dispozițiilor art. 80 alin. (2) din
Constituție, Președintele României veghează la respectarea
Constituției și la buna funcționare a autorităților publice. În
acest scop, Președintele exercită funcția de mediere între
puterile statului, precum și între stat și societate.
1.4. În conformitate cu dispozițiile art. 133 alin. (1) din
Constituție, îConsiliul Superior al Magistraturii este garantul
independenței justiției“, ceea ce legitimează reprezentarea
de către Consiliul Superior al Magistraturii a autorității
judecătorești în raporturile dintre aceasta și alte autorități
publice. Această legitimare rezultă și din prevederile
art. 146 lit. e) din Constituție, care reglementează dreptul
președintelui Consiliului Superior al Magistraturii de a
sesiza Curtea Constituțională în vederea soluționării
conflictelor juridice de natură constituțională dintre
autoritățile publice.
1.5. Comentariile doctrinare ale dispozițiilor art. 146
lit. e) din Constituție au reliefat că îprin conflicte juridice de
natură constituțională trebuie să se înțeleagă nu numai cele
legate de interpretarea și aplicarea unor texte legale, ci și
afectarea statutului constituțional al unei puteri sau alteia“.
1.6. Prin Decizia nr. 53/2005 a Curții Constituționale s-a
statuat că autoritățile care sunt susceptibile de a fi
implicate într-un conflict juridic de natură constituțională
sunt cele prevăzute la titlul III al Constituției.
2. Elemente esențiale ale situației de fapt
2.1. În cuprinsul cererii se arată că îPreședintele
României a făcut, în repetate rânduri, afirmații
generalizatoare la adresa justiției și a magistraților, în
general, referindu-se la «incompetență», «independență față

de lege» și «un înalt nivel al corupției»“. Se apreciază că
acest conflict juridic de natură constituțională nu rezidă îîn
existența acestor declarații grave, ci în efectele lor juridice,
fiindcă ele constituie factori de natură să genereze un
dezechilibru între puterile statului și chiar un blocaj
instituțional.“
Luările de poziție ale Președintelui României care au
generat conflictul au fost intens mediatizate, având îun
puternic impact asupra opiniei publice interne și
internaționale“; cu titlu exemplificativ, sunt menționate
următoarele:
— îîn luna mai 2005, după o ședință extraordinară a
Guvernului, Președintele României a declarat, conform
«Mediafax», că justiția este «independentă în corupție și în
ineficiență», iar sistemul instituțiilor statului manifestă
«opunere față de reformă pentru a nu-și pierde privilegiile»;
— la 11 ianuarie 2006, participând la ședința Consiliului
Superior al Magistraturii, Președintele României a afirmat,
conform «Mediafax»: «aceasta (eliberarea din arest a unor
infractori — n.r.) se întâmplă pentru că ori citația a fost
strâmbă la colț, ori judecătorul e corupt».
În data de 20 februarie 2006, cu prilejul ședinței de
bilanț a Ministerului Public, Președintele României a afirmat,
între altele: «Nu pe noi ne are în față cetățeanul când se
adresează justiției, ci pe judecători, nu noi am făcut
împroprietăriri ilegale prin hotărâri judecătorești, nu noi am
dat soluții ca după ce a fost devalizată o bancă precum
«Bancorex» toată lumea este nevinovată. Nu
dumneavoastră, procurorii, sunteți cei care constatați
nevinovații în mari acte de corupție. Așa este. Și știu că
întotdeauna ați fost de cealaltă parte a baricadei în marile
cazuri care s-au soluționat negativ și fără rezultat așteptat
și îndreptățit în instanțe... În instanțe încă avem un nivel
ridicat de corupție. Știu că adesea procurorii nu au soluții
știind că au un dosar corect. Știu că adesea vă confruntați
cu lovituri uneori nedrepte, dar vă cer să treceți peste ele,
vă cer să înfruntați realitățile justiției din care faceți parte.»“
Aceste declarații au fost comentate pe larg în presa
scrisă și au fost preluate de marea majoritate a posturilor
de radio și televiziune.
La ședința Consiliului Superior al Magistraturii din
10 martie 2006, Președintele României a declarat: îPână
când nu se va diminua numărul petițiilor la Președinție, nu
se va diminua numărul de reclamații la CEDO, până când
justiția nu va începe să funcționeze, nimeni nu mă va
bloca în acest mod de a acționa.“
2.2. Cu privire la primul-ministru, se arată că, la rândul
său, acesta îa făcut în repetate rânduri (aprilie, mai,
octombrie și noiembrie 2005, februarie și martie 2006), în
cadrul unor întâlniri oficiale și conferințe de presă, afirmații
de genul: îsistemul judiciar este corupt“, îîn instanțe și

4

MONITORUL OFICIAL AL ROMÂNIEI, PARTEA I, Nr. 576/4.VII.2006

parchete nivelul de corupție este alarmant“ ori îîn România
justiția nu funcționează“, îjustiția este un sistem ticăloșit“ —
afirmații care au fost reflectate pe larg în mass-media.
2.3. De asemenea, se exemplifică unele declarații și
afirmații ofensatoare la adresa justiției făcute de ministrul
justiției, care a afirmat că î70% dintre magistrați sunt
corupți“; într-un talk-show televizat din 24 septembrie 2005
ministrul justiției a afirmat, între altele, că trebuie să îi
îînfricoșeze pe judecători și procurori cu dosare referitoare
la ei, privitoare la corupție“, că îșpăgile în dosare penale
ajung la 3 milioane de euro“ și că îjudecătorii câștigă bani
din sistemul corupt“.
2.4. Se arată că ministrul sănătății, de asemenea, îdupă
ce au fost pronunțate unele soluții judecătorești care i-au
fost nefavorabile, a atacat furibund întregul sistem judiciar,
instigând la nerespectarea acelor hotărâri judecătorești.“
3. Scurte comentarii cu privire la acuzațiile aduse
puterii judecătorești
3.1. Se apreciază că astfel de exprimări sunt contrare
principiilor constituționale și mai multor reglementări
internaționale, cum ar fi, cu titlu de exemplu:
— pct. 4 din primul principiu cuprins în Principiile
fundamentale ale Națiunilor Unite privind independența
judecătorilor, adoptat de Congresul al VII-lea, desfășurat la
Milano în anul 1985, și aprobat prin rezoluțiile Adunării
Generale nr. 40/32 și 40/49 din același an, potrivit căruia:
îNu vor exista nici un fel de ingerințe inadecvate sau
nejustificate în procesul judecătoresc.“;
— art. 2 din Carta Universală a Judecătorului, care
prevede că acesta îtrebuie să fie capabil să își exercite
funcția fără a fi supus presiunilor sociale, economice și
politice“;
— principiul 1 pct. 2 lit. d) din Recomandarea nr. R 94/12
a Comitetului de Miniștri al Consiliului Europei, care
statuează că îjudecătorii trebuie să pronunțe deciziile în
deplină independență și să poată acționa fără restricție și fără
să fie obiectul influențelor, incitărilor, presiunilor, amenințărilor
ori intervențiilor directe sau indirecte din partea oricui sau
pentru orice motiv.“;
— art. 6 paragraful 1 din Convenția pentru apărarea
drepturilor omului și a libertăților fundamentale, conform
căruia orice persoană îare dreptul la judecarea în mod
echitabil, în mod public și într-un termen rezonabil a cauzei
sale, de către o instanță independentă și imparțială, instituită
de lege.“.
Invocă și jurisprudența Curții Europene a Drepturilor
Omului în care s-a statuat, în cauza Sabău și Pârcălab
contra României și în cauza Hrico contra Slovaciei, că
îinstanțele au nevoie, pentru a-și îndeplini în mod
corespunzător atribuțiile, de încrederea opiniei publice, fiind
deci necesar să fie protejate împotriva unor atacuri
distructive lipsite de fundament“, că orice persoană îare
dreptul la judecarea în mod echitabil, în mod public și într-un
termen rezonabil a cauzei sale, de către o instanță
independentă și imparțială, stabilită de lege,“ adică de un
tribunal, în sensul Convenției, independent și imparțial,
precum și faptul că, îpentru ca un tribunal să poată fi
considerat independent, trebuie să fie luați în considerare
următorii factori: a) modul de desemnare și durata
mandatului membrilor ce îl compun; b) existența unei
protecții adecvate împotriva presiunilor exterioare;
c) posibilitatea de a se verifica dacă el prezintă sau nu
aparența de independență,“ care înseamnă încrederea pe
care instanțele de judecată trebuie să o inspire
justițiabililor.

3.2. Se consideră că afirmațiile Președintelui României
sunt argumentate pe trei coordonate principale:
î— percepția proastă a justiției la nivelul opiniei publice,
constând în gradul redus de încredere a cetățenilor, astfel
cum este exprimat în sondajele de opinie;
— numărul mare de petiții adresate de cetățenii români
la Curtea Europeană a Drepturilor Omului și de
condamnări ale României;
— memoriile, reclamațiile și plângerile adresate instituției
prezidențiale, în care se fac referiri la abuzurile și corupția
din justiție și reprezintă percepții subiective cu caracter
generalizator, care produc efecte asupra sistemului judiciar
în ceea ce privește credibilitatea și imparțialitatea
judecătorilor.“
4. Normele juridice cu privire la care s-a produs
conflictul
Potrivit prevederilor art. 124 alin. (3) din Constituție,
îJudecătorii sunt independenți și se supun numai legii“.
Președintele României, prin luările sale de poziție, îa
adus atingere acestei independențe, susținând că, în timp
ce procurorii își fac datoria, fiind «de cealaltă parte a
baricadei în marile cazuri care s-au soluționat negativ și
fără rezultat așteptat și îndreptățit în instanță...», judecătorii
sunt corupți, iar soluțiile lor nu fac decât să constate
nevinovăția în mari acte de corupție“.
Curtea Constituțională a statuat, prin considerentele
Deciziei nr. 53/2005, că îun conflict juridic de natură
constituțională între autorități publice poate fi pozitiv sau
negativ, iar conflictul pozitiv «presupune acte sau atitudini
concrete prin care o autoritate sau mai multe își arogă
puteri, atribuții sau competențe care, potrivit Constituției,
aparțin altor autorități publice»“.
Se susține că în speță există un conflict pozitiv,
deoarece se încearcă substituirea judecătorului cu
procurorul, care nu este independent față de puterea
executivă.
De asemenea, se mai susține că opiniei publice i se
poate inocula percepția că judecătorii sunt independenți
numai dacă dispun arestări preventive și confirmă
rechizitoriile prin condamnări.
5. Urmările conflictului juridic de natură constituțională
Se solicită Curții Constituționale să constate că prezenta
cauză se deosebește în mod esențial de cauza soluționată
prin Decizia nr. 53/2005, deoarece:
î— părțile aflate în conflict juridic de natură
constituțională sunt în mod incontestabil autorități publice
prevăzute de titlul III al Constituției;
— prin acest conflict una dintre puterile statului — cea
judecătorească — este pusă în mod real în pericol de a
nu-și mai putea exercita atribuțiile potrivit exigențelor;
— declarațiile publice ale Președintelui României și
primului-ministru cu privire la autoritatea judecătorească au
creat o stare de confuzie și de tensiuni ce au degenerat
într-un conflict de natură juridică, deoarece prin gravitatea
și caracterul lor repetat împiedică îndeplinirea normală a
atribuțiilor constituționale ale instanțelor judecătorești și
parchetelor. Este fără nici o îndoială că în justiție există
probleme serioase, care excedează sfera acestei cauze.“
Pierderea încrederii în justiție îa început deja să
conducă la fenomene de anomie socială, în sensul că
cetățenii nu vor mai apela la o justiție despre care aud
mereu cele mai rele lucruri cu putință, ci își vor face
dreptate singuri (cazul Chitaru), cu consecințe incalculabile
privind disoluția autorității de stat.“

MONITORUL OFICIAL AL ROMÂNIEI, PARTEA I, Nr. 576/4.VII.2006
În concluzie, solicită admiterea cererii și pronunțarea
unei decizii prin care să se constate existența conflictului
juridic de natură constituțională dintre reprezentanții puterii
executive și autoritatea judecătorească, dispunându-se
îmăsurile pe care Curtea Constituțională le va socoti
necesare în vederea restabilirii ordinii constituționale, care
trebuie să existe între autoritățile statului“.
Nu se propune în mod concret o modalitate de
soluționare a conflictului.
În susținerea cererii de soluționare a conflictului juridic
de natură constituțională, președintele Consiliului Superior al
Magistraturii a depus, o dată cu aceasta, sesizările
Asociației Magistraților din România, tabelele cu semnăturile
magistraților care au solicitat sesizarea Curții Constituționale,
precum și comunicate și alte materiale de presă.
În conformitate cu dispozițiile art. 35 alin. (1) din Legea
nr. 47/1992, cererea a fost comunicată părților aflate în
conflict, solicitându-le să își exprime punctul de vedere
asupra conținutului conflictului juridic de natură constituțională
și asupra eventualelor căi de soluționare a acestuia.
Președintele României a comunicat punctul său de
vedere cu adresa nr. 1.162 din 17 aprilie 2006, înregistrată
la Curtea Constituțională sub nr. 3.876 din 17 aprilie 2006,
prin care solicită respingerea cererii formulate de
președintele Consiliului Superior al Magistraturii ca
inadmisibilă, având în vedere că declarațiile Președintelui
României sunt declarații politice și, ca atare, intră în sfera
imunității constituționale de care beneficiază Președintele în
exercițiul mandatului, iar, prin natura lor, astfel de declarații
nu pot genera un conflict juridic de natură constituțională.
Totodată, solicită să se constate că cererea este
neîntemeiată, deoarece în cauză nu este vorba de
existența vreunui conflict juridic de natură constituțională
între autoritățile publice aparținând puterii executive și
autoritatea judecătorească. În argumentarea acestui punct
de vedere se arată că toate declarațiile Președintelui
României referitoare la justiție sunt asemănătoare
declarațiilor făcute de-a lungul timpului de membrii
Guvernului și de reprezentanții Parlamentului cu privire la
activitatea justiției. Aprecieri similare au fost făcute
sistematic și de reprezentanții presei ori ai societății civile,
dar și de unii comisari ai Comisiei Europene. Toate aceste
afirmații generale sunt declarații politice pentru care
Președintele României, ca și membrii Parlamentului, potrivit
art. 84 alin. (2) și art. 72 alin. (1) din Constituție, nu poate
fi tras la răspundere juridică. În același sens, citează
considerentele deciziilor Curții Constituționale nr. 53 din
28 ianuarie 2005 și nr. 148 din 16 aprilie 2003, precum și
Avizul consultativ al Curții Constituționale nr. 1 din 5 iulie
1994 privind propunerea de suspendare din funcție a
Președintelui României. Invocă și Hotărârea din
17 decembrie 2002 a Curții Europene a Drepturilor Omului,
pronunțată în Cauza A. contra Regatului Unit, referitoare la
libertatea de exprimare.
Se mai arată că Președintele României nu și-a arogat
și nu a exercitat atribuții ale puterii judecătorești, nu a
instigat la nerespectarea hotărârilor judecătorești și nu a
îndemnat la realizarea justiției private, astfel încât conflictul
invocat de președintele Consiliului Superior al Magistraturii
nu poate fi considerat ca având natură juridică, fiind doar
un diferend de opinii.
Or, Curtea Constituțională este competentă să
soluționeze conflicte juridice de natură constituțională între
autoritățile publice, care presupun o divergență cu privire la
departajarea atribuțiilor puterilor în stat. De altfel, în state
precum Austria sau Elveția un conflict juridic de natură
constituțională poate să apară între autoritățile aflate în
poziții diferite pe plan ierarhic. În aceste state competența

5

de a distribui atribuțiile în stat aparține confederației, iar
conflictele de competență sunt generate de distribuirea
neechilibrată a competențelor. În alte state, precum Franța,
îsimplele declarații ale unor persoane publice alese precum
parlamentarii sau șeful statului cu privire la activitatea unei
alte puteri, fie ea și putere judecătorească, nu constituie
conflict juridic de natură constituțională atât timp cât nu
afectează statutul și atribuțiile autorității respective“.
În concluzie, solicită respingerea cererii formulate de
președintele Consiliului Superior al Magistraturii, pentru
următoarele motive:
— afirmațiile Președintelui României nu sunt de natură
îa pune în pericol în mod real puterea judecătorească și
de a o face să nu își mai poată exercita atribuțiile potrivit
exigențelor“, întrucât aceste afirmații nu au produs și nici
nu pot produce blocaje instituționale ori să afecteze statutul
magistraților și independența acestora;
— declarațiile publice ale Președintelui României nu
aduc atingere îndeplinirii normale a atribuțiilor
constituționale ale instanțelor judecătorești și parchetelor,
întrucât aceste autorități beneficiază de independență în
exercitarea propriilor atribuții, fapt ce a fost evidențiat și
prin rapoartele instituțiilor europene de monitorizare a
activității autorității judecătorești. În acest sens citează
paragraful cuprins la Capitolul 24 îJustiție și afaceri interne“
al Raportului de țară al Comisiei Europene din 25 octombrie
2005, având următorul cuprins: îLegislația existentă în
domeniul luptei anti-corupție trebuie aplicată riguros, iar
corupția din structurile de aplicare a legii trebuie atacată
ferm. Mai mult, trebuie să existe o implementare total
transparentă, responsabilă și strictă a tuturor codurilor etice
și deontologice pentru funcționarii publici, însoțită de o
aplicare consecventă a pedepselor penale pentru a
transmite un mesaj puternic de descurajare a faptelor de
corupție.“
Primul-ministru al Guvernului României a comunicat
punctul său de vedere cu adresa nr. 5/3.046 din 18 aprilie
2006, înregistrată la Curtea Constituțională sub nr. 3.900
din 18 aprilie 2006, prin care, pentru motive identice cu
cele invocate în punctul de vedere al Președintelui
României, solicită respingerea cererii ca fiind inadmisibilă și
neîntemeiată. Consideră că în prezenta cauză nu pot fi
reținute acte și acțiuni concrete ale primului-ministru prin
care să se fi produs împiedicarea îndeplinirii normale a
atribuțiilor constituționale ale autorității judecătorești, iar
opiniile sale politice referitoare la justiție nu au reprezentat
o subrogare în atribuțiile și competențele instanțelor
judecătorești, nu au constituit o ingerință în actul de
înfăptuire a justiției, de natură să producă efecte juridice,
deci să realizeze conținutul conflictului juridic de natură
constituțională. Mai arată că primul-ministru, fiind
consecvent obiectivelor cuprinse în programul de
guvernare, urmărește îndeaproape procesul de făurire a
reformei în domeniul justiției, exprimându-și opiniile politice
în acest sens, fără ca să producă blocaje de natură
instituțională sau să afecteze statutul magistraților și
independența acestora.
Președintele Consiliului Superior al Magistraturii nu a
comunicat punctul de vedere solicitat.
Dezbaterile asupra cererii de soluționare a conflictului
juridic de natură constituțională au avut loc la data de 8
mai 2006 și s-au desfășurat potrivit prevederilor art. 35
alin. (2) din Legea nr. 47/1992, cu citarea părților și
ascultarea concluziilor reprezentanților acestora, fiind
consemnate în încheierea de la acea dată.
Curtea, având nevoie de timp pentru deliberare, a
amânat pronunțarea la data de 26 mai 2006.

6

MONITORUL OFICIAL AL ROMÂNIEI, PARTEA I, Nr. 576/4.VII.2006
C U R T E A,

examinând cererea de soluționare a conflictului juridic de
natură constituțională, formulată de președintele Consiliului
Superior al Magistraturii, documentele anexate la cerere,
punctul de vedere al Președintelui României și cel al
primului-ministru al Guvernului României, raportul întocmit
de judecătorul-raportor și documentele anexate la acesta,
susținerile reprezentanților autorităților publice aflate în
conflict, având în vedere dispozițiile Constituției, precum și
cele ale Legii nr. 47/1992 privind organizarea și
funcționarea Curții Constituționale, reține următoarele:
Curtea a fost legal sesizată și este competentă potrivit
dispozițiilor art. 146 lit. e) din Constituție, precum și ale
art. 1, 10, 34 și 35 din Legea nr. 47/1992, să se pronunțe
asupra conflictului juridic de natură constituțională dintre
autoritățile publice.
Potrivit prevederilor art. 146 lit. e) din Constituția
revizuită și republicată, Curtea Constituțională îsoluționează
conflictele juridice de natură constituțională dintre autoritățile
publice, la cererea Președintelui României, a unuia dintre
președinții celor două Camere, a primului-ministru sau a
președintelui Consiliului Superior al Magistraturii“.
În consecință, Curtea Constituțională este competentă
să examineze dacă există sau nu conflict juridic de natură
constituțională între autoritatea judecătorească, pe de o
parte, și Președintele României și primul-ministru, pe de
altă parte.
În cerere se afirmă, în esență, că acest conflict rezidă
în efectele juridice produse de luările de poziție ale
reprezentanților celor două autorități publice, care sunt de
natură să afecteze statutul constituțional al autorității
judecătorești, aducând atingere dispozițiilor art. 124 alin. (3)
din Constituție, referitoare la independența judecătorilor.
Dispozițiile constituționale pretins încălcate prin luările de
poziție ale Președintelui României și primului-ministru sunt
următoarele:
— Art. 1 alin. (4): îStatul se organizează potrivit principiului
separației și echilibrului puterilor — legislativă, executivă și
judecătorească — în cadrul democrației constituționale.“;
— Art. 80 alin. (2): îPreședintele României veghează la
respectarea Constituției și la buna funcționare a autorităților
publice. În acest scop, Președintele exercită funcția de mediere
între puterile statului, precum și între stat și societate.“;
— Art. 124 alin. (3): îJudecătorii sunt independenți și se
supun numai legii.“;
— Art. 133. alin. (1): îConsiliul Superior al Magistraturii
este garantul independenței justiției.“
Dispozițiile din actele juridice internaționale pretins
încălcate prin aceleași luări de poziție sunt următoarele:
— punctul 4 al primului principiu cuprins în Principiile
fundamentale ale Națiunilor Unite privind independența
judecătorilor, adoptate de Congresul al VII-lea al Națiunilor
Unite, desfășurat la Milano în anul 1985, și aprobate prin
rezoluțiile Adunării Generale nr. 40/32 din 29 noiembrie
1985 și nr. 40/146 din 13 decembrie 1985, potrivit căreia:
îJustiția se exercită la adăpostul oricărei intervenții nejustificate
sau ingerințe, iar hotărârile judecătorești nu pot face obiect al
revizuirii. Acest principiu nu aduce atingere dreptului puterii
judecătorești de a proceda la revizuire [...] potrivit legii.“;
— fraza a doua din art. 2 din Carta Universală a
Judecătorului, aprobată de Asociația Internațională a
Judecătorilor la reuniunea Consiliului Central de la Taipei
în anul 1999, care prevede că î[...] Judecătorul, în calitate de

deținător al unei funcții judecătorești, trebuie să fie capabil să
își exercite competența judecătorească fără să fie supus
presiunilor sociale, economice și politice [...]“;
— principiul 1 pct. 2 lit. d) din Recomandarea nr. R(94) 12
a Comitetului de Miniștri al Consiliului Europei către statele
membre cu privire la independența, eficiența și rolul
judecătorilor, care stabilește că îJudecătorii trebuie să
pronunțe deciziile în deplină independență și să poată acționa
fără restricții și fără să fie obiectul influențelor, incitărilor,
presiunilor, amenințărilor sau intervențiilor directe ori indirecte,
din partea oricui, sau pentru orice motiv“;
— art. 6 paragraful 1 din Convenția pentru apărarea
drepturilor omului și a libertăților fundamentale, partea
referitoare la dreptul oricărei persoane îla judecarea în mod
echitabil, în mod public și într-un termen rezonabil a cauzei
sale, de către o instanță independentă și imparțială, instituită
de lege“.
Se susține în cerere că luările de poziție ale
reprezentanților autorităților publice implicate în conflict sunt
contrare și jurisprudenței Curții Europene a Drepturilor
Omului, în materia independenței justiției.
Curtea, luând în considerație punctele de vedere
comunicate, reține că reprezentanții puterii executive, părți
implicate în conflict, solicită respingerea cererii formulate, în
principal, ca inadmisibilă, iar în subsidiar, ca neîntemeiată.
1. Cu privire la cauzele de inadmisibilitate a cererii de
soluționare a conflictului juridic de natură constituțională
În punctul de vedere al Președintelui României se
susține că, având în vedere caracterul politic al declarațiilor
ce fac obiectul sesizării, cererea este inadmisibilă deoarece
în exercitarea mandatului acesta beneficiază de imunitate
cu privire la astfel de declarații.
Primul-ministru consideră că cererea este inadmisibilă în
ceea ce-l privește, deoarece afirmațiile sale privitoare la
justiție reprezintă opinii politice care sunt expresia exercitării
libertății fundamentale garantate de Constituție, și anume
libertatea de exprimare. Opiniile politice nu produc efecte
juridice, ci ele reprezintă expresia preocupărilor societății cu
referire la probleme de interes major.
Față de motivele invocate în susținerea punctelor de
vedere privind inadmisibilitatea, Curtea Constituțională reține
că pentru soluționarea acestora este esențial să se
stabilească dacă garanția constituțională a imunității
mandatului are menirea, în speță, să împiedice controlul de
constituționalitate.
Imunitatea mandatului de demnitate publică este
reglementată de Legea fundamentală la art. 72 alin. (1),
având ca titlu marginal îImunitatea parlamentară“, potrivit
căruia îDeputații și senatorii nu pot fi trași la răspundere
juridică pentru voturile sau pentru opiniile politice exprimate în
exercitarea mandatului“. În conformitate cu dispozițiile
art. 84 alin. (2) din Constituție, îPreședintele României se
bucură de imunitate. Prevederile articolului 72 alineatul (1) se
aplică în mod corespunzător“. Analizând semnificația juridică
a instituției imunității, Curtea constată că aceasta este o
garanție constituțională, o măsură de protecție juridică a
mandatului, care are menirea să asigure independența
titularului mandatului față de orice presiuni exterioare sau
abuzuri. Interdicția de tragere la răspundere prevăzută la
art. 72 alin. (1) din Constituție are ca efect lipsa
răspunderii juridice pentru opiniile politice exprimate în
exercitarea mandatului, iar organele competente să
stabilească răspunderea juridică sunt instanțele
judecătorești în temeiul art. 126 alin. (1) din Constituție

MONITORUL OFICIAL AL ROMÂNIEI, PARTEA I, Nr. 576/4.VII.2006
care are următorul cuprins: îJustiția se realizează prin Înalta
Curte de Casație și Justiție și prin celelalte instanțe
judecătorești stabilite de lege.“
Examinând susținerea primului-ministru referitoare la
inadmisibilitatea cererii, Curtea constată că aceasta nu
poate fi primită. Astfel, în practica sa jurisdicțională, Curtea
Europeană a Drepturilor Omului a statuat în mod constant
că exercițiul libertății de exprimare poate fi supus unor
limitări atunci când este vizată administrarea justiției. Cu
privire la efectele declarațiilor politice, Curtea
Constituțională a reținut prin Decizia nr. 53/2005 că, în
anumite circumstanțe, declarațiile politice pot genera
conflicte de natură juridică între autorități publice.
Pentru toate acestea, Curtea constată că examinarea și
soluționarea pe fond a cererii formulate de președintele
Consiliului Superior al Magistraturii nu este împiedicată de
existența vreunei cauze de inadmisibilitate.
2. Cu privire la temeinicia cererii de soluționare a
conflictului juridic de natură constituțională
Curtea Constituțională s-a mai pronunțat asupra unei
cereri de soluționare a conflictului juridic de natură
constituțională, creat între autorități publice, respectiv între
Președintele României și Parlament, prin Decizia nr. 53 din
28 ianuarie 2005, publicată în Monitorul Oficial al
României, Partea I, nr. 144 din 17 februarie 2005. În acea
decizie Curtea Constituțională a statuat asupra conflictului
juridic de natură constituțională între autorități publice, în
sensul că acesta îpresupune acte sau acțiuni concrete prin
care o autoritate sau mai multe își arogă puteri, atribuții
sau competențe, care, potrivit Constituției, aparțin altor
autorități publice, ori omisiunea unor autorități publice,
constând în declinarea competenței sau în refuzul de a
îndeplini anumite acte care intră în obligațiile lor. Or, un
asemenea conflict de natură constituțională nu a fost creat
prin declarațiile examinate, care nu au produs niciun efect
juridic.
Curtea constată că opiniile, judecățile de valoare sau
afirmațiile titularului unui mandat de demnitate publică,
referitoare la alte autorități publice, nu constituie prin ele
însele conflicte juridice între autorități publice. Părerile sau
propunerile privind modul cum acționează ori ar trebui să
acționeze o anumită autoritate publică sau structurile
acesteia, chiar critice fiind, nu declanșează blocaje
instituționale dacă nu sunt urmate de acțiuni sau inacțiuni
de natură să împiedice îndeplinirea atribuțiilor
constituționale ale acelor autorități publice. Asemenea păreri
ori propuneri rămân în cadrul limitelor libertății de
exprimare a opiniilor politice, cu îngrădirile prevăzute de
art. 30 alin. (6) și (7) din Constituție“.
Interdicțiile prevăzute de art. 84 alin. (1) din Constituție
potrivit căruia, îÎn timpul mandatului, Președintele României
nu poate fi membru al unui partid și nu poate îndeplini nicio
altă funcție publică sau privată“ înu exclud însă posibilitatea
exprimării, în continuare, a opiniilor politice, a
angajamentelor și a scopurilor prezentate în programul său
electoral ori să militeze și să acționeze pentru realizarea
acestora, cu respectarea prerogativelor constituționale“.
Curtea constată că nu există alte motive întemeiate pe
dispozițiile și pe principiile Constituției care să justifice
reconsiderarea acestor teze.
În acest sens, Curtea subliniază că, în activitatea de
îndeplinire a mandatelor constituționale ce le revin,
reprezentanții autorităților publice, prin pozițiile pe care le
exprimă, au obligația de a evita crearea unor stări

7

conflictuale între puteri. Statutul constituțional al
Președintelui și al primului-ministru, precum și rolul
acestora în cadrul democrației constituționale îi obligă să
își aleagă forme adecvate de exprimare, astfel încât criticile
pe care le fac la adresa unor puteri ale statului să nu se
constituie în elemente ce ar putea genera conflicte juridice
de natură constituțională între acestea.
În plus, în prezenta cauză, Curtea Constituțională își
însușește argumentele din jurisprudența Curții Europene a
Drepturilor Omului cu privire la aprecierea limitelor libertății
de exprimare atunci când se discută aspecte privind
administrarea justiției. Această instanță internațională a
statuat că îpresa reprezintă unul dintre mijloacele de care
dispun responsabilii politici și opinia publică spre a se
asigura că judecătorii se achită de înaltele lor
responsabilități, conform scopului misiunii ce le este
încredințată. Se cuvine totuși să se țină seama de rolul
deosebit ce revine puterii judecătorești în societate. Ca
garant al justiției, valoare fundamentală a statului de drept,
acțiunea sa are nevoie de încrederea cetățenilor; de
aceea, poate să apară necesară protejarea ei împotriva
unor atacuri distructive lipsite de fundament serios, mai
ales că magistrații sunt ținuți de obligația de rezervă care-i
împiedică să reacționeze într-o anumită situație“. (Cazul
Prager și Oberschlick împotriva Austriei — 1995).
Cu toate că starea tensionată dintre autoritățile
menționate nu a generat un conflict juridic de natură
constituțională, totuși Curtea Constituțională observă că
este reală susținerea președintelui Consiliului Superior al
Magistraturii că atât Președintele României, cât și primulministru, în repetate rânduri, au criticat unele aspecte ale
activității de înfăptuire a justiției. Nu se poate reține însă
că a fost vizată autoritatea judecătorească în ansamblu,
ca una dintre puterile statului, ci că au fost vizate doar
unele dintre instanțele judecătorești ori unii dintre
judecători, ca reprezentanți ai acestei puteri. De asemenea,
se constată că nu există elemente concrete din care să
rezulte că starea conflictuală verbală dintre Președintele
României și autoritatea judecătorească ar fi produs efecte
juridice de natură să conducă la un blocaj instituțional ori
să împiedice exercitarea prerogativelor constituționale ale
vreunei autorități publice, care ar putea fi remediate doar
prin pronunțarea de către Curtea Constituțională a unei
soluții susceptibile de executare.
În final, Curtea mai reține că, în mod evident, libertatea
de exprimare și de critică este indispensabilă democrației
constituționale, însă ea trebuie să fie respectuoasă, chiar
și atunci când exprimă o atitudine critică fermă. Întrucât
independența autorității judecătorești este garantată prin
Constituție, Curtea consideră că este imperioasă o
protejare efectivă, în sens constituțional, a magistraților
împotriva atacurilor și denigrărilor de orice natură ar fi ele,
aceasta cu atât mai mult cu cât magistrații, care sunt lipsiți
de orice drept de replică în legătură cu activitatea lor de
restabilire a ordinii juridice, ar trebui să poată conta pe
sprijinul celorlalte puteri ale statului, cea legislativă și cea
executivă.

8

MONITORUL OFICIAL AL ROMÂNIEI, PARTEA I, Nr. 576/4.VII.2006

Având în vedere considerentele expuse în prezenta decizie, dispozițiile art. 146 lit. e) din Constituție, precum și
prevederile art. 11 alin. (1) lit. A.e), ale art. 34 și ale art. 35 din Legea nr. 47/1992 privind organizarea și funcționarea
Curții Constituționale, cu majoritate de voturi,
CURTEA

CONSTITUȚIONALĂ

În numele legii
D E C I D E:

Constată că declarațiile Președintelui României, domnul Traian Băsescu, și ale primului-ministru, domnul
Călin Popescu-Tăriceanu, nu au dat naștere unui conflict juridic de natură constituțională între autoritățile publice —
autoritatea judecătorească, pe de o parte, și Președintele României și primul-ministru, pe de altă parte — în înțelesul
prevederilor art. 146 lit. e) din Constituție.
Definitivă și general obligatorie.
Decizia se comunică Președintelui României, primului-ministru și Consiliului Superior al Magistraturii și se publică
în Monitorul Oficial al României, Partea I.
Dezbaterea a avut loc la data de 26 mai 2006 și la aceasta au participat: Ioan Vida, președinte, Nicolae
Cochinescu, Aspazia Cojocaru, Acsinte Gaspar, Kozsokár Gábor, Petre Ninosu, Ion Predescu și Șerban Viorel Stănoiu,
judecători.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Prim-magistrat-asistent,
Claudia Miu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind trecerea din domeniul public al statului în domeniul privat al statului a unor mijloace fixe
concesionate Companiei Naționale de Transport al Energiei Electrice îTranselectrica“ — S.A.,
Sucursala de Transport Pitești
În temeiul art. 108 din Constituția României, republicată, al art. 10 alin. (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare, al art. 2 din Ordonanța
Guvernului nr. 112/2000 pentru reglementarea procesului de scoatere din funcțiune, casare și valorificare a activelor
corporale care alcătuiesc domeniul public al statului și al unităților administrativ-teritoriale, aprobată prin Legea
nr. 246/2001,
Guvernul României adoptă prezenta hotărâre.
Art. 1. — Se aprobă trecerea din domeniul public al
statului în domeniul privat al statului a unor mijloace fixe
aflate în concesiunea Companiei Naționale de Transport al
Energiei Electrice îTranselectrica“ — S.A., Sucursala de
Transport Pitești, amplasate în Stația electrică 220/110 kV
Slatina, în Liniile Electrice Aeriene (LEA) de 220 kV
Grădiște—Slatina, LEA 220 kV Ișalnița—Grădiște, în LEA
220 kV Craiova Nord—Slatina, precum și în LEA 400 kV
Țânțăreni—Slatina, în LEA 400 kV Porțile de Fier—Slatina,

LEA 400 kV Slatina—București Sud și LEA 400 kV Slatina—
Drăgănești-Olt, având datele de identificare prevăzute în
anexa care face parte integrantă din prezenta hotărâre.
Art. 2. — Trecerea în domeniul privat al statului se face
în vederea scoaterii din funcțiune și a valorificării, în
condițiile legii, a mijloacelor fixe prevăzute la art. 1.
Art. 3. — Compania Națională de Transport al Energiei
Electrice îTranselectrica“ — S.A. va efectua operațiunile
prevăzute la art. 2.

PRIM-MINISTRU

CĂLIN POPESCU-TĂRICEANU
Contrasemnează:
Ministrul economiei și comerțului,
Codruț Ioan Șereș
Ministrul finanțelor publice,
Sebastian Teodor Gheorghe Vlădescu
București, 28 iunie 2006.
Nr. 848.

MONITORUL OFICIAL AL ROMÂNIEI, PARTEA I, Nr. 576/4.VII.2006

9
ANEXĂ*)

DATELE DE IDENTIFICARE

a mijloacelor fixe care trec din domeniul public al statului în domeniul privat al statului, aflate în concesiunea
Companiei Naționale de Transport al Energiei Electrice îTranselectrica“ — S.A., Sucursala de Transport Pitești

*) Anexa este reprodusă în facsimil.

10

MONITORUL OFICIAL AL ROMÂNIEI, PARTEA I, Nr. 576/4.VII.2006
GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 618/2005 privind constituirea
Colegiului pentru Consultarea Asociațiilor și Fundațiilor
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 618/2005
privind constituirea Colegiului pentru Consultarea Asociațiilor
și Fundațiilor, publicată în Monitorul Oficial al României,
Partea I, nr. 583 din 6 iulie 2005, cu modificările și
completările ulterioare, se modifică după cum urmează:
1. Articolul 4 se abrogă.
2. Articolul 5 va avea următorul cuprins:
îArt. 5. — (1) Colegiul se întrunește de cel puțin două
ori pe an, la cererea primului-ministru sau la propunerea
membrilor, în condițiile stabilite de regulamentul intern.

(2) Membrii Colegiului adoptă regulamentul intern în
baza căruia își desfășoară activitatea.“
3. Articolul 6 va avea următorul cuprins:
îArt. 6. — (1) Lucrările Colegiului sunt coordonate de
către primul-ministru.
(2) În funcție de problematica supusă dezbaterii, la
lucrările Colegiului pot participa, în calitate de invitați,
reprezentanți ai altor organizații neguvernamentale, ai
administrației publice sau experți independenți.“

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 28 iunie 2006.
Nr. 849.

GUVERNUL ROMÂNIEI

HOTĂRÂRE
privind suplimentarea bugetului Ministerului Administrației și Internelor
din Fondul de intervenție la dispoziția Guvernului, prevăzut în bugetul de stat pe anul 2006
În temeiul art. 108 din Constituția României, republicată, al art. 30 alin. (4) și (5) din Legea nr. 500/2002 privind
finanțele publice, cu modificările ulterioare, și al art. 11 lit. b) din Legea bugetului de stat pe anul 2006 nr. 379/2005, cu
modificările și completările ulterioare,
Guvernul României

adoptă prezenta hotărâre.

Art. 1. — (1) Se aprobă suplimentarea bugetului
Ministerului Administrației și Internelor pe anul 2006 din
Fondul de intervenție la dispoziția Guvernului, prevăzut în
bugetul de stat pe anul 2006, cu suma de 37.000 mii lei
(RON), conform anexei care face parte integrantă din
prezenta hotărâre.
(2) Pentru asigurarea fondurilor prevăzute la alin. (1) se
suplimentează Fondul de intervenție la dispoziția Guvernului

cu suma de 37.000 mii lei (RON) din Fondul de rezervă
bugetară la dispoziția Guvernului, prevăzut în bugetul de
stat pe anul 2006.
Art. 2. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Ministerului
Administrației și Internelor pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu
București, 28 iunie 2006.
Nr. 856.

11

MONITORUL OFICIAL AL ROMÂNIEI, PARTEA I, Nr. 576/4.VII.2006
ANEXĂ
SITUAȚIE

privind suplimentarea bugetului Ministerului Administrației și Internelor din Fondul
de intervenție la dispoziția Guvernului, prevăzut în bugetul de stat pe anul 2006
Cod

Suma
— mii lei —
(RON)

CHELTUIELI — TOTAL GENERAL

5000

37.000

BUGET DE STAT

5001

37.000

CHELTUIELI DE PERSONAL

10

679

BUNURI ȘI SERVICII

20

34.521

ACTIVE NEFINANCIARE

71

1.800

5101

137

Explicații

AUTORITĂȚI PUBLICE ȘI ACȚIUNI EXTERNE

20

137

6101

36.863

CHELTUIELI DE PERSONAL

10

679

BUNURI ȘI SERVICII

20

34.384

ACTIVE NEFINANCIARE

71

1.800

BUNURI ȘI SERVICII
ORDINE PUBLICĂ ȘI SIGURANȚĂ NAȚIONALĂ

GUVERNUL ROMÂNIEI

HOTĂRÂRE
privind unele măsuri pentru organizarea Zilei Justiției
În temeiul art. 108 din Constituția României, republicată, și al art. 4 alin. (5) din Ordonanța Guvernului
nr. 80/2001 privind stabilirea unor normative de cheltuieli pentru autoritățile administrației publice și instituțiile publice,
aprobată cu modificări prin Legea nr. 247/2002, cu modificările și completările ulterioare,
Guvernul României adoptă prezenta hotărâre.
Art. 1. — Prin derogare de la prevederile art. 2
din Hotărârea Guvernului nr. 364/1994 privind instituirea
îZilei Justiției“, Ziua Justiției este organizată pe data de
9 iulie 2006.
Art. 2. — Se aprobă alocarea unei sume de 20.000 lei
din bugetul propriu al Consiliului Superior al Magistraturii,

în vederea organizării Zilei Justiției pe data de 9 iulie 2006.
Art. 3. — Se aprobă punerea la dispoziția Consiliului
Superior al Magistraturii de către Regia Autonomă
îAdministrația Patrimoniului Protocolului de Stat“ a unui
spațiu corespunzător, în mod gratuit, pentru ziua de
9 iulie 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
Ministrul delegat pentru coordonarea
Secretariatului General al Guvernului,
Radu Stroe
Ministrul finanțelor publice,
Sebastian Teodor Gheorghe Vlădescu
București, 28 iunie 2006.
Nr. 857.

12

MONITORUL OFICIAL AL ROMÂNIEI, PARTEA I, Nr. 576/4.VII.2006
GUVERNUL ROMÂNIEI

HOTĂRÂRE
privind suplimentarea bugetului Ministerului Justiției din Fondul de rezervă bugetară
la dispoziția Guvernului, prevăzut în bugetul de stat pe anul 2006
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului
M i n i s t e r u l u i Justiției, la capitolul 68.01 îAsigurări și
asistență socială“, titlul VIII îAsistență socială“, articolul
îAjutoare sociale“, alineatul îAjutoare sociale în numerar“,
cu suma de 3.502 mii lei (RON), la capitolul 61.01 îOrdine
publică și siguranță națională“, titlul I îCheltuieli de
personal“, articolul îCheltuieli salariale în natură“, alineatul
îUniforme și echipament obligatoriu“, cu suma de 8 mii lei
(RON), pentru Direcția Generală de Protecție și

Anticorupție, din Fondul de rezervă bugetară la dispoziția
Guvernului, prevăzut în bugetul de stat pe anul 2006.
Art. 2. — Se autorizează Ministerul Finanțelor Publice
să introducă, la propunerea ordonatorului principal de
credite, modificările corespunzătoare în structura bugetului
de stat și în volumul și structura bugetului Ministerului
Justiției pe anul 2006.
Art. 3. — Ministerul Justiției răspunde de modul de
utilizare, în conformitate cu prevederile legale, a sumelor
alocate potrivit prezentei hotărâri.

PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei
Ministrul finanțelor publice,
Sebastian Teodor Gheorghe Vlădescu
București, 28 iunie 2006.
Nr. 858.

DECIZII

ALE

PRIMULUI-MINISTRU
GUVERNUL ROMÂNIEI
PRIMUL-MINISTRU

DECIZIE
privind numirea doamnei Filip Cătălina în funcția de curier personal în cadrul
Cancelariei Primului-Ministru
În temeiul prevederilor art. 15 lit. c) și ale art. 19 din Legea nr. 90/2001 privind organizarea și funcționarea
Guvernului României și a ministerelor, cu modificările și completările ulterioare,
primul-ministru emite următoarea decizie:
Articol unic. — Începând cu data intrării în vigoare a
prezentei decizii, doamna Filip Cătălina se numește în

funcția de curier personal în cadrul Cancelariei PrimuluiMinistru — Cabinetul Primului-Ministru.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Aleodor Marian Frâncu
București, 3 iulie 2006.
Nr. 83.

MONITORUL OFICIAL AL ROMÂNIEI, PARTEA I, Nr. 576/4.VII.2006

13

ACTE ALE CASEI NAȚIONALE DE ASIGURĂRI DE SĂNĂTATE
CASA NAȚIONALĂ DE ASIGURĂRI DE SĂNĂTATE

ORDIN
pentru aprobarea Normelor metodologice privind modalitățile de constituire și utilizare
a fondului de stimulente pentru personalul Casei Naționale de Asigurări de Sănătate
și al caselor de asigurări de sănătate
În temeiul prevederilor art. 281 alin. (2) și ale art. 285 alin. (3) din Legea nr. 95/2006 privind reforma în
domeniul sănătății,
văzând Referatul de aprobare al Direcției generale planificare și relații cu furnizorii nr. DGA/III/627 din 15 mai 2006,
președintele Casei Naționale de Asigurări de Sănătate emite următorul ordin:
Art. 1. — Se aprobă Normele metodologice privind
modalitățile de constituire și utilizare a fondului de
stimulente pentru personalul Casei Naționale de Asigurări de
Sănătate și al caselor de asigurări de sănătate, prevăzute
în anexa care face parte integrantă din prezentul ordin.

Art. 2. — Direcțiile din cadrul Casei Naționale de
Asigurări de Sănătate și al caselor de asigurări de sănătate
vor duce la îndeplinire prezentul ordin.
Art. 3. — Prezentul ordin se publică în Monitorul Oficial
al României, Partea I.

Președintele Casei Naționale de Asigurări de Sănătate,
Cristian Vlădescu
București, 27 iunie 2006.
Nr. 276.

ANEXĂ

NORME METODOLOGICE
privind modalitățile de constituire și utilizare a fondului de stimulente pentru personalul Casei Naționale
de Asigurări de Sănătate și al caselor de asigurări de sănătate
CAPITOLUL I
Fondul de stimulente
Art. 1. — Personalul din Casa Națională de Asigurări de
Sănătate, precum și cel din instituțiile care administrează,
monitorizează și gestionează bugetele pentru care se face
colectarea contribuțiilor de asigurări sociale de sănătate,
respectiv casele de asigurări de sănătate, pot beneficia de
stimulente lunare și trimestriale, potrivit legii.
Art. 2. — (1) Fondul de stimulente ce se poate acorda
personalului Casei Naționale de Asigurări de Sănătate și
personalului caselor de asigurări de sănătate se constituie
prin virarea de către Ministerul Finanțelor Publice a unei
cote de 2,5% din sumele încasate la bugetul fondului prin
executarea silită de către Agenția Națională de Administrare
Fiscală.
(2) Fondul pentru acordarea de stimulente se mai
constituie și prin reținerea unei cote de 5% din sumele
încasate la bugetul Fondului național unic de asigurări
sociale de sănătate, de casele de asigurări de sănătate,
din executare silită și din majorările de întârziere aferente.
(3) În sensul celor menționate la alin. (2), sunt supuse
procedurii de executare silită persoanele fizice autorizate să
desfășoare activități independente (care realizează venituri
din profesii liberale, venituri comerciale sau venituri din
drepturile de proprietate intelectuală), persoanele fizice care

nu au calitatea de salariat, dar sunt obligate să se asigure,
și nu se încadrează în prevederile art. 213 alin. (1) și (2)
din Legea nr. 95/2006 privind reforma în domeniul sănătății,
persoanele fizice care se asigură facultativ, precum și
asociații unici ai societăților comerciale cu răspundere
limitată.
(4) În sensul celor menționate la alin. (2), sumele
încasate la bugetul Fondului național unic de asigurări
sociale de sănătate sunt cele asupra cărora a fost începută
procedura de executare silită prin comunicarea somației în
condițiile legii, însoțită de copia de pe titlul executoriu, ca
urmare a:
a) plății efective efectuate din proprie inițiativă de
debitor;
b) plății efective efectuate de un terț, persoană fizică
sau juridică, care își asumă obligația de plată în numele
debitorului sau alături de acesta, potrivit legii, printr-un
angajament de plată sau printr-un act încheiat;
c) vărsămintelor efectuate ca urmare a înființării popririi,
de către orice terț, persoană fizică, societate bancară sau
altă persoană juridică, care deține sau datorează sume de
bani debitorului;
d) valorificării bunurilor mobile sau imobile în cadrul
procedurii de executare silită.
Art. 3. — (1) Sumele aferente fondului de stimulente
constituit potrivit art. 2 alin. (1) se virează de Ministerul

14

MONITORUL OFICIAL AL ROMÂNIEI, PARTEA I, Nr. 576/4.VII.2006

Finanțelor Publice, până la data de 5 a lunii
curente pentru luna precedentă, în contul colector
RO73TREZ7005001XXX000020, deschis în acest scop pe
seama Casei Naționale de Asigurări de Sănătate la
Activitatea de Trezorerie și Contabilitate Publică a
Municipiului București.
(2) Cota de 15% din fondul de stimulente constituit
potrivit art. 2 alin. (2) se virează de către casele de
asigurări de sănătate, până la data de 5 a lunii
curente pentru luna precedentă, în contul colector
al Casei Naționale de Asigurări de Sănătate
RO73TREZ7005001XXX000020, deschis la Activitatea de
Trezorerie și Contabilitate Publică a Municipiului București.
Art. 4. — Pentru Casa Națională de Asigurări de
Sănătate și casele de asigurări de sănătate fondul de
stimulente se formează din fondurile constituite potrivit
art. 2 alin. (1) și (2).
Art. 5. — Fondul de stimulente constituit potrivit art. 2
alin. (1), virat de Ministerul Finanțelor Publice în contul
Casei Naționale de Asigurări de Sănătate, se repartizează
după cum urmează:
— o cotă de 78% caselor de asigurări de sănătate;
— o cotă de 22% se reține la Casa Națională de
Asigurări de Sănătate.
Cota de 78% reprezentând fondul de stimulente destinat
caselor de asigurări de sănătate se repartizează astfel:
a) 70% din sumă se repartizează direct caselor de
asigurări de sănătate, ca rezultat al eforturilor depuse în
aplicarea procedurilor legale de recuperare a creanțelor la
Fondul național unic de asigurări sociale de sănătate;
b) 30% din sumă se repartizează caselor de asigurări
de sănătate în funcție de ponderea fondului de salarii în
fondul total de salarii, care să reflecte efortul fiecărei case
de asigurări de sănătate în gestionarea Fondului național
unic de asigurări sociale de sănătate.
Art. 6. — Fondul de stimulente constituit potrivit art. 2
alin. (2) se repartizează astfel:
— o cotă de 85% din suma totală rămâne la nivelul
caselor de asigurări de sănătate și se utilizează pentru
stimularea personalului propriu;
— o cotă de 15% din suma totală se virează de casele
de asigurări de sănătate la Casa Națională de Asigurări de
Sănătate pentru stimularea personalului acesteia.
CAPITOLUL II
Repartizarea fondului de stimulente
Art. 7. — Fondul de stimulente se repartizează de
președintele Casei Naționale de Asigurări de Sănătate
pentru structurile proprii și pentru casele de asigurări de
sănătate, pe baza criteriilor stabilite în prezentele norme
metodologice, la propunerea:
a) conducerii direcțiilor generale, direcțiilor și serviciilor,
cu avizul directorului general, la nivelul structurilor Casei
Naționale de Asigurări de Sănătate;
b) conducerii caselor de asigurări de sănătate, la nivelul
structurilor acestora.

CAPITOLUL III
Criteriile de repartizare a fondurilor de stimulente
Art. 8. — În aplicarea prevederilor art. 7 se stabilesc
următoarele criterii de repartizare:
A. pentru personalul din Casa Națională de Asigurări de
Sănătate (CNAS):
1. contribuția deosebită la realizarea sarcinilor CNAS;
2. contribuția la inițierea, elaborarea și avizarea actelor
normative care să asigure o mai bună gestionare a
sistemului;
3. competența profesională, cunoștințele în domenii
conexe;
4. creativitatea, puterea de sinteză și loialitatea față de
instituție;
5. asumarea responsabilității și eficiența în îndeplinirea
sarcinilor de serviciu;
6. disponibilitatea pentru realizarea unor activități
suplimentare datorate unor situații neprevăzute, de urgență
sau cu grad crescut de dificultate;
7. spiritul de inițiativă și capacitatea de a implementa
soluții noi;
8. adaptabilitatea, flexibilitatea și capacitatea de
soluționare a problemelor din sfera de competență;
9. capacitatea de autoperfecționare și de valorificare a
experienței dobândite;
10. contribuția la buna organizare și funcționare a
activității CNAS;
11. timpul de muncă efectiv lucrat în luna pentru care
se acordă stimulentele;
12. conduita în timpul serviciului;
B. pentru personalul din casele de asigurări de sănătate
(CAS):
1. contribuția efectivă la activitatea de identificare a
debitelor, de urmărire și încasare prin executare silită a
debitorilor restanți;
2. contribuția personală pentru aplicarea corectă a
procedurilor de executare silită;
3. frecvența, valoarea și dificultatea încasării debitelor
din executarea silită;
4. competența profesională dovedită și disponibilitatea la
sarcini în îndeplinirea atribuțiilor;
5. contribuția deosebită la realizarea sarcinilor CAS;
6. competența profesională, cunoștințele în domenii
conexe;
7. creativitatea, puterea de sinteză și loialitatea față de
instituție;
8. contribuția la buna organizare și funcționare a
activității din aparatul propriu al CAS și la aplicarea
legislației specifice în domeniul asigurărilor sociale de
sănătate și a reglementărilor emise de CNAS;
9. timpul de muncă efectiv lucrat în luna pentru care se
acordă stimulentele;
10. conduita în timpul serviciului.
CAPITOLUL IV
Aprobarea nominală a stimulentelor
Art. 9. — (1) Aprobarea nominală a persoanelor din
cadrul Casei Naționale de Asigurări de Sănătate care

15

MONITORUL OFICIAL AL ROMÂNIEI, PARTEA I, Nr. 576/4.VII.2006
beneficiază de stimulente se face de către președintele
Casei Naționale de Asigurări de Sănătate, la propunerea
directorului general. Listele nominale vor fi avizate de
conducerea direcțiilor și serviciilor din structura Casei
Naționale de Asigurări de Sănătate.
(2) Aprobarea nominală pentru directorii generali din
casele de asigurări de sănătate se face de către
președintele Casei Naționale de Asigurări de Sănătate.
(3) Aprobarea nominală a persoanelor din structura
caselor de asigurări de sănătate se face de către directorii
generali ai acestora, pentru: directori, medicul-șef și pentru
personalul din subordine, iar pentru restul personalului, la
propunerea conducerii compartimentelor din structura
caselor de asigurări de sănătate.
Art. 10. — Cuantumul lunar al stimulentelor individuale
poate fi:
a) cel mult 3 salarii de bază, pentru personalul de
specialitate din Casa Națională de Asigurări de Sănătate și
casele de asigurări de sănătate, inclusiv pentru cei care
ocupă funcții de conducere, precum și pentru personalul
angajat în cadrul cabinetului demnitarului, cu excepția
funcțiilor de demnitate publică numite în condițiile legii;
b) cel mult un salariu de bază pentru celălalt personal
al Casei Naționale de Asigurări de Sănătate și al caselor
de asigurări de sănătate, care ocupă funcții în structurile
administrative, de aprovizionare, secretariat, deservire, care
contribuie la buna desfășurare a activității.

CAPITOLUL V
Plata stimulentelor și evidențierea în contabilitate
Art. 11. — Plata stimulentelor aprobate se face în
cursul lunii sau al trimestrului curent pentru luna sau
trimestrul precedent.
Art. 12. — (1) Stimulentele acordate personalului din
Casa Națională de Asigurări de Sănătate și din casele de
asigurări de sănătate nu fac parte din salariul de bază, nu
se suportă din fondul de salarii, iar asupra lor unitatea nu
calculează contribuția de asigurări sociale, contribuția de
asigurări sociale de sănătate și contribuția de asigurări de
șomaj.
(2) Stimulentele aprobate sunt supuse impozitării, potrivit
legii, iar asupra lor se calculează contribuția de asigurări
sociale de sănătate datorată de angajat.
Art. 13. — Înregistrarea în contabilitate a operațiunilor
privind utilizarea fondului de stimulente se efectuează în
conturi analitice distincte, potrivit monografiei contabile
prevăzute în anexa care face parte integrantă din
prezentele norme metodologice.
Art. 14. — Execuția fondului de stimulare pentru
personalul din Casa Națională de Asigurări de Sănătate și
din casele de asigurări de sănătate se raportează
trimestrial, odată cu darea de seamă contabilă pentru
îInstituții publice“, prin formularele privind îDisponibil din
mijloace cu destinație specială“.
Art. 15. — Sumele rămase necheltuite la finele anului
se reportează în anul următor și se utilizează cu aceeași
destinație.

ANEXĂ
la normele metodologice
MONOGRAFIE

privind modul de înregistrare în evidența contabilă a utilizării fondului
pentru stimularea personalului
Nr.
crt.

1.

2.

Explicații

Evidențierea drepturilor bănești cuvenite angajaților,
reprezentând sume acordate din fondul pentru stimularea
personalului
Evidențierea reținerilor reprezentând impozit și contribuția
pentru asigurări sociale de sănătate

3.

Virarea impozitului și a contribuției pentru asigurări sociale
de sănătate

4.

Ridicarea numerarului din bancă în vederea achitării
drepturilor cuvenite angajaților
Achitarea în numerar a drepturilor angajaților
Evidențierea drepturilor bănești cuvenite angajaților,
plătite prin card
Alimentarea cardurilor angajaților, reprezentând
sume acordate din fondul pentru stimularea personalului

5.
6.
7.

Debit

Credit

647

4281

4281

%
444
431
550

%
444
431
581
5311
4281
4281

550
581
5311
4282

4282

550

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 576/4.VII.2006 conține 16 pagini.

Prețul: 1,15 lei

&JUYDGY|117525]
ISSN 1453—4495

