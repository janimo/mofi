PARTEA

Anul 174 (XVIII) — Nr. 618

I

Marți, 18 iulie 2006

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
LEGI ȘI DECRETE

273.

— Lege privind finanțele publice locale..................

1–32

895.

— Decret pentru promulgarea Legii privind
finanțele publice locale .............................................

32

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind finanțele publice locale
Parlamentul României adoptă prezenta lege.
CAPITOLUL I
Dispoziții generale
Obiectul legii

Art. 1. — (1) Prezenta lege stabilește principiile, cadrul general și procedurile privind formarea,
administrarea, angajarea și utilizarea fondurilor publice locale, precum și responsabilitățile autorităților
administrației publice locale și ale instituțiilor publice implicate în domeniul finanțelor publice locale.
(2) Dispozițiile prezentei legi se aplică în domeniul elaborării, aprobării, executării și raportării:
a) bugetelor locale ale comunelor, orașelor, municipiilor, sectoarelor municipiului București,
județelor și municipiului București;
b) bugetelor instituțiilor publice finanțate integral sau parțial din bugetele locale, după caz;
c) bugetelor instituțiilor publice finanțate integral din venituri proprii;
d) bugetului împrumuturilor externe și interne, pentru care rambursarea, plata dobânzilor,
comisioanelor, spezelor și a altor costuri se asigură din bugetele locale și care provin din:
împrumuturi externe contractate de stat și subîmprumutate autorităților administrației publice locale
și/sau agenților economici și serviciilor publice din subordinea acestora; împrumuturi contractate de
autoritățile administrației publice locale și garantate de stat; împrumuturi externe și/sau interne
contractate sau garantate de autoritățile administrației publice locale;
e) bugetului fondurilor externe nerambursabile.

2
Definiții

MONITORUL OFICIAL AL ROMÂNIEI, PARTEA I, Nr. 618/18.VII.2006
Art. 2. — În înțelesul prezentei legi, termenii și expresiile de mai jos se definesc după cum
urmează:
1. an bugetar — anul financiar pentru care se aprobă bugetul; anul bugetar este anul
calendaristic care începe la data de 1 ianuarie și se încheie la data de 31 decembrie;
2. angajament bugetar — actul prin care o autoritate publică competentă, potrivit legii, afectează
fonduri publice unei anumite destinații, în limita creditelor bugetare aprobate;
3. angajament legal — faza din procesul execuției bugetare, reprezentând orice act juridic din
care rezultă sau ar putea rezulta o obligație pe seama fondurilor publice;
4. articol bugetar — subdiviziune a clasificației cheltuielilor bugetare, determinată în funcție de
caracterul economic al operațiunilor în care acestea se concretizează și care desemnează natura
unei cheltuieli, indiferent de acțiunea la care se referă;
5. autorități ale administrației publice locale — consiliile locale ale comunelor, orașelor, municipiilor,
sectoarelor municipiului București, consiliile județene și Consiliul General al Municipiului București,
ca autorități deliberative, primarii, primarii de sectoare și primarul general al municipiului București,
ca autorități executive;
6. buget — documentul prin care sunt prevăzute și aprobate în fiecare an veniturile și cheltuielile
sau, după caz, numai cheltuielile, în funcție de sistemul de finanțare a instituțiilor publice;
7. buget local — documentul prin care sunt prevăzute și aprobate în fiecare an veniturile și
cheltuielile unităților administrativ-teritoriale;
8. buget local pe ansamblul județului, respectiv al municipiului București — totalitatea bugetelor locale
ale comunelor, orașelor, municipiilor și bugetului propriu al județului, respectiv ale sectoarelor și al
municipiului București;
9. cheltuieli bugetare — sumele aprobate în bugetele prevăzute la art. 1 alin. (2), în limitele și
potrivit destinațiilor stabilite prin bugetele respective;
10. clasificație bugetară — gruparea veniturilor și cheltuielilor bugetare într-o ordine obligatorie și
după criterii unitare;
11. clasificație economică — gruparea cheltuielilor după natura și efectul lor economic;
12. clasificație funcțională — gruparea cheltuielilor după destinația lor, pentru a evalua alocarea
fondurilor publice unor activități sau obiective care definesc necesitățile publice;
13. contabil — denumirea generică pentru persoana și/sau persoanele care lucrează în
compartimentul financiar-contabil, care verifică documentele justificative și întocmește/întocmesc
instrumentele de plată a cheltuielilor efectuate pe seama fondurilor publice;
14. compartiment financiar-contabil — structura organizatorică din cadrul instituției publice în care
este organizată execuția bugetară (serviciu, birou, compartiment);
15. consolidare — operațiunea de eliminare a transferurilor de sume dintre bugetele prevăzute la
art. 1 alin. (2), în vederea evitării dublei evidențieri a acestora;
16. cotă defalcată din unele venituri ale bugetului de stat — procentul stabilit din unele venituri ale
bugetului de stat, care se alocă bugetelor locale;
17. credite destinate unor acțiuni multianuale — sumele alocate unor programe, proiecte,
subproiecte, obiective și altele asemenea, care se desfășoară pe o perioadă mai mare de un an și
determină credite de angajament și credite bugetare;
18. credit de angajament — limita maximă a cheltuielilor ce pot fi angajate în timpul exercițiului
bugetar, în limitele aprobate;
19. credit bugetar — suma aprobată prin buget, reprezentând limita maximă până la care se pot
ordonanța și efectua plăți în cursul anului bugetar pentru angajamentele contractate în cursul
exercițiului bugetar și/sau din exerciții anterioare pentru acțiuni multianuale, respectiv se pot angaja,
ordonanța și efectua plăți din buget pentru celelalte acțiuni;
20. cofinanțare — finanțarea unui program, proiect, subproiect, obiectiv și altele asemenea, parțial
prin credite bugetare, parțial prin finanțarea provenită din surse atrase;
21. contribuție — prelevarea obligatorie a unei părți din veniturile persoanelor fizice și juridice, cu
sau fără posibilitatea obținerii unei contraprestații;
22. deficit bugetar — partea cheltuielilor bugetare ce depășește veniturile bugetare într-un an
bugetar;
23. deschidere de credite bugetare — aprobarea comunicată Trezoreriei Statului de către
ordonatorul principal de credite, în limita căreia se pot efectua repartizări de credite bugetare și
plăți de casă din bugetele locale;
24. dobândă — prețul folosirii temporare a capitalului împrumutat;
25. donație — contractul prin care o persoană fizică sau juridică transmite cu titlu gratuit unei
instituții publice dreptul de proprietate asupra unor fonduri bănești sau bunuri materiale, încheind în
acest scop un înscris autentic;
26. echilibru bugetar — egalitatea dintre veniturile bugetare și cheltuielile bugetare în cadrul unui
exercițiu bugetar;
27. echilibrare financiară — transferul de resurse financiare din unele venituri ale bugetului de

MONITORUL OFICIAL AL ROMÂNIEI, PARTEA I, Nr. 618/18.VII.2006

3

stat către unitățile administrativ-teritoriale în vederea asigurării fondurilor necesare furnizării de
servicii publice, în condițiile legii;
28. excedent bugetar — partea veniturilor bugetare ce depășește cheltuielile bugetare într-un an
bugetar;
29. execuție bugetară — activitatea de încasare a veniturilor bugetare și de efectuare a plății
cheltuielilor aprobate prin buget;
30. execuție de casă a bugetului — complexul de operațiuni care se referă la încasarea veniturilor
și la plata cheltuielilor bugetare;
31. exercițiu bugetar — perioada egală cu anul bugetar pentru care se elaborează, se aprobă, se
execută și se raportează bugetul;
32. fonduri publice locale — sumele alocate din bugetele prevăzute la art. 1 alin. (2), precum și
cele gestionate în afara bugetului local;
33. fond de risc — fondul constituit în afara bugetului local de către autoritățile administrației
publice locale din comisioanele suportate de beneficiarii împrumuturilor garantate de aceste autorități
și din alte surse, destinat acoperirii riscurilor financiare care decurg din garantarea împrumuturilor
respective;
34. fond de rulment — partea din excedentul anual bugetar definitiv al bugetului local, care se
constituie la nivelul fiecărei unități administrativ-teritoriale și se utilizează potrivit prevederilor
prezentei legi;
35. fond de rezervă bugetară — fondul prevăzut la partea de cheltuieli a bugetelor locale;
36. garanție locală — angajamentul asumat de o autoritate a administrației publice locale,
în calitate de garant, de a plăti la scadență obligațiile neonorate ale garantatului, operatorilor
economici și serviciilor publice din subordinea acesteia, în condițiile legii;
37. impozit — prelevarea obligatorie, fără contraprestație imediată, directă și nerambursabilă,
pentru satisfacerea necesităților de interes general;
38. insolvență — incapacitatea unei unități administrativ-teritoriale de a-și achita obligațiile de
plată lichide și exigibile, cu excepția celor care se află în litigiu contractual;
39. instituții publice locale — denumirea generică, incluzând comunele, orașele, municipiile,
sectoarele municipiului București, județele, municipiul București, instituțiile și serviciile publice din
subordinea acestora, cu personalitate juridică, indiferent de modul de finanțare a activității acestora;
40. împrumut — obligația generată de încheierea unui contract între o instituție publică, în
calitate de împrumutat, și o persoană fizică sau juridică creditoare de a plăti la termenele
menționate în contract rata de capital, împreună cu dobânda și cu alte costuri aferente;
41. lichidarea cheltuielilor — faza din procesul execuției bugetare, în care se verifică existența
angajamentelor, se determină sau se verifică realitatea sumei datorate, se verifică condițiile de
exigibilitate a angajamentului, pe baza documentelor justificative care să ateste operațiunile
respective;
42. obligațiuni — titluri de credit pe termen mediu și lung, emise de o autoritate a administrației
publice locale, a căror rambursare este garantată prin veniturile proprii ale unităților administrativteritoriale;
43. ordonanțarea cheltuielilor — faza din procesul execuției bugetare, în care se confirmă că
livrările de bunuri și servicii au fost efectuate sau alte creanțe au fost verificate și că plata poate fi
realizată;
44. plata cheltuielilor — faza din procesul execuției bugetare, reprezentând actul final prin care
instituția publică achită obligațiile sale față de terți;
45. proces bugetar — etapele consecutive de elaborare, aprobare, executare, control și raportare
ale bugetului, care se încheie cu aprobarea contului anual de execuție a acestuia;
46. program — acțiunea sau ansamblul coerent de acțiuni ce se referă la același ordonator
principal de credite, proiectat pentru a realiza un obiectiv sau un set de obiective definite și pentru
care sunt stabiliți indicatori de program care să evalueze rezultatele ce vor fi obținute, în limitele de
finanțare aprobate;
47. rectificare bugetară locală — operațiunea prin care se modifică, în cursul exercițiului bugetar,
bugetele prevăzute la art. 1 alin. (2), cu obligativitatea menținerii echilibrului bugetar;
48. registru al datoriei publice locale — documentul care evidențiază situația datoriei publice locale
contractate direct, în ordine cronologică, și care are două componente: subregistrul datoriei publice
interne locale și subregistrul datoriei publice externe locale;
49. registru al garanțiilor locale — documentul care evidențiază situația garanțiilor locale acordate
de autoritățile administrației publice locale, în ordine cronologică, și care are două componente:
subregistrul garanțiilor interne locale și subregistrul garanțiilor externe locale;
50. secțiune de funcționare — partea de bază, obligatorie, a unui buget local, care cuprinde
veniturile necesare acoperirii cheltuielilor curente pentru realizarea atribuțiilor și competențelor
stabilite prin lege, specifice fiecărei unități administrativ-teritoriale/subdiviziuni administrativ-teritoriale,
precum și cheltuielile curente respective;

4

MONITORUL OFICIAL AL ROMÂNIEI, PARTEA I, Nr. 618/18.VII.2006
51. secțiune de dezvoltare — partea complementară a unui buget local, care cuprinde veniturile
afectate cheltuielilor de capital, potrivit politicilor de dezvoltare la nivel național, regional, județean,
zonal sau local, după caz, precum și cheltuielile de capital respective, pe bază de programe și
proiecte. Prin nivel zonal se înțelege teritoriul corespunzător a două sau mai multe unități
administrativ-teritoriale învecinate pe a căror rază se realizează o acțiune, o lucrare, un serviciu, un
program sau orice alt obiectiv, în înțelesul colectivităților locale respective;
52. subdiviziuni ale unităților administrativ-teritoriale — sectoarele municipiului București sau alte
subdiviziuni ale municipiilor, ale căror delimitare și organizare se stabilesc prin lege;
53. sume defalcate din unele venituri ale bugetului de stat — sumele defalcate pentru echilibrarea
bugetelor locale și sumele defalcate cu destinație specială, alocate pentru finanțarea unor servicii
publice descentralizate sau a unor noi cheltuieli publice;
54. șef al compartimentului financiar-contabil — persoana care ocupă funcția de conducere a
compartimentului financiar-contabil și care răspunde de activitatea de încasare a veniturilor și de
plată a cheltuielilor sau, după caz, una dintre persoanele care îndeplinește aceste atribuții în cadrul
unei instituții publice care nu are în structura sa un compartiment financiar-contabil sau persoana
care îndeplinește aceste atribuții pe bază de contract, în condițiile legii;
55. taxă — suma plătită de o persoană fizică sau juridică, de regulă, pentru serviciile prestate
acesteia de către un operator economic, o instituție publică ori un serviciu public;
56. unități administrativ-teritoriale — comunele, orașele, municipiile și județele;
57. vărsământ — modalitatea de stingere a obligației legale prin virarea unei sume de bani,
efectuată de un agent economic, de o instituție publică, serviciu public ori instituție financiară;
58. venituri bugetare — resursele bănești care se cuvin bugetelor prevăzute la art. 1 alin. (2)
lit. a)—c), după caz, în baza unor prevederi legale, formate din impozite, taxe, contribuții, alte
vărsăminte, alte venituri, cote defalcate din unele venituri ale bugetului de stat, precum și cele
prevăzute la art. 5 alin. (1) lit. b)—d);
59. virare de credite bugetare — operațiunea prin care se diminuează creditul bugetar de la o
subdiviziune a clasificației bugetare care prezintă disponibilități și se majorează corespunzător o altă
subdiviziune la care fondurile sunt insuficiente, cu respectarea dispozițiilor legale de efectuare a
operațiunilor respective.

Veniturile
și cheltuielile
bugetare

Art. 3. — (1) Veniturile și cheltuielile bugetelor prevăzute la art. 1 alin. (2), precum și celelalte
venituri și cheltuieli evidențiate în afara bugetului local, cumulate la nivelul unității administrativteritoriale, alcătuiesc bugetul general al unității administrativ-teritoriale care, după consolidare, prin
eliminarea transferurilor de sume dintre bugete, va reflecta dimensiunea efortului financiar public în
unitatea administrativ-teritorială pe anul respectiv, starea de echilibru sau dezechilibru, după caz.
(2) Creditele bugetare aprobate se utilizează pentru finanțarea administrației publice locale,
programelor, proiectelor, activităților, acțiunilor, obiectivelor și altele asemenea, potrivit scopurilor
prevăzute în legi și alte reglementări, și vor fi angajate și folosite în strictă corelare cu gradul
previzionat de încasare a veniturilor bugetare.

Autorizarea
bugetară/
angajamentele
multianuale

Art. 4. — (1) Prin aprobarea bugetelor prevăzute la art. 1 alin. (2) se autorizează, pentru anul
bugetar, veniturile și cheltuielile bugetare, după caz.
(2) Sumele aprobate, la partea de cheltuieli, prin bugetele prevăzute la art. 1 alin. (2), în cadrul
cărora se angajează, se ordonanțează și se efectuează plăți, reprezintă limite maxime, care nu pot
fi depășite.
(3) Angajarea cheltuielilor din aceste bugete se face numai în limita creditelor bugetare aprobate.
(4) Angajarea și utilizarea creditelor bugetare în alte scopuri decât cele aprobate atrag
răspunderea celor vinovați, în condițiile legii.
(5) Pentru acțiunile multianuale se înscriu în buget, distinct, creditele de angajament și creditele
bugetare.
(6) În vederea realizării acțiunilor multianuale ordonatorii de credite încheie angajamente legale,
în limita creditelor de angajament aprobate prin buget pentru anul bugetar respectiv.

Veniturile
și cheltuielile
bugetelor locale

Art. 5. — (1) Veniturile bugetare locale se constituie din:
a) venituri proprii, formate din: impozite, taxe, contribuții, alte vărsăminte, alte venituri și cote
defalcate din impozitul pe venit;
b) sume defalcate din unele venituri ale bugetului de stat;
c) subvenții primite de la bugetul de stat și de la alte bugete;
d) donații și sponsorizări.
(2) Fundamentarea veniturilor bugetelor locale se bazează pe constatarea și evaluarea materiei
impozabile și a bazei de impozitare în funcție de care se calculează impozitele și taxele aferente,
evaluarea serviciilor prestate și a veniturilor obținute din acestea, precum și pe alte elemente
specifice, inclusiv pe serii de date, în scopul evaluării corecte a veniturilor.

MONITORUL OFICIAL AL ROMÂNIEI, PARTEA I, Nr. 618/18.VII.2006

5

(3) Fundamentarea, dimensionarea și repartizarea cheltuielilor bugetelor locale pe ordonatori de
credite, pe destinații, respectiv pe acțiuni, activități, programe, proiecte, obiective, se efectuează în
concordanță cu atribuțiile ce revin autorităților administrației publice locale, cu prioritățile stabilite de
acestea, în vederea funcționării lor și în interesul colectivităților locale respective.
(4) Fundamentarea și aprobarea cheltuielilor bugetelor locale se efectuează în strictă corelare cu
posibilitățile reale de încasare a veniturilor bugetelor locale, estimate a se realiza.
Descentralizarea
unor activități

Art. 6. — Trecerea de către Guvern în administrarea și finanțarea autorităților administrației
publice locale a unor cheltuieli publice, ca urmare a descentralizării unor activități, precum și a altor
cheltuieli publice noi se face prin lege, numai cu asigurarea resurselor financiare necesare realizării
acestora, după cum urmează:
a) în primul an, prin cuprinderea distinctă în anexa la legea bugetului de stat a sumelor
defalcate cu destinație specială, necesare finanțării cheltuielilor publice transferate sau a noilor
cheltuieli publice, precum și a criteriilor de repartizare;
b) în anii următori, prin cuprinderea resurselor respective în ansamblul sumelor defalcate pentru
echilibrarea bugetelor locale alocate unităților administrativ-teritoriale, cu excepția celor nominalizate
distinct prin anexa la legea bugetului de stat.
CAPITOLUL II
Principii, reguli și responsabilități
SECȚIUNEA 1
Principii și reguli bugetare

Principiul
universalității

Art. 7. — (1) Veniturile și cheltuielile se includ în buget în totalitate, în sume brute.
(2) Veniturile bugetare nu pot fi afectate direct unei cheltuieli bugetare anume, cu excepția
donațiilor și sponsorizărilor, care au stabilite destinații distincte.

Principiul
transparenței
și publicității

Art. 8. — Procesul bugetar este deschis și transparent, acesta realizându-se prin:
a) publicarea în presa locală, pe pagina de internet a instituției publice, sau afișarea la sediul
autorității administrației publice locale respective a proiectului de buget local și a contului anual de
execuție a acestuia;
b) dezbaterea publică a proiectului de buget local, cu prilejul aprobării acestuia;
c) prezentarea contului anual de execuție a bugetului local în ședință publică.

Principiul unității

Art. 9. — (1) Veniturile și cheltuielile bugetare se înscriu într-un singur document, pentru a se
asigura utilizarea eficientă și monitorizarea fondurilor publice locale.
(2) Se interzic reținerea și utilizarea de venituri în regim extrabugetar, precum și constituirea de
fonduri publice locale în afara bugetelor locale, dacă legea nu prevede altfel.

Principiul unității
monetare

Art. 10. — Toate operațiunile bugetare se exprimă în monedă națională.

Principiul anualității

Art. 11. — (1) Veniturile și cheltuielile bugetare sunt aprobate, în condițiile legii, pe o perioadă
de un an, care corespunde exercițiului bugetar.
(2) Toate operațiunile de încasări și plăți efectuate în cursul unui an bugetar în contul unui buget
aparțin exercițiului corespunzător de execuție a bugetului respectiv.

Principiul
specializării
bugetare

Art. 12. — Veniturile și cheltuielile bugetare se înscriu și se aprobă în buget pe surse de
proveniență și, respectiv, pe categorii de cheltuieli, grupate după natura lor economică și destinația
acestora.

Principiul
echilibrului
Reguli bugetare

Art. 13. — Cheltuielile unui buget se acoperă integral din veniturile bugetului respectiv.

Art. 14. — (1) Este interzisă efectuarea de plăți direct din veniturile încasate, cu excepția
cazurilor în care legea prevede altfel.
(2) Cheltuielile bugetare au destinație precisă și limitată și sunt determinate de autorizările
conținute în legi speciale și în legile bugetare anuale.
(3) Nicio cheltuială nu poate fi înscrisă în bugetele prevăzute la art. 1 alin. (2) și nici nu poate
fi angajată și efectuată din aceste bugete, dacă nu există baza legală pentru respectiva cheltuială.
(4) Nicio cheltuială din fonduri publice locale nu poate fi angajată, ordonanțată și plătită dacă nu
este aprobată, potrivit legii, și dacă nu are prevederi bugetare și surse de finanțare.

6

MONITORUL OFICIAL AL ROMÂNIEI, PARTEA I, Nr. 618/18.VII.2006
(5) După aprobarea bugetelor locale pot fi aprobate acte normative cu implicații asupra acestora,
dar numai cu precizarea surselor de acoperire a diminuării veniturilor sau a majorării cheltuielilor
bugetare aferente exercițiului bugetar pentru care s-au aprobat bugetele locale respective.
SECȚIUNEA a 2-a
Alte principii

Principiul
solidarității

Art. 15. — (1) Prin politicile bugetare locale se poate realiza ajutorarea unităților administrativteritoriale, precum și a persoanelor fizice aflate în situație de extremă dificultate, prin alocarea de
sume din fondul de rezervă bugetară constituit în bugetul local.
(2) Din fondul de rezervă bugetară constituit în bugetul local consiliile locale, județene sau
Consiliul General al Municipiului București, după caz, pot aproba acordarea de ajutoare către
unitățile administrativ-teritoriale aflate în situații de extremă dificultate, la cererea publică a primarilor
acestor unități administrativ-teritoriale sau din proprie inițiativă.

Principiul autonomiei
Art. 16. — (1) Unitățile administrativ-teritoriale au dreptul la resurse financiare suficiente, pe care
locale financiare
autoritățile administrației publice locale le pot utiliza în exercitarea atribuțiilor lor, pe baza și în
limitele prevăzute de lege.
(2) Autoritățile administrației publice locale au competența stabilirii nivelurilor impozitelor și taxelor
locale, în condițiile legii.
(3) Alocarea resurselor financiare pentru echilibrarea bugetelor locale nu trebuie să afecteze
aplicarea politicilor bugetare ale autorităților administrației publice locale în domeniul lor de
competență.
(4) Sumele defalcate cu destinație specială se utilizează de către autoritățile administrației publice
locale în conformitate cu prevederile legale.
Principiul
proporționalității

Art. 17. — Resursele financiare ale unităților administrativ-teritoriale trebuie să fie proporționale
cu responsabilitățile autorităților administrației publice locale stabilite prin lege.

Principiul
consultării

Art. 18. — Autoritățile administrației publice locale, prin structurile asociative ale acestora, trebuie
să fie consultate asupra procesului de alocare a resurselor financiare de la bugetul de stat către
bugetele locale.
SECȚIUNEA a 3-a
Competențe și responsabilități în procesul bugetar

Aprobarea
și rectificarea
bugetelor

Art. 19. — (1) Bugetele locale și celelalte bugete pevăzute la art. 1 alin. (2) se aprobă astfel:
a) bugetele locale, bugetele împrumuturilor externe și interne și bugetele fondurilor externe
nerambursabile, de către consiliile locale ale comunelor, orașelor, municipiilor, sectoarelor, județelor
și de Consiliul General al Municipiului București, după caz;
b) bugetele instituțiilor publice, de către consiliile prevăzute la lit. a), în funcție de subordonarea
acestora.
(2) Pe parcursul exercițiului bugetar, autoritățile deliberative pot aproba rectificarea bugetelor
prevăzute la alin. (1) lit. a) și b), în termen de 30 de zile de la data intrării în vigoare a legii de
rectificare a bugetului de stat, precum și ca urmare a unor propuneri fundamentate ale ordonatorilor
principali de credite. Rectificărilor bugetelor locale li se vor aplica aceleași proceduri ca și aprobării
inițiale a acestora, cu excepția termenelor din calendarul bugetar.

Rolul, competențele
Art. 20. — (1) Autoritățile administrației publice locale au următoarele competențe și
și responsabilitățile responsabilități în ceea ce privește finanțele publice locale:
autorităților
a) elaborarea și aprobarea bugetelor locale, în condiții de echilibru bugetar, la termenele și
administrației
potrivit prevederilor stabilite prin prezenta lege;
publice locale
b) stabilirea, constatarea, controlul, urmărirea și încasarea impozitelor și taxelor locale, precum și
a oricăror alte venituri ale unităților administrativ-teritoriale, prin compartimente proprii de specialitate,
în condițiile legii;
c) urmărirea și raportarea execuției bugetelor locale, precum și rectificarea acestora, pe parcursul
anului bugetar, în condiții de echilibru bugetar;
d) stabilirea și urmărirea modului de prestare a activităților din domeniul serviciilor publice de
interes local, inclusiv opțiunea trecerii sau nu a acestor servicii în răspunderea unor operatori
economici specializați ori servicii publice de interes local, urmărindu-se eficientizarea acestora în
beneficiul colectivităților locale;
e) administrarea eficientă a bunurilor din proprietatea publică și privată a unităților administrativteritoriale;

MONITORUL OFICIAL AL ROMÂNIEI, PARTEA I, Nr. 618/18.VII.2006

7

f) contractarea directă de împrumuturi interne și externe, pe termen scurt, mediu și lung, și
urmărirea achitării la scadență a obligațiilor de plată rezultate din acestea;
g) garantarea de împrumuturi interne și externe, pe termen scurt, mediu și lung, și urmărirea
achitării la scadență a obligațiilor de plată rezultate din împrumuturile respective de către beneficiari;
h) administrarea fondurilor publice locale pe parcursul execuției bugetare, în condiții de eficiență;
i) stabilirea opțiunilor și a priorităților în aprobarea și în efectuarea cheltuielilor publice locale;
j) elaborarea, aprobarea, modificarea și urmărirea realizării programelor de dezvoltare în
perspectivă a unităților administrativ-teritoriale ca bază a gestionării bugetelor locale anuale;
k) îndeplinirea și a altor atribuții, competențe și responsabilități prevăzute de dispozițile legale.
(2) Președinților consiliilor județene li se aplică prevederile prezentei legi, similar cu autoritățile
executive.
Categorii
de ordonatori
de credite

Art. 21. — (1) Ordonatorii de credite sunt de trei categorii: ordonatori principali, ordonatori
secundari și ordonatori terțiari.
(2) Ordonatorii principali de credite ai bugetelor locale sunt primarii unităților administrativteritoriale, primarul general al municipiului București, primarii sectoarelor municipiului București și
președinții consiliilor județene.
(3) Ordonatorii principali de credite pot delega această calitate înlocuitorilor de drept sau altor
persoane împuternicite în acest scop. Prin actul de delegare, ordonatorii principali de credite vor
preciza limitele și condițiile delegării.
(4) Conducătorii instituțiilor publice cu personalitate juridică, cărora li se alocă fonduri din
bugetele prevăzute la art. 1 alin. (2), sunt ordonatori secundari sau terțiari de credite, după caz.

Rolul ordonatorilor
de credite

Art. 22. — (1) Ordonatorii principali de credite analizează modul de utilizare a creditelor bugetare
aprobate prin bugetele locale și prin bugetele instituțiilor publice, ai căror conducători sunt ordonatori
secundari sau terțiari de credite, după caz, și aprobă efectuarea cheltuielilor din bugetele proprii, cu
respectarea dispozițiilor legale.
(2) Ordonatorii secundari de credite repartizează creditele bugetare aprobate potrivit art. 19
alin. (1) lit. b), pentru bugetul propriu și pentru bugetele instituțiilor publice ai căror conducători sunt
ordonatori terțiari de credite, și aprobă efectuarea cheltuielilor din bugetele proprii, cu respectarea
dispozițiilor legale.
(3) Ordonatorii terțiari de credite utilizează creditele bugetare ce le-au fost repartizate numai
pentru realizarea sarcinilor unităților pe care le conduc, potrivit prevederilor din bugetele aprobate și
în condițiile stabilite prin dispozițiile legale.

Responsabilitățile
ordonatorilor
de credite

Art. 23. — (1) Ordonatorii de credite au obligația de a angaja și de a utiliza creditele bugetare
numai în limita prevederilor și destinațiilor aprobate, pentru cheltuieli strict legate de activitatea
instituțiilor publice respective și cu respectarea dispozițiilor legale.
(2) Ordonatorii de credite răspund de:
a) elaborarea și fundamentarea proiectului de buget propriu;
b) urmărirea modului de realizare a veniturilor;
c) angajarea, lichidarea și ordonanțarea cheltuielilor în limita creditelor bugetare aprobate și a
veniturilor bugetare posibil de încasat;
d) integritatea bunurilor aflate în proprietatea sau în administrarea instituției pe care o conduc;
e) organizarea și ținerea la zi a contabilității și prezentarea la termen a situațiilor financiare
asupra situației patrimoniului aflat în administrare și a execuției bugetare;
f) organizarea sistemului de monitorizare a programului de achiziții publice și a programului de
investiții publice;
g) organizarea evidenței programelor, inclusiv a indicatorilor aferenți acestora;
h) organizarea și ținerea la zi a evidenței patrimoniului, conform prevederilor legale;
i) alte atribuții stabilite de dispozițiile legale.

Controlul financiar
Art. 24. — (1) Controlul financiar preventiv propriu și auditul public intern se exercită asupra
preventiv propriu,
tuturor operațiunilor care afectează fondurile publice locale și/sau patrimoniul public și privat și sunt
auditul public intern exercitate conform reglementărilor legale în domeniu.
și controlul ulterior
(2) Angajarea, lichidarea și ordonanțarea cheltuielilor din fonduri publice locale se aprobă de
ordonatorul de credite, iar plata acestora se efectuează de către contabil, cu excepția prevederilor
art. 54 alin. (7).
(3) Angajarea și ordonanțarea cheltuielilor se efectuează numai cu viza prealabilă de control
financiar preventiv propriu, potrivit dispozițiilor legale.
(4) Formarea și utilizarea fondurilor publice locale și contul de execuție a bugetelor locale sunt
supuse controlului Curții de Conturi, potrivit legii.

8

MONITORUL OFICIAL AL ROMÂNIEI, PARTEA I, Nr. 618/18.VII.2006
CAPITOLUL III
Procesul bugetar
SECȚIUNEA 1
Proceduri privind elaborarea bugetelor

Elaborarea bugetelor

Art. 25. — Proiectele bugetelor prevăzute la art. 1 alin. (2) se elaborează de către ordonatorii
principali de credite, avându-se în vedere:
a) prognozele principalilor indicatori macroeconomici și sociali pentru anul bugetar pentru care
se elaborează proiectul de buget, precum și pentru următorii 3 ani, elaborate de organele abilitate;
b) politicile fiscale și bugetare, naționale și locale;
c) prevederile acordurilor de împrumuturi interne sau externe încheiate, ale memorandumurilor de
finanțare sau ale altor acorduri internaționale, semnate și/sau ratificate;
d) politicile și strategiile sectoriale și locale, precum și prioritățile stabilite în formularea
propunerilor de buget;
e) propunerile de cheltuieli detaliate ale ordonatorilor de credite din subordine;
f) programele întocmite de către ordonatorii principali de credite în scopul finanțării unor acțiuni
sau ansamblu de acțiuni, cărora le sunt asociate obiective precise și indicatori de rezultate și de
eficiență; programele sunt însoțite de estimarea anuală a performanțelor fiecărui program, care
trebuie să precizeze: acțiunile, costurile asociate, obiectivele urmărite, rezultatele obținute și estimate
pentru anii următori, măsurate prin indicatori preciși, a căror alegere este justificată;
g) programele de dezvoltare economico-socială în perspectivă ale unității administrativ-teritoriale,
în concordanță cu politicile de dezvoltare la nivel național, regional, județean, zonal sau local.

Conținutul
și structura
bugetelor

Art. 26. — (1) Veniturile și cheltuielile se grupează în buget pe baza clasificației bugetare
aprobate de Ministerul Finanțelor Publice.
(2) Veniturile sunt structurate pe capitole și subcapitole, iar cheltuielile pe părți, capitole,
subcapitole, titluri, articole, precum și alineate și paragrafe, după caz.
(3) Cheltuielile prevăzute în capitole și articole au destinație precisă și limitată.
(4) Numărul de personal, permanent și temporar, precum și fondul salariilor de bază se aprobă
distinct, prin anexa la bugetul fiecărei instituții publice. Numărul de salariați aprobat fiecărei instituții
publice nu poate fi depășit.
(5) Cheltuielile de capital se cuprind la fiecare capitol bugetar, în conformitate cu creditele de
angajament și cu duratele de realizare a investițiilor.
(6) Programele se aprobă ca anexe la bugetele prevăzute la art. 1 alin. (2).
(7) Secțiunile de funcționare și secțiunile de dezvoltare se utilizează pentru fundamentarea
bugetelor locale și se aprobă ca anexe la acestea, respectiv:
a) secțiunea de funcționare cuprinde cheltuielile curente pentru realizarea atribuțiilor și
competențelor stabilite prin lege, specifice fiecărei unități administrativ-teritoriale;
b) secțiunea de dezvoltare cuprinde cheltuielile de capital.
(8) Cheltuielile curente prevăzute la alin. (7) lit. a) sunt obligatorii și se referă la cheltuielile de
personal, cheltuielile materiale și cu prestarea serviciilor, subvențiile și transferurile necesare
realizării atribuțiilor și competențelor autorităților administrației publice locale, în condițiile legii.
(9) Fondurile externe nerambursabile și împrumuturile interne și externe se cuprind în anexele la
bugetele locale și se aprobă odată cu acestea.
(10) Veniturile bugetelor locale sunt prevăzute în anexa nr. 1, iar cheltuielile acestora în anexa
nr. 2 la prezenta lege.

Competențe
în stabilirea
impozitelor
și taxelor locale

Art. 27. — Impozitele și taxele locale se aprobă de consiliile locale, județene și de Consiliul
General al Municipiului București, după caz, în limitele și în condițiile legii.

Regimul sumelor
rezultate
din valorificarea
mijloacelor fixe
și a unor bunuri
materiale, precum
și al sumelor
încasate din
concesionarea
sau închirierea
unor bunuri ori
din valorificarea
unor bunuri
confiscate

Art. 28. — (1) Sumele încasate din vânzarea ca atare sau din valorificarea materialelor rezultate
în urma demolării, dezmembrării ori dezafectării, în condițiile prevăzute de lege, a unor mijloace
fixe sau din vânzarea unor bunuri materiale care aparțin instituțiilor publice, finanțate integral din
bugetele locale, constituie venituri ale bugetelor locale și se varsă la acestea.
(2) Sumele încasate potrivit alin. (1) de către celelalte instituții publice constituie venituri ale
bugetelor acestora.
(3) Sumele încasate din concesionarea sau din închirierea unor bunuri aparținând domeniului
public sau privat al unităților administrativ-teritoriale constituie venituri ale bugetelor locale.
(4) Sumele încasate din valorificarea bunurilor confiscate se fac venit la bugetul local, în funcție
de subordonarea instituțiilor care au dispus confiscarea acestora, în condițiile legii.

MONITORUL OFICIAL AL ROMÂNIEI, PARTEA I, Nr. 618/18.VII.2006

9

Regimul sumelor
rezultate
din vânzarea
unor bunuri
aparținând
domeniului privat

Art. 29. — Sumele încasate din vânzarea, în condițiile legii, a unor bunuri aparținând domeniului
privat al unităților administrativ-teritoriale constituie integral venituri ale bugetelor locale.

Taxe speciale
pentru
funcționarea
unor servicii
publice locale

Art. 30. — (1) Pentru funcționarea unor servicii publice locale, create în interesul persoanelor
fizice și juridice, consiliile locale, județene și Consiliul General al Municipiului București, după caz,
aprobă taxe speciale.
(2) Cuantumul taxelor speciale se stabilește anual, iar veniturile obținute din acestea se utilizează
integral pentru acoperirea cheltuielilor efectuate pentru înființarea serviciilor publice de interes local,
precum și pentru finanțarea cheltuielilor curente de întreținere și funcționare a acestor servicii.
(3) Prin regulamentul aprobat de autoritățile deliberative se vor stabili domeniile de activitate și
condițiile în care se pot institui taxele speciale, modul de organizare și funcționare a serviciilor
publice de interes local, pentru care se propun taxele respective.
(4) Hotărârile luate de autoritățile deliberative, în legătură cu perceperea taxelor speciale de la
persoanele fizice și juridice plătitoare, vor fi afișate la sediul acestora și publicate pe pagina de
internet sau în presă.
(5) Împotriva acestor hotărâri persoanele interesate pot face contestație în termen de 15 zile de
la afișarea sau publicarea acestora. După expirarea acestui termen, autoritatea deliberativă care a
adoptat hotărârea se întrunește și deliberează asupra contestațiilor primite.
(6) Taxele speciale se încasează numai de la persoanele fizice și juridice care se folosesc de
serviciile publice locale pentru care s-au instituit taxele respective.
(7) Taxele speciale, instituite potrivit prevederilor prezentului articol, se încasează într-un cont
distinct, deschis în afara bugetului local, fiind utilizate în scopurile pentru care au fost înființate, iar
contul de execuție al acestora se aprobă de autoritățile deliberative.

Activități de natură
economică

Art. 31. — (1) Serviciile publice de interes local care desfășoară activități de natură economică
au obligația calculării, înregistrării și recuperării uzurii fizice și morale a mijloacelor fixe aferente
acestor activități prin tarif sau preț, potrivit legii.
(2) Sumele reprezentând amortizarea calculată pentru aceste mijloace fixe se colectează într-un
cont distinct, deschis la unitățile Trezoreriei Statului, se utilizează exclusiv pentru realizarea de
investiții în domeniul respectiv și se evidențiază distinct în programul de investiții, ca sursă de
finanțare a acestora, cu excepțiile prevăzute în acordurile de împrumut sau de garanție încheiate cu
instituțiile financiare internaționale.
(3) Activitățile de natură economică pentru care se calculează amortizarea mijloacelor fixe se
stabilesc prin hotărâre a Guvernului.

Cote defalcate
din impozitul
pe venit

Art. 32. — (1) Din impozitul pe venit încasat la bugetul de stat la nivelul fiecărei unități
administrativ-teritoriale se alocă lunar, în termen de 5 zile lucrătoare de la finele lunii în care s-a
încasat acest impozit, o cotă de 47% la bugetele locale ale comunelor, orașelor și municipiilor pe
al căror teritoriu își desfășoară activitatea plătitorii de impozite, o cotă de 13% la bugetul local al
județului și o cotă de 22% într-un cont distinct, deschis pe seama direcțiilor generale ale finanțelor
publice județene, la trezoreria municipiului reședință de județ pentru echilibrarea bugetelor locale
ale comunelor, orașelor, municipiilor și al județului.
(2) În execuție, cota de 22% se alocă de către direcțiile generale ale finanțelor publice județene
în termenul prevăzut la alin. (1), pentru echilibrarea bugetelor locale ale comunelor, orașelor,
municipiilor și județului, proporțional cu sumele repartizate și aprobate în acest scop în bugetele
respective, potrivit prevederilor art. 33 alin. (3)—(5).
(3) Cota de 82% din impozitul pe venit pentru municipiul București se repartizează, în termenul
prevăzut la alin. (1), astfel: 23,5% la bugetele locale ale sectoarelor municipiului București, 47,5% la
bugetul local al municipiului București și 11% într-un cont distinct deschis pe seama Direcției
Generale a Finanțelor Publice a Municipiului București la Trezoreria Municipiului București, pentru
echilibrarea bugetelor locale ale sectoarelor și municipiului București.
(4) În execuție, cota de 11% se alocă de către Direcția Generală a Finanțelor Publice a
Municipiului București în termenul prevăzut la alin. (1), pentru echilibrarea bugetelor locale ale
sectoarelor și municipiului București, proporțional cu sumele repartizate și aprobate în bugetele
respective, potrivit prevederilor art. 33 alin. (6).
(5) În situații deosebite, prin legea bugetului de stat, cotele defalcate din impozitul pe venit pot fi
majorate.

10

MONITORUL OFICIAL AL ROMÂNIEI, PARTEA I, Nr. 618/18.VII.2006
(6) Operațiunile de virare la bugetele locale a cotelor cuvenite din impozitul pe venit se
efectuează de Ministerul Finanțelor Publice, prin direcțiile generale ale finanțelor publice județene,
respectiv a Direcției Generale a Finanțelor Publice a Municipiului București.
(7) Plătitorii de impozite și taxe care au organizate puncte de lucru stabile cu minimum
5 angajați pentru respectivul punct de lucru sunt obligați să solicite înregistrarea fiscală a acestora,
ca plătitor de impozit pe venituri din salarii, la organul fiscal în a cărui rază teritorială se află
punctul de lucru. Solicitarea se face în termen de 15 zile de la data înființării, pentru punctele de
lucru nou-înființate. Organul fiscal are obligația ca în termen de 5 zile de la înregistrarea fiscală să
comunice în scris primarului acest lucru. Plătitorii de impozite și taxe prevăzuți în acest alineat au
obligația să organizeze evidența contabilă corespunzătoare pentru determinarea impozitului pe
venitul din salarii calculat, reținut și vărsat.
(8) Primarul, prin compartimentele de specialitate, poate verifica corecta înregistrare fiscală a
contribuabililor la organul fiscal teritorial atât a sediului social principal, cât și a sediului secundar.
(9) Primarul are obligația să sesizeze orice nereguli constatate organului fiscal teritorial al
Ministerului Finanțelor Publice.
Art. 33. — (1) Pentru finanțarea cheltuielilor publice prevăzute la art. 6, precum și pentru
echilibrarea bugetelor locale ale unităților administrativ-teritoriale, prin legea bugetului de stat se
aprobă sume defalcate din unele venituri ale bugetului de stat, cu destinație specială și, respectiv,
pentru echilibrarea bugetelor locale.
(2) Sumele defalcate din unele venituri ale bugetului de stat pentru echilibrarea bugetelor locale
vor fi repartizate pe județe, potrivit următoarelor criterii:
a) capacitatea financiară determinată pe baza impozitului pe venit încasat pe locuitor, în proporție
de 70%, potrivit următoarei formule de calcul:
Ivm.tj
Ivm.j

Nr. loc.j
Nr. loc.tj

x

x Sr.tj,

Sr.j =
n

∑
j=1

unde:
Sr.j
Sr.tj
Ivm.j
Ivm.tj

—
—
—
—

[

Ivm.tj
Ivm.j

x

Nr. loc. j
Nr. loc. tj

[

Alocarea cotelor
și sumelor
defalcate din unele
venituri ale
bugetului de stat

sume defalcate repartizate județului;
sume defalcate de repartizat pe total județe;
impozitul pe venit mediu pe locuitor încasat pe județ în anul anterior anului de calcul;
impozitul pe venit mediu pe locuitor încasat pe total județe în anul anterior anului de
calcul;
Nr.loc.j — numărul locuitorilor din județ;
Nr.loc.tj— suma locuitorilor județelor;
b) suprafața județului în proporție de 30%. Sumele defalcate cu destinație specială se
repartizează conform legii.
(3) Din sumele defalcate din unele venituri ale bugetului de stat pentru echilibrarea bugetelor
locale, aprobate anual prin legea bugetului de stat, și din cota de 22% prevăzută la art. 32
alin. (1), o cotă de 27% se alocă bugetului propriu al județului, iar diferența se repartizează pentru
bugetele locale ale comunelor, orașelor și municipiilor, astfel:
a) 80% din sumă se repartizează în două etape, prin decizie a directorului direcției generale a
finanțelor publice județene, în funcție de următoarele criterii: populație, suprafața din intravilanul
unității administrativ-teritoriale și capacitatea financiară a unității administrativ-teritoriale;
b) 20% din sumă se repartizează, prin hotărâre a consiliului județean, pentru susținerea
programelor de dezvoltare locală, pentru proiecte de infrastructură care necesită cofinanțare locală.
Hotărârea consiliului județean se comunică directorului direcției generale a finanțelor publice
județene, prefectului și consiliilor locale din județ.
(4) Pentru repartizarea sumelor defalcate din unele venituri ale bugetului de stat pentru
echilibrarea bugetelor locale, conform prevederilor alin. (3) lit. a), direcțiile generale ale finanțelor
publice județene procedează astfel:
a) calculează indicatorii îimpozitul pe venit mediu pe locuitor/pe unitatea administrativ-teritorială“
și, respectiv, îimpozitul pe venit mediu pe locuitor/pe ansamblul județului“, după următoarele
formule:
Ivm.l = Iv.l/Nr. loc.l
Ivm.j = Iv.j/Nr. loc.j,

MONITORUL OFICIAL AL ROMÂNIEI, PARTEA I, Nr. 618/18.VII.2006

11

unde:
Ivm.l

— impozitul pe venit mediu pe locuitor, încasat pe unitatea administrativ-teritorială în
anul anterior anului de calcul;
Iv.l
— impozitul pe venit încasat pe unitatea administrativ-teritorială în anul anterior anului
de calcul;
Nr.loc.l
— numărul locuitorilor din unitatea administrativ-teritorială;
Ivm.j
— impozitul pe venit mediu pe locuitor, încasat pe ansamblul județului în anul anterior
anului de calcul;
Iv.j
— impozitul pe venit încasat pe ansamblul județului în anul anterior anului de calcul,
obținut prin însumarea impozitului pe venit încasat pe fiecare unitate administrativteritorială a județului;
Nr.loc.j
— numărul locuitorilor din județ;
b) calculele rezultate conform lit. a) se transmit, până la data de 31 mai a fiecărui an, Ministerului
Administrației și Internelor;
c) în prima etapă se repartizează sumele calculate potrivit prevederilor alin. (3) lit. a) numai către
unitățile administrativ-teritoriale al căror impozit pe venit mediu pe locuitor, încasat pe unitatea
administrativ-teritorială în anul anterior anului de calcul, este mai mic decât impozitul pe venit mediu
pe locuitor, încasat pe ansamblul județului în anul anterior anului de calcul, pe baza următoarelor
criterii:
— ponderea populației unităților administrativ-teritoriale care participă la această etapă în totalul
populației acestora, în proporție de 75%;
— ponderea suprafeței din intravilanul unităților administrativ-teritoriale care participă la această
etapă în totalul suprafeței din intravilanul acestora, în proporție de 25%;
d) sumele repartizate în prima etapă unităților administrativ-teritoriale sunt limitate, astfel încât
media rezultată pe locuitor, calculată conform formulei de mai jos, să fie mai mică sau egală cu
impozitul pe venit mediu pe locuitor, încasat pe ansamblul județului în anul anterior anului de
calcul:
Mloc.el = [Iv.l + Sr.el]/Nr.loc.l,
unde:
Mloc.el
— media rezultată pe locuitor la nivelul unității administrativ-teritoriale, în urma
repartizării în prima etapă;
Iv.l
— impozitul pe venit încasat pe unitatea administrativ-teritorială în anul anterior anului
de calcul;
Sr.el
— sume repartizate pe unități administrativ-teritoriale în prima etapă;
Nr.loc.l
— numărul locuitorilor din unitatea administrativ-teritorială.
Sumele rămase nerepartizate în prima etapă se reportează pentru etapa a doua;
e) sumele rămase nerepartizate în prima etapă se repartizează la toate unitățile administrativteritoriale din județ, în funcție de capacitatea financiară a acestora, determinată pe baza impozitului
pe venit încasat pe locuitor în anul anterior anului de calcul, folosindu-se următoarea formulă:
Ivm.j
Ivm.l

Nr. loc.l
Nr. loc.j

x

Sr.e2 =

l=1

unde:
Sr.e2
Sr.j.e2

[

Ivm.j
Ivm.l

x

Nr. loc.l
Nr. loc.j

[

n

∑

x
Sr.j.e2,

— sume repartizate unității administrativ-teritoriale în etapa a doua;
— sume de repartizat tuturor unităților administrativ-teritoriale din județ în etapa a
doua;
Ivm.l
— impozitul pe venit mediu pe locuitor, încasat pe unitatea administrativ-teritorială în
anul anterior anului de calcul;
Ivm.j
— impozitul pe venit mediu pe locuitor, încasat pe ansamblul județului în anul anterior
anului de calcul;
Nr.loc.l
— numărul locuitorilor din unitatea administrativ-teritorială;
Nr.loc.j
— numărul locuitorilor din județ;
f) sumele stabilite pe fiecare unitate administrativ-teritorială în parte în urma derulării celor două
etape de echilibrare, precum și pe județ și municipiul București vor fi diminuate cu gradul de
necolectare, prin înmulțirea cu coeficientul subunitar, calculat ca raport între suma impozitelor și
taxelor locale, chiriilor și redevențelor încasate în anul financiar anterior încheiat și suma impozitelor
și taxelor locale, chiriilor și redevențelor de încasat în anul financiar anterior încheiat. La calculul
gradului de necolectare nu se iau în considerare creanțele fiscale aflate în litigiu;

12

MONITORUL OFICIAL AL ROMÂNIEI, PARTEA I, Nr. 618/18.VII.2006
g) sumele reținute potrivit lit. f) vor fi repartizate conform alin. (3) lit. b);
h) repartizarea sumelor conform lit. a)—f) se face de către directorul direcției generale a finanțelor
publice județene sau al Direcției Generale a Finanțelor Publice a Municipiului București, după caz,
prin decizie ce se comunică prefectului, consiliului județean și consiliilor locale din județ;
i) directorii direcțiilor generale ale finanțelor publice județene și al Direcției Generale a Finanțelor
Publice a Municipiului București, precum și prefecții au obligația publicării deciziei prevăzute la lit. h)
pe pagina de internet a instituțiilor acestora.
(5) Pentru repartizarea sumelor conform criteriilor prevăzute la alin. (3) lit. b), precum și a celor
prevăzute la alin. (4) lit. f) consiliul județean are obligația ca, în termen de 5 zile de la publicarea
legii bugetului de stat în Monitorul Oficial al României, Partea I, să solicite în scris tuturor unităților
administrativ-teritoriale din cadrul județului prezentarea de cereri pentru cofinanțarea programelor de
dezvoltare locală care necesită cofinanțare locală.
(6) Pentru municipiul București, din cota de 11% prevăzută la art. 32 alin. (4) se alocă o cotă
de 25% pentru bugetul local al municipiului București, iar diferența se repartizează pentru bugetele
locale ale sectoarelor municipiului București, astfel:
a) 85% din sumă se repartizează prin decizie a directorului Direcției Generale a Finanțelor
Publice a Municipiului București, utilizându-se în mod corespunzător prevederile, procedura și
criteriile de repartizare prevăzute la alin. (4) lit. a)—f);
b) 15% din sumă, precum și sumele reținute prin aplicarea corespunzătoare a prevederilor
alin. (4) lit. f) se repartizează prin hotărâre a Consiliului General al Municipiului București, cu
respectarea procedurii prevăzute la alin. (5), pentru susținerea programelor cu finanțare externă,
care necesită cofinanțare locală. Hotărârea Consiliului General al Municipiului București se comunică
directorului Direcției Generale a Finanțelor Publice a Municipiului București, prefectului și consiliilor
locale ale sectoarelor municipiului București.
(7) Nerespectarea prevederilor alin. (3)—(6) atrage nulitatea absolută a deciziilor directorilor
direcțiilor generale ale finanțelor publice și a hotărârilor adoptate de consiliile județene, respectiv a
hotărârilor Consiliului General al Municipiului București, pentru repartizarea sumelor și a cotelor
defalcate din unele venituri ale bugetului de stat pentru echilibrarea bugetelor locale, urmând să se
emită o nouă decizie, respectiv o nouă hotărâre, în termen de 5 zile lucrătoare de la data anulării
acestora. Nulitatea se constată de către instanța de contencios administrativ, la sesizarea prefectului
sau a oricărei alte persoane interesate.
(8) Începând cu data de 1 ianuarie 2009, la determinarea sumelor pentru echilibrarea bugetelor
locale ale comunelor, orașelor și municipiilor se au în vedere următoarele aspecte:
a) posibilitățile de acoperire a secțiunii de funcționare a bugetului local din venituri proprii;
b) după cuantificarea sumelor determinate potrivit lit. a), numai acolo unde este cazul, se propun
sume pentru asigurarea echilibrării secțiunii de funcționare a bugetului local;
c) standardele minime de cost pentru prestarea serviciilor publice către populație;
d) standardele minime de calitate pentru prestarea serviciilor publice către populație;
e) după epuizarea etapelor prevăzute la lit. a)—d), în limita sumelor posibil de asigurat de la
bugetul de stat, se stabilesc sume care urmează să fie prevăzute în secțiunile de dezvoltare ale
bugetelor locale.
(9) Numărul locuitorilor în toate comunele este cel comunicat de direcțiile județene de statistică
la data de 31 decembrie a anului anterior anului de calcul.

Transferuri
consolidabile
pentru bugetele
locale

Art. 34. — (1) Transferurile de la bugetul de stat către bugetele locale se acordă pentru investiții
finanțate din împrumuturi externe la a căror realizare contribuie și Guvernul, potrivit legii, și se
aprobă anual, în poziție globală, prin legea bugetului de stat.
(2) Din bugetul de stat, prin bugetele unor ordonatori principali de credite ai acestuia, precum și
din alte bugete se pot acorda transferuri către bugetele locale pentru finanțarea unor programe de
dezvoltare sau sociale de interes național, județean ori local.

Colaborare,
cooperare,
asociere, înfrățire,
aderare

Art. 35. — (1) Autoritățile deliberative pot aproba colaborarea sau asocierea pentru realizarea
unor lucrări și servicii publice locale. Colaborarea ori asocierea se realizează pe bază de contracte
de asociere, în care se prevăd și sursele de finanțare reprezentând contribuția fiecărei autorități a
administrației publice locale implicate. Contractele de asociere se încheie de către ordonatorii
principali de credite, în condițiile mandatelor aprobate de fiecare consiliu local implicat în colaborare
sau asociere.
(2) Autoritățile deliberative pot hotărî asupra participării cu capital sau cu bunuri, în numele și în
interesul colectivităților locale pe care le reprezintă, la constituirea de societăți comerciale sau la
înființarea unor servicii de interes public local ori județean, după caz, în condițiile legii. Autoritățile
deliberative pot hotărî achiziționarea, în numele și în interesul colectivităților locale pe care le
reprezintă, de acțiuni la societățile la a căror constituire au participat cu aport de capital sau în
natură și pot majora sau diminua capitalul social al acestora, în condițiile legii.

MONITORUL OFICIAL AL ROMÂNIEI, PARTEA I, Nr. 618/18.VII.2006

13

(3) Autoritățile deliberative pot hotărî asupra participării cu capital sau cu bunuri, în numele și în
interesul colectivităților locale pe care le reprezintă, la constituirea de asociații de dezvoltare
comunitară, în limitele și în condițiile legii, pentru realizarea în comun a unor proiecte de dezvoltare
de interes zonal sau regional și furnizarea în comun a unor servicii publice.
(4) Asociațiile de dezvoltare comunitară se finanțează prin contribuții din bugetele locale ale
unităților administrativ-teritoriale membre, din alte surse atrase pe bază de proiecte, împrumuturi
sau parteneriate public-private, în condițiile legii.
(5) Guvernul derulează programe naționale de dezvoltare în vederea stimulării asocierii unităților
administrativ-teritoriale și a creșterii capacității administrative a acestora, finanțate anual din bugetul
de stat, prin bugetul Ministerului Administrației și Internelor.
(6) Obligațiile financiare rezultate din acorduri de cooperare, de înfrățire sau de aderare a
unităților administrativ-teritoriale la asociații interne organizate la nivel național ori la organizații
internaționale cu personalitate juridică, hotărâte de autoritățile deliberative, în condițiile legii, se
suportă din bugetele locale ale acestora.
Fondul de rezervă
bugetară

Art. 36. — (1) În bugetele locale se înscrie fondul de rezervă bugetară la dispoziția consiliului
local, județean și a Consiliului General al Municipiului București, precum și a sectoarelor
municipiului București, după caz, în cotă de până la 5% din totalul cheltuielilor. Acesta se utilizează
la propunerea ordonatorilor principali de credite, pe bază de hotărâri ale consiliilor respective, pentru
finanțarea unor cheltuieli urgente sau neprevăzute apărute în cursul exercițiului bugetar, pentru
înlăturarea efectelor unor calamități naturale, precum și pentru acordarea unor ajutoare către alte
unități administrativ-teritoriale în situații de extremă dificultate, la cererea publică a primarilor acestor
unități ori din inițiativă proprie.
(2) Fondul de rezervă bugetară prevăzut la alin. (1) poate fi majorat în cursul anului, cu
aprobarea consiliului local, județean și a Consiliului General al Municipiului București, precum și a
consiliilor sectoarelor municipiului București, după caz, din disponibilitățile de credite bugetare care
nu mai sunt necesare până la sfârșitul anului.
SECȚIUNEA a 2-a
Calendarul bugetar

Scrisoare-cadru.
Limite de sume
defalcate din unele
venituri ale
bugetului de stat
și de transferuri
consolidabile

Art. 37. — (1) Ministerul Finanțelor Publice transmite direcțiilor generale ale finanțelor publice,
consiliilor județene și Consiliului General al Municipiului București, până la data de 1 iunie a fiecărui
an, o scrisoare-cadru care va specifica contextul macroeconomic pe baza căruia vor fi întocmite
proiectele de buget prognozate, metodologiile de elaborare a acestora, limitele sumelor defalcate
din unele venituri ale bugetului de stat și ale transferurilor consolidabile, prevăzute la art. 34
alin. (1), pe ansamblul județului și municipiului București, după caz, în vederea elaborării de către
ordonatorii de credite a proiectelor de buget prevăzute la art. 1 alin. (2).
(2) Ordonatorii principali de credite ai bugetului de stat sau ai altor bugete, în bugetele cărora
sunt prevăzute transferuri către bugetele locale, transmit autorităților administrației publice locale
sumele aferente, în termen de 10 zile de la primirea limitelor de cheltuieli aprobate de Guvern, în
vederea cuprinderii acestora în proiectele de buget.
(3) Repartizarea pe unități administrativ-teritoriale a limitelor sumelor defalcate din unele venituri
ale bugetului de stat destinate echilibrării bugetelor locale se realizează în condițiile prevederilor
art. 33.

Propunerile
Art. 38. — Ordonatorii principali de credite, pe baza limitelor sumelor primite potrivit prevederilor
bugetare
art. 37, elaborează și depun la direcțiile generale ale finanțelor publice, până la data de 1 iulie a
ale ordonatorilor
fiecărui an, proiectele bugetelor locale echilibrate și anexele la acestea pentru anul bugetar următor,
principali de credite precum și estimările pentru următorii 3 ani, urmând ca acestea să transmită proiectele bugetelor
locale pe ansamblul județului și municipiului București la Ministerul Finanțelor Publice, până la data
de 15 iulie a fiecărui an.
Aprobarea
și centralizarea
bugetelor locale

Art. 39. — (1) În termen de 5 zile de la publicarea în Monitorul Oficial al României, Partea I, a
legii bugetului de stat, Ministerul Finanțelor Publice transmite direcțiilor generale ale finanțelor
publice sumele defalcate din unele venituri ale bugetului de stat și transferurile consolidabile,
aprobate prin legea bugetului de stat.
(2) Direcțiile generale ale finanțelor publice județene, respectiv a municipiului București, precum și
consiliile județene și Consiliul General al Municipiului București, în condițiile legii, repartizează pe
unități administrativ-teritoriale, în termen de 5 zile de la comunicare, sumele defalcate din unele
venituri ale bugetului de stat, precum și transferurile consolidabile, în vederea definitivării proiectelor
bugetelor locale de către ordonatorii principali de credite.

14

MONITORUL OFICIAL AL ROMÂNIEI, PARTEA I, Nr. 618/18.VII.2006
(3) Pe baza veniturilor proprii și a sumelor repartizate potrivit alin. (2), ordonatorii principali de
credite, în termen de 15 zile de la publicarea legii bugetului de stat în Monitorul Oficial al
României, Partea I, definitivează proiectul bugetului local, care se publică în presa locală sau se
afișează la sediul unității administrativ-teritoriale. Locuitorii unității administrativ-teritoriale pot depune
contestații privind proiectul de buget în termen de 15 zile de la data publicării sau afișării acestuia.
(4) În 5 zile de la expirarea termenului de depunere a contestațiilor prevăzut la alin. (3),
proiectul bugetului local, însoțit de raportul ordonatorului principal de credite și de contestațiile
depuse de locuitori, este supus aprobării autorităților deliberative, de către ordonatorii principali de
credite.
(5) Autoritățile deliberative, în termen de maximum 10 zile de la data supunerii spre aprobare a
proiectului de buget, potrivit alin. (4), se pronunță asupra contestațiilor și adoptă proiectul bugetului
local, după ce acesta a fost votat pe capitole, subcapitole, titluri, articole, alineate, după caz, și pe
anexe.
(6) Proiectele de buget prevăzute la art. 1 alin. (2) se aprobă de autoritățile deliberative în
termen de maximum 45 de zile de la data publicării legii bugetului de stat în Monitorul Oficial al
României, Partea I.
(7) În cazul în care autoritățile deliberative nu aprobă proiectele bugetelor locale în termenul
prevăzut la alin. (6), direcțiile generale ale finanțelor publice dispun sistarea alimentării cu cote,
respectiv sume defalcate din unele venituri ale bugetului de stat și cu transferuri consolidabile, până
la aprobarea acestora de către autoritățile deliberative. În această situație, din bugetele locale se
pot efectua plăți numai în limita celorlalte venituri încasate.
(8) Ordonatorii principali de credite au obligația să transmită direcțiilor generale ale finanțelor
publice bugetele locale aprobate, în condițiile prezentei legi, în termen de 5 zile de la aprobarea
acestora. Direcțiile generale ale finanțelor publice, în termen de 10 zile, întocmesc și transmit
Ministerului Finanțelor Publice bugetele pe ansamblul fiecărui județ, respectiv al municipiului
București, grupate în cadrul fiecărui județ și al municipiului București, pe comune, orașe, municipii,
sectoare ale municipiului București și județ, pe structura clasificației bugetare.

Procesul bugetar
în cazul
neaprobării
bugetului de stat
de către Parlament

Art. 40. — (1) Dacă legea bugetului de stat nu a fost adoptată cu cel puțin 3 zile înainte de
expirarea exercițiului bugetar, se aplică în continuare bugetele anului precedent, până la aprobarea
noilor bugete, limitele lunare de cheltuieli neputând depăși, de regulă, 1/12 din prevederile
bugetelor anului precedent, cu excepția cazurilor deosebite, temeinic justificate de către
ordonatorii de credite sau, după caz, 1/12 din sumele propuse în proiectul de buget, în situația în
care acestea sunt mai mici decât cele din anul precedent.
(2) Instituțiile publice și acțiunile nou-aprobate în anul curent, dar care încep cu data de
1 ianuarie a anului bugetar următor, vor fi finanțate, până la aprobarea bugetului, în limita a 1/12
din prevederile acestora cuprinse în proiectul de buget.
(3) Direcțiile generale ale finanțelor publice vor acorda unităților administrativ-teritoriale sume
defalcate din unele venituri ale bugetului de stat și transferuri consolidabile, cu încadrarea în limita
lunară de 1/12 din prevederile bugetare ale anului precedent.
(4) În cazul în care necesarul de sume defalcate din unele venituri ale bugetului de stat și
transferuri consolidabile depășește o limită lunară de 1/12 din prevederile bugetare ale anului
precedent, după utilizarea integrală a veniturilor și cotelor defalcate din unele venituri ale bugetului
de stat, direcțiile generale ale finanțelor publice pot aproba suplimentarea acestora, pe baza
analizelor și fundamentărilor prezentate de ordonatorii principali de credite.
(5) În situația în care sumele prevăzute la alin. (4) sunt propuse în proiectul bugetului de stat mai
mici decât cele din anul precedent, limitele lunare se acordă în cotă de 1/12 din sumele propuse
prin proiectul bugetului de stat.
SECȚIUNEA a 3-a
Prevederi referitoare la investiții publice locale

Prezentarea
Art. 41. — Cheltuielile pentru investiții publice și alte cheltuieli de investiții finanțate din fonduri
investițiilor
publice locale se cuprind în proiectele de buget, în baza programului de investiții publice al fiecărei
publice în proiectul unități administrativ-teritoriale, întocmit de ordonatorii principali de credite, care se prezintă și în
de buget
secțiunea de dezvoltare, ca anexă la bugetul inițial și, respectiv, rectificat, și se aprobă de
autoritățile deliberative.
Informații pivind
Art. 42. — (1) Ordonatorii principali de credite ai bugetelor locale întocmesc anual programul de
programele
investiții publice pe clasificația funcțională.
de investiții publice
(2) Pentru fiecare obiectiv inclus în programul de investiții sunt prezentate informații financiare
și nefinanciare.
(3) Informațiile financiare vor include:
a) valoarea totală a proiectului;

MONITORUL OFICIAL AL ROMÂNIEI, PARTEA I, Nr. 618/18.VII.2006

15

b) creditele de angajament;
c) creditele bugetare;
d) graficul de finanțare, pe surse și ani, corelat cu graficul de execuție;
e) analiza cost-beneficiu, care va fi realizată și în cazul obiectivelor în derulare;
f) costurile de funcționare și de întreținere după punerea în funcțiune.
(4) Informațiile nefinanciare vor include:
a) strategia în domeniul investițiilor, care va cuprinde în mod obligatoriu prioritățile investiționale
și legătura dintre diferite proiecte, criteriile de analiză care determină introducerea în programul de
investiții a obiectivelor noi, în detrimentul celor în derulare;
b) descrierea proiectului;
c) stadiul fizic al obiectivelor.
Rolul metodologic
al Ministerului
Finanțelor Publice

Art. 43. — Ministerul Finanțelor Publice este împuternicit să stabilească conținutul, forma și
informațiile referitoare la programele de investiții necesare în procesul de elaborare a bugetului.

Aprobarea
proiectelor
de investiții
publice locale

Art. 44. — (1) Documentațiile tehnico-economice ale obiectivelor de investiții noi, a căror
finanțare se asigură integral sau în completare din bugetele locale, precum și ale celor finanțate din
împrumuturi interne și externe, contractate direct sau garantate de autoritățile administrației publice
locale, se aprobă de către autoritățile deliberative.
(2) Documentațiile tehnico-economice ale obiectivelor de investiții noi, care se finanțează din
împrumuturi externe și, în completare, din transferuri de la bugetul de stat și din alte surse, precum
și ale celor finanțate integral sau în completare din împrumuturi externe contractate ori garantate de
stat, indiferent de valoarea acestora, se supun spre aprobare Guvernului.
(3) Pentru investițiile destinate prevenirii sau înlăturării efectelor produse de acțiuni accidentale și
de calamități naturale, documentațiile tehnico-economice, precum și notele de fundamentare privind
celelalte cheltuieli de investiții cuprinse în poziția globală alte cheltuieli de investiții, elaborate și
avizate potrivit dispozițiilor legale, se aprobă de ordonatorii principali de credite, cu informarea
imediată a autorităților deliberative.
(4) Ordonatorii principali de credite, pe propria răspundere, actualizează și aprobă valoarea
fiecărui obiectiv de investiții nou sau în continuare, indiferent de sursele de finanțare ori de
competența de aprobare a acestora, în funcție de evoluția indicilor de prețuri. Această operațiune
este supusă controlului financiar preventiv propriu.

Condiții pentru
includerea
investițiilor
în proiectul
bugetului

Art. 45. — (1) Obiectivele de investiții și celelalte cheltuieli asimilate investițiilor se cuprind în
programele de investiții anuale, anexe la buget, numai dacă, în prealabil, documentațiile tehnicoeconomice, respectiv notele de fundamentare privind necesitatea și oportunitatea efectuării
cheltuielilor asimilate investițiilor, au fost elaborate și aprobate potrivit dispozițiilor legale.
(2) Ordonatorii principali de credite stabilesc prioritățile în repartizarea sumelor pe fiecare obiectiv
înscris în programul de investiții, în limita fondurilor cuprinse în proiectul de buget cu această
destinație, asigurând totodată realizarea obiectivelor de investiții în cadrul duratelor de execuție
aprobate.

Structura
Art. 46. — (1) În programele de investiții se nominalizează obiectivele de investiții grupate pe:
programelor
investiții în continuare, investiții noi și poziția globală alte cheltuieli de investiții, pe categorii de
de investiții publice investiții.
locale
(2) Poziția globală alte cheltuieli de investiții cuprinde următoarele categorii de investiții:
a) achiziții de imobile;
b) dotări independente;
c) cheltuieli pentru elaborarea studiilor de prefezabilitate, a studiilor de fezabilitate, a proiectelor și
a altor studii aferente obiectivelor de investiții;
d) cheltuieli de expertiză, proiectare și de execuție privind consolidările și intervențiile pentru
prevenirea sau înlăturarea efectelor produse de acțiuni accidentale și calamități naturale —
cutremure, inundații, alunecări, prăbușiri și tasări de teren, incendii, accidente tehnice, precum și
cheltuielile legate de realizarea acestor investiții;
e) lucrări de foraj, cartarea terenului, fotogrammetrie, determinări seismologice, consultanță,
asistență tehnică și alte cheltuieli asimilate investițiilor, potrivit legii.
(3) Cheltuielile de investiții prevăzute la alin. (2) se detaliază în anexă distinctă de către
ordonatorul principal de credite, pe bază de note de fundamentare, care vor cuprinde elemente
referitoare la necesitatea, oportunitatea și alți indicatori caracteristici unor asemenea investiții, și se
aprobă de autoritățile deliberative odată cu bugetul local.

16
Acordurile
internaționale
legate de
investițiile publice
locale

MONITORUL OFICIAL AL ROMÂNIEI, PARTEA I, Nr. 618/18.VII.2006
Art. 47. — Toate angajamentele legale din care rezultă o cheltuială pentru investiții publice și
alte cheltuieli asimilate investițiilor, cofinanțate din surse externe, se vor efectua în conformitate cu
prevederile acordului de finanțare.

Monitorizarea
Art. 48. — (1) În situația în care, pe parcursul execuției bugetare, din motive obiective,
de către ordonatorii implementarea unui proiect de investiții nu se poate realiza conform proiecției bugetare, ordonatorii
principali de credite principali de credite ai bugetelor locale pot propune autorităților deliberative, până la data de
a proiectelor
31 octombrie, aprobarea redistribuirii fondurilor între proiectele înscrise în programul de investiții.
de investiții
(2) Ordonatorii principali de credite sunt responsabili de utilizarea eficientă a fondurilor alocate
investițiilor, precum și de realizarea obiectivelor de investiții incluse în programele de investiții.
SECȚIUNEA a 4-a
Execuția bugetară

Principii
în execuția
bugetară

Art. 49. — (1) Prin bugetele prevăzute la art. 1 alin. (2) se cuprind și se aprobă, după caz,
veniturile și creditele bugetare în structura clasificației bugetare.
(2) Creditele bugetare aprobate sunt autorizate pe durata exercițiului bugetar.
(3) Cheltuielile de personal aprobate nu pot fi majorate prin virări de credite bugetare.
(4) Virările de credite bugetare de la un capitol la alt capitol al clasificației bugetare și de la un
program la altul se aprobă de autoritățile deliberative, pe baza justificărilor corespunzătoare ale
ordonatorilor principali de credite, și se pot efectua înainte de angajarea cheltuielilor.
(5) Virările de credite bugetare în cadrul aceluiași capitol bugetar, inclusiv între programele
aceluiași capitol, care nu contravin dispozițiilor prezentului articol, legii bugetului de stat sau legii de
rectificare, sunt în competența fiecărui ordonator principal de credite, pentru bugetul propriu și
bugetele instituțiilor și serviciilor publice subordonate, și se pot efectua înainte de angajarea
cheltuielilor.
(6) Propunerile de virări de credite bugetare sunt însoțite de justificări, detalieri și necesități
privind execuția, până la finele anului bugetar, a capitolului și subdiviziunii clasificației bugetare,
precum și a programului de la care se disponibilizează și, respectiv, a capitolului și subdiviziunii
clasificației bugetare și a programului la care se suplimentează prevederile bugetare.
(7) Virările de credite bugetare, în condițiile prevederilor alin. (4) și (5), se pot efectua începând
cu trimestrul al III-lea al anului bugetar.

Repartizarea
pe trimestre
a veniturilor
și cheltuielilor
bugetare

Art. 50. — (1) Veniturile și cheltuielile aprobate în bugetele prevăzute la art. 1 alin. (2) se
repartizează pe trimestre, în funcție de termenele legale de încasare a veniturilor și de perioada în
care este necesară efectuarea cheltuielilor.
(2) Repartizarea pe trimestre a veniturilor și cheltuielilor bugetare, precum și modificarea acestora
se aprobă de către:
a) Ministerul Finanțelor Publice, pentru sumele defalcate din unele venituri ale bugetului de stat
și pentru transferurile de la acest buget, prevăzute la art. 34 alin. (1), pe baza propunerilor
ordonatorilor principali de credite ai bugetelor locale, transmise de direcțiile generale ale finanțelor
publice, în termen de 20 de zile de la data publicării legii bugetului de stat în Monitorul Oficial al
României, Partea I. Sumele astfel aprobate se repartizează pe unități administrativ-teritoriale de
către direcțiile generale ale finanțelor publice;
b) ordonatorii principali de credite ai bugetelor locale, pentru bugetele prevăzute la art. 1
alin. (2), în termen de 15 zile de la aprobarea sumelor prevăzute la lit. a).
(3) Repartizarea pe trimestre a transferurilor prevăzute la art. 34 alin. (2), precum și modificarea
acestora se comunică autorităților administrației publice locale de către ordonatorii principali de
credite ai bugetului de stat sau ai altor bugete, în termen de 10 zile de la aprobarea de către
Ministerul Finanțelor Publice a repartizării pe trimestre a creditelor bugetare ale acestor bugete.

Deschiderea
de credite
bugetare

Art. 51. — (1) Creditele bugetare aprobate prin bugetele locale pot fi folosite prin deschideri de
credite efectuate de ordonatorii principali de credite ai acestora, în limita sumelor aprobate, potrivit
destinației stabilite și cu respectarea dispozițiilor legale care reglementează efectuarea cheltuielilor
respective.
(2) Deschiderile de credite bugetare pentru transferurile de la bugetul de stat sau de la alte
bugete către bugetele locale, în cadrul limitelor prevăzute în bugetele respective, se efectuează de
către Ministerul Finanțelor Publice, pentru cele prevăzute la art. 34 alin. (1), prin direcțiile generale
ale finanțelor publice, la cererea ordonatorilor principali de credite ai bugetelor locale, în funcție de
necesitățile execuției bugetare, cu respectarea destinației, sau de către ceilalți ordonatori principali
de credite, pentru transferurile prevăzute la art. 34 alin. (2).

MONITORUL OFICIAL AL ROMÂNIEI, PARTEA I, Nr. 618/18.VII.2006

17

(3) Efectuarea cheltuielilor bugetare se face numai pe bază de documente justificative, care să
confirme angajamentele contractuale, primirea bunurilor materiale, prestarea serviciilor, executarea
de lucrări, plata salariilor și a altor drepturi bănești, plata obligațiilor bugetare, precum și a altor
obligații.
Transferurile
de atribuții
către autoritățile
administrației
publice locale

Art. 52. — (1) În situațiile în care, în timpul exercițiului bugetar, pe baza dispozițiilor legale, au
loc treceri de instituții, acțiuni sau sarcini în finanțarea autorităților administrației publice locale,
Ministerul Finanțelor Publice este autorizat să introducă modificările corespunzătoare în volumul și în
structura bugetului de stat, fără afectarea echilibrului bugetar.
(2) Autoritățile deliberative vor aproba modificările intervenite potrivit alin. (1) în structura
bugetelor proprii și, respectiv, ale instituțiilor publice subordonate.

Fondurile
externe
nerambursabile

Art. 53. — (1) Creditele bugetare aferente fondurilor externe nerambursabile au caracter
previzional și se derulează conform acordurilor încheiate cu partenerii externi.
(2) Fondurile externe nerambursabile vor fi încasate într-un cont distinct în afara bugetului local
și vor fi cheltuite numai în limita disponibilităților existente în acest cont și în scopul în care au fost
acordate.

Execuția bugetară

Art. 54. — (1) În procesul execuției bugetare, cheltuielile bugetare parcurg următoarele faze:
angajament, lichidare, ordonanțare, plată.
(2) Execuția bugetară la orașe, municipii, sectoarele municipiului București, județe și municipiul
București se bazează pe principiul separării atribuțiilor persoanelor care au calitatea de ordonator
de credite de atribuțiile persoanelor care au calitatea de contabil.
(3) Operațiunile specifice angajării, lichidării și ordonanțării cheltuielilor sunt în competența
ordonatorilor de credite și se efectuează pe baza avizelor compartimentelor de specialitate ale
instituțiilor publice.
(4) Plata cheltuielilor este asigurată de șeful compartimentului financiar-contabil, în limita
fondurilor disponibile.
(5) Instrumentele de plată trebuie să fie însoțite de documentele justificative. Aceste documente
trebuie să certifice exactitatea sumelor de plată, recepția bunurilor, executarea serviciilor și altele
asemenea, conform angajamentelor legale încheiate. Instrumentele de plată se semnează de către
contabil și șeful compartimentului financiar-contabil.
(6) Efectuarea plăților, în limita creditelor bugetare aprobate, se face numai pe bază de acte
justificative, întocmite în conformitate cu dispozițiile legale, și numai după ce acestea au fost
angajate, lichidate și ordonanțate.
(7) Plata cheltuielilor la comune și la instituțiile publice la care compartimentul financiar-contabil
are un număr de personal mai mic de 5 persoane se realizează de către ordonatorul de credite și
de persoana împuternicită cu atribuții financiar-contabile, cu respectarea normelor metodologice
privind organizarea, evidența și raportarea angajamentelor bugetare și legale.
(8) Pentru anumite categorii de cheltuieli se pot efectua plăți în avans de până la 30%, în
condițiile dispozițiilor legale.
(9) Sumele reprezentând plăți în avans, efectuate potrivit alin. (8) și nejustificate prin bunuri
livrate, lucrări executate și servicii prestate, până la sfârșitul anului, în condițiile prevederilor
contractuale, vor fi recuperate de către instituțiile publice care au acordat avansurile și se vor
restitui bugetului din care au fost avansate.
(10) În cazul nelivrării bunurilor, neefectuării lucrărilor și serviciilor angajate, pentru care s-au
plătit avansuri, recuperarea sumelor de către instituția publică se face cu perceperea majorărilor de
întârziere la nivelul celor existente pentru veniturile bugetare, calculate pentru perioada de când
s-au acordat și până s-au recuperat.
(11) Fac excepție de la prevederile alin. (9) situațiile expres reglementate prin dispoziții legale.

Plata salariilor

Art. 55. — (1) Salariile la instituțiile publice cărora li se aplică prevederile prezentei legi se
plătesc o dată pe lună pentru luna precedentă.
(2) Eșalonarea plăților pe zile, pentru ordonatorii principali de credite și instituțiile și serviciile
publice din subordinea acestora, se face de către direcția generală a finanțelor publice, la
propunerea ordonatorilor principali de credite.

Regimul creditelor
bugetare neutilizate
de ordonatorii
de credite

Art. 56. — (1) Ordonatorii principali de credite au obligația de a analiza lunar necesitatea
menținerii unor credite bugetare pentru care, în baza unor dispoziții legale sau din alte cauze,
sarcinile au fost desființate ori amânate și de a propune autorităților deliberative anularea creditelor
respective.
(2) Pentru ultima lună a anului bugetar, termenul-limită pentru aplicarea prevederilor alin. (1) este
10 decembrie.

18

MONITORUL OFICIAL AL ROMÂNIEI, PARTEA I, Nr. 618/18.VII.2006
(3) Cu creditele bugetare anulate în condițiile alin. (1) se majorează fondul de rezervă bugetară
la dispoziția autorităților deliberative.

Contul anual de
execuție

Art. 57. — (1) Ordonatorii principali de credite întocmesc și prezintă spre aprobare autorităților
deliberative, până la data de 31 mai a anului următor, conturile anuale de execuție a bugetelor
prevăzute la art. 1 alin. (2), în următoarea structură:
a) la venituri:
— prevederi bugetare inițiale;
— prevederi bugetare definitive;
— încasări realizate;
b) la cheltuieli:
— credite bugetare inițiale;
— credite bugetare definitive;
— plăți efectuate.
(2) Trimestrial și anual, ordonatorii principali de credite întocmesc situații financiare asupra
execuției bugetare, care se depun la direcțiile generale ale finanțelor publice. După verificare,
acestea întocmesc și depun la Ministerul Finanțelor Publice situații financiare centralizate privind
execuția bugetelor prevăzute la art. 1 alin. (2), pe ansamblul județului, la termenele și potrivit
normelor stabilite de acesta. Ministerul Finanțelor Publice transmite spre informare Ministerului
Administrației și Internelor o situație financiară centralizată privind execuția bugetelor locale.
(3) Ordonatorii principali de credite au obligația să întocmească și să anexeze la situațiile
financiare anuale rapoarte anuale de performanță, în care să prezinte, pe fiecare program,
obiectivele, rezultatele preconizate și pe cele obținute, indicatorii și costurile asociate, precum și
situații privind angajamentele legale.
(4) Situațiile financiare anuale, inclusiv anexele la acestea, se prezintă de către ordonatorii
principali de credite, spre aprobare, autorităților deliberative.

Excedentul sau
deficitul bugetar

Art. 58. — (1) Excedentul anual al bugetului local, rezultat la încheierea exercițiului bugetar,
după efectuarea regularizărilor în limita sumelor defalcate din unele venituri ale bugetului de stat
prevăzute la art. 6 lit. a) și a celor exceptate la art. 6 lit. b), precum și a transferurilor consolidabile
din bugetul de stat sau din alte bugete se utilizează, în ordine, pentru:
a) rambursarea eventualelor împrumuturi restante; plata dobânzilor, comisioanelor, spezelor și a
altor costuri aferente acestora;
b) constituirea fondului de rulment.
(2) Disponibilitățile fondului de rulment sunt purtătoare de dobândă, se păstrează într-un cont
distinct, deschis pe seama fiecărei unități administrativ-teritoriale, la unitățile teritoriale ale Trezoreriei
Statului, în afara bugetului local, și pot fi utilizate temporar pentru acoperirea golurilor de casă
provenite din decalaje între veniturile și cheltuielile anului curent, precum și pentru acoperirea
definitivă a eventualului deficit bugetar rezultat la finele exercițiului bugetar.
(3) Fondul de rulment poate fi utilizat și pentru finanțarea unor investiții din competența
autorităților administrației publice locale sau pentru dezvoltarea serviciilor publice locale în interesul
colectivității.
(4) Utilizarea fondului de rulment, în condițiile alin. (2) și (3), și contul de execuție al acestuia se
aprobă de autoritățile deliberative în afara bugetului local.

Execuția de casă
a bugetelor locale

Art. 59. — (1) Execuția de casă a bugetelor prevăzute la art. 1 alin. (2) se efectuează prin
unitățile teritoriale ale Trezoreriei Statului, evidențiindu-se în conturi distincte:
a) veniturile bugetare încasate pe structura clasificației bugetare;
b) efectuarea plăților dispuse de persoanele autorizate ale instituțiilor publice, în limita creditelor
bugetare și a destinațiilor aprobate potrivit dispozițiilor legale;
c) efectuarea operațiunilor de încasări și plăți privind datoria publică internă și externă, rezultată
din împrumuturi contractate sau garantate de stat, precum și cele contractate sau garantate de
autoritățile administrației publice locale, inclusiv a celor privind rambursarea ratelor la scadență și
plata dobânzilor, comisioanelor, spezelor și altor costuri aferente;
d) efectuarea altor operațiuni financiare în contul autorităților administrației publice locale;
e) păstrarea disponibilităților reprezentând fonduri externe nerambursabile sau contravaloarea în
lei a acestora, primite pe bază de acorduri și înțelegeri guvernamentale și de la organisme
internaționale, și utilizarea acestora potrivit bugetelor aprobate;
f) alte operațiuni financiare prevăzute de lege.
(2) Pentru împrumuturile contractate, altele decât cele din disponibilitățile contului curent general
al Trezoreriei Statului, autoritățile administrației publice locale își pot deschide conturi la bănci
comerciale, în vederea derulării acestora.

MONITORUL OFICIAL AL ROMÂNIEI, PARTEA I, Nr. 618/18.VII.2006

19

(3) În execuție, alocarea sumelor defalcate din unele venituri ale bugetului de stat se efectuează
lunar de către direcțiile generale ale finanțelor publice, pe baza fundamentărilor prezentate de
ordonatorii principali de credite.
Principii ale
încheierii execuției
bugetare

Art. 60. — (1) Execuția bugetară se încheie la data de 31 decembrie a fiecărui an.
(2) Orice venit neîncasat și orice cheltuială angajată, lichidată și ordonanțată în cadrul prevederilor
bugetare și neplătită până la data de 31 decembrie se va încasa sau se va plăti, după caz,
în contul bugetului pe anul următor.
(3) Creditele bugetare neutilizate până la închiderea anului sunt anulate de drept.
(4) Disponibilitățile din fondurile externe nerambursabile și cele din fondurile publice destinate
cofinanțării contribuției financiare a Comunității Europene, rămase la finele exercițiului bugetar în
conturile structurilor de implementare, se reportează în anul următor cu aceeași destinație.
(5) Fondurile prevăzute la alin. (4) se utilizează în condițiile prevederilor prezentei legi și potrivit
acordurilor încheiate cu partenerii externi.
CAPITOLUL IV
Împrumuturi

Aprobarea
împrumuturilor

Art. 61. — (1) Consiliile locale, județene și Consiliul General al Municipiului București, după caz,
pot aproba contractarea sau garantarea de împrumuturi interne ori externe pe termen scurt, mediu
și lung, pentru realizarea de investiții publice de interes local, precum și pentru refinanțarea datoriei
publice locale.
(2) Consiliile locale, județene și Consiliul General al Municipiului București, după caz, hotărăsc, la
propunerea ordonatorului principal de credite, contractarea sau garantarea de împrumuturi, cu votul
a cel puțin jumătate plus unu din numărul consilierilor în funcție.
(3) Autoritățile administrației publice locale pot contracta sau garanta împrumuturi în condițiile
alin. (1), potrivit legii, numai cu avizul comisiei de autorizare a împrumuturilor locale.
(4) Componența și funcționarea comisiei de autorizare a împrumuturilor locale se aprobă prin
hotărâre a Guvernului. Membrii comisiei de autorizare a împrumuturilor locale și ai secretariatului vor
primi o indemnizație lunară egală cu 20% din indemnizația secretarului de stat, în lunile în care au
loc ședințe ale comisiei. Indemnizația se suportă de la bugetul de stat, prin bugetul Ministerului
Finanțelor Publice.
(5) Unitățile administrativ-teritoriale pot beneficia și de împrumuturi externe contractate sau
garantate de stat, în condițiile legii.

Datoria publică
locală

Art. 62. — (1) Datoria publică locală reprezintă o obligație generală care trebuie rambursată,
conform acordurilor încheiate, din veniturile proprii ale unității administrativ-teritoriale împrumutate,
prevăzute la art. 5 alin. (1) lit. a), precum și din veniturile beneficiarilor de împrumuturi garantate de
autoritățile administrației publice locale, după caz.
(2) Instrumentele datoriei publice locale sunt:
a) titluri de valoare;
b) împrumuturi de la băncile comerciale sau de la alte instituții de credit;
c) credite furnizor;
d) leasing financiar;
e) garanție locală.
(3) Avalizarea de către autoritățile administrației publice locale a biletelor la ordin emise de
operatorii economici și serviciile publice din subordinea acestora reprezintă datorie publică locală.
(4) Emiterea și lansarea titlurilor de valoare se pot face direct de către autoritățile administrației
publice locale sau prin intermediul unor agenții ori al altor instituții specializate.
(5) Valoarea totală a datoriei contractate de autoritatea administrației publice locale va fi înscrisă
în registrul de evidență a datoriei publice locale al acestei autorități și se raportează anual prin
situațiile financiare.
(6) Registrul de evidență a datoriei publice locale va include informații care să specifice suma
totală a datoriilor autorităților administrației publice locale, precum și detalierea datoriilor și alte
informații stabilite prin norme metodologice privind registrul de evidență a datoriei publice locale,
emise de Ministerul Finanțelor Publice.
(7) Valoarea totală a garanțiilor emise de autoritatea administrației publice locale se înscrie în
registrul de evidență a garanțiilor locale al acestei autorități și se raportează anual prin situațiile
financiare.
(8) Registrul de evidență a garanțiilor locale cuprinde informații care să specifice suma totală a
garanțiilor emise de autoritatea administrației publice locale, precum și detalierea garanțiilor și alte

20

MONITORUL OFICIAL AL ROMÂNIEI, PARTEA I, Nr. 618/18.VII.2006
informații stabilite prin norme metodologice privind registrul de evidență a garanțiilor locale, emise de
Ministerul Finanțelor Publice.
(9) După contractarea și/sau garantarea de împrumuturi interne și/sau externe, autoritățile
administrației publice locale au obligația de a transmite Ministerului Finanțelor Publice, în termen de
10 zile de la data intrării în vigoare a contractului respectiv, copii de pe fiecare document primar,
care atestă, după caz:
a) contractarea/garantarea împrumutului;
b) actul adițional la contractul/acordul de împrumut/garantare, dacă au fost aduse modificări la
acesta, cu respectarea clauzelor contractuale.
(10) Pe perioada utilizării și rambursării împrumutului contractat/garantat, raportarea la Ministerul
Finanțelor Publice a datelor privind datoria publică locală se efectuează lunar, în termen de 15 zile
de la sfârșitul perioadei de raportare.
(11) În scopul evaluării datoriei publice locale, orice obligație de plată, exprimată în altă monedă
decât cea națională, este calculată în moneda națională, utilizându-se cursul de schimb valutar
comunicat de Banca Națională a României pentru ultima zi din perioada la care se face raportarea.
(12) Serviciul datoriei publice locale nu reprezintă obligații sau răspunderi ale Guvernului și va fi
plătit din bugetele locale și din bugetele beneficiarilor de împrumuturi garantate de autoritățile
administrației publice locale, precum și din sumele obținute din contractarea de împrumuturi pentru
refinanțarea datoriei publice locale directe.

Condiții pentru
contractarea sau
garantarea de
împrumuturi

Art. 63. — (1) Împrumuturile contractate de unitățile administrativ-teritoriale, precum și cele
contractate de operatorii economici și de serviciile publice din subordinea acestora pot fi
garantate de către acestea prin veniturile proprii prevăzute la art. 5 alin. (1) lit. a).
(2) Orice garantare prin venituri devine valabilă și se aplică din momentul acordării garanției;
veniturile care se constituie în garanție și care sunt încasate la bugetul local vor fi supuse condițiilor
acordului de garantare respectiv, care se va aplica cu prioritate față de orice revendicări ale unor
terți către autoritatea administrației publice locale respective, indiferent dacă aceste terțe părți
cunosc sau nu cunosc acordul de garantare.
(3) Documentul prin care se încheie acordul de garantare prin venituri trebuie înregistrat la
autoritățile administrației publice locale și la împrumutător.
(4) Unităților administrativ-teritoriale li se interzice accesul la împrumuturi sau să garanteze orice
fel de împrumut, dacă totalul datoriilor anuale reprezentând ratele scadente la împrumuturile
contractate și/sau garantate, dobânzile și comisioanele aferente acestora, inclusiv ale împrumutului
care urmează să fie contractat și/sau garantat în anul respectiv, depășește limita de 30% din totalul
veniturilor prevăzute la art. 5 alin. (1) lit. a).
(5) Condițiile prevăzute la alin. (4) se aplică inclusiv pentru datoriile anuale care decurg din
împrumuturile contractate și/sau garantate de stat pentru unitățile administrativ-teritoriale.
(6) În scopul calculării acestei limite, pentru împrumuturile contractate și/sau garantate cu o rată
variabilă a dobânzii se va efectua calculul folosind rata dobânzii valabile la data întocmirii
documentației.
(7) În scopul calculării acestei limite, împrumuturile acordate în valută vor fi luate în calcul la
valoarea cursului de schimb comunicat de Banca Națională a României la data efectuării calculului.
(8) Ratele scadente aferente împrumuturilor, dobânzile și comisioanele datorate de unitățile
administrativ-teritoriale se prevăd în bugetul local sau, după caz, se pot contracta noi împrumuturi
pentru achitarea ratelor scadente, în condițiile prevederilor prezentei legi.
(9) Toate acordurile de împrumut sau de garantare încheiate potrivit prevederilor prezentei legi
vor fi considerate ca fiind pe deplin autorizate și vor constitui obligații care pot fi impuse bugetelor
locale respective.

Fondul de risc

Art. 64. — (1) Pentru acoperirea riscurilor financiare care decurg din garantarea de către unitățile
administrativ-teritoriale a împrumuturilor contractate de operatorii economici și serviciile publice de
subordonare locală se constituie fondul de risc în afara bugetului local.
(2) Fondul de risc se păstrează în conturi separate, deschise la unitățile teritoriale ale Trezoreriei
Statului, și se constituie distinct pentru garanții locale la împrumuturi interne și, respectiv, pentru
garanții la împrumuturi externe.
(3) Fondul de risc se constituie din: sumele încasate sub formă de comisioane de la beneficiarii
împrumuturilor garantate; dobânzile acordate de unitățile Trezoreriei Statului la disponibilitățile
fondului; majorări de întârziere la nivelul celor existente pentru veniturile bugetare, aplicate pentru
neplata în termen de către beneficiarii împrumuturilor garantate a comisioanelor și, respectiv, a
ratelor scadente, dobânzilor și comisioanelor aferente și, în completare, din bugetul local. În cazul în
care se efectuează plăți din fondul de risc, aferente unor scadențe neonorate de garantat, veniturile
fondului de risc se reîntregesc cu sumele recuperate de la acesta.

MONITORUL OFICIAL AL ROMÂNIEI, PARTEA I, Nr. 618/18.VII.2006

21

(4) Nivelul comisionului de risc se determină de către ordonatorul principal de credite și se
aprobă de către autoritățile deliberative. Acest comision se aplică asupra valorii împrumutului
garantat.
(5) Sumele aflate în fondul de risc la sfârșitul anului se regularizează cu bugetul local, în limita
sumelor primite de la acest buget, iar diferența se reportează în anul următor cu aceeași destinație.
Contul de execuție al fondului de risc se anexează la situațiile financiare.
Împrumuturi din
contul curent
general al
Trezoreriei Statului

Art. 65. — (1) În situația în care, pe parcursul execuției, apar goluri temporare de casă ca
urmare a decalajului dintre veniturile și cheltuielile bugetului local, acestea pot fi acoperite prin
împrumuturi acordate de Ministerul Finanțelor Publice din disponibilitățile contului curent general al
Trezoreriei Statului, numai după utilizarea fondului de rulment.
(2) Valoarea totală a împrumutului care poate fi angajat de autoritățile administrației publice
locale, potrivit prevederilor alin. (1), este supusă următoarelor limite:
a) nu va depăși 5% din totalul veniturilor estimate a fi încasate pe durata anului bugetar în care
se face împrumutul, în regim derogatoriu de la prevederile art. 63 alin. (4);
b) în condițiile prevederilor lit. a), autoritățile administrației publice locale nu pot angaja
împrumuturi mai mari decât fondurile pe care le pot rambursa pe durata aceluiași an bugetar.
(3) Rambursarea fondurilor împrumutate conform prevederilor prezentului articol va fi garantată cu
veniturile estimate a fi încasate în anul bugetar respectiv, în condițiile respectării garantării, prin
venituri, a celorlalte datorii publice locale.
(4) În situația în care împrumutul prevăzut la alin. (1) nu a fost restituit până la 31 decembrie,
direcțiile generale ale finanțelor publice sunt autorizate să execute contul unității administrativteritoriale în cauză.

Verificări
excepționale

Art. 66. — (1) Activitatea autorităților administrației publice locale va fi supusă unei verificări
excepționale de către Curtea de Conturi, potrivit prevederilor prezentului articol, în următoarele
situații:
a) autoritatea administrației publice locale nu își rambursează toate obligațiile de plată pe termen
scurt până la sfârșitul anului bugetar în care au fost angajate împrumuturile;
b) dacă, la un anumit moment pe durata anului bugetar, datoriile pe termen scurt ale autorității
administrației publice locale depășesc limita stabilită la art. 65 alin. (2) lit. a);
c) la sesizarea motivată a cel puțin unei treimi din numărul membrilor ce compun autoritatea
deliberativă.
(2) Curtea de Conturi va solicita autorităților administrației publice locale care se află în una
dintre situațiile specificate la alin. (1) să întocmească și să depună un plan de redresare la Curtea
de Conturi și la direcția generală a finanțelor publice, prin care autoritățile administrației publice
locale se obligă să se supună prevederilor art. 65 alin. (2) în termen de 12 luni.
(3) Ministerul Finanțelor Publice poate acorda din disponibilitățile contului curent general al
Trezoreriei Statului împrumuturi cu dobândă autorităților administrației publice locale, în cadrul
planului de redresare, în regim derogatoriu de la prevederile art. 63 alin. (4) și cu condiția ca
acestea să se angajeze la rambursarea acestor fonduri într-un termen stabilit de Ministerul
Finanțelor Publice, dar care nu poate depăși 2 ani.
(4) Autoritățile administrației publice locale vor raporta lunar la Curtea de Conturi și la direcția
generală a finanțelor publice modul de realizare a măsurilor cuprinse în planul de redresare
prevăzut la alin. (2).
CAPITOLUL V
Finanțarea instituțiilor publice

Finanțarea
Art. 67. — (1) Finanțarea cheltuielilor curente și de capital ale instituțiilor publice se asigură
instituțiilor publice astfel:
a) integral din bugetul local;
b) din venituri proprii și din subvenții acordate de la bugetul local;
c) integral din venituri proprii.
(2) Instituțiile publice, finanțate integral din bugetul local, varsă veniturile realizate la acest buget.
Art. 68. — (1) Veniturile proprii ale instituțiilor publice, finanțate în condițiile art. 67 alin. (1) lit. b)
Veniturile proprii ale
instituțiilor publice și c), se încasează, se administrează, se utilizează și se contabilizează de către acestea potrivit
dispozițiilor legale.
(2) Veniturile proprii ale bugetelor instituțiilor publice, finanțate potrivit art. 67 alin. (1) lit. b) și c),
provin din prestări de servicii, chirii, manifestări culturale și sportive, concursuri artistice, publicații,
prestații editoriale, studii, proiecte, valorificări de produse din activități proprii sau anexe și altele.

22
Bunuri materiale
și fonduri bănești
primite de
instituțiile publice

MONITORUL OFICIAL AL ROMÂNIEI, PARTEA I, Nr. 618/18.VII.2006
Art. 69. — (1) Instituțiile publice mai pot folosi pentru desfășurarea activității lor bunuri
materiale și fonduri bănești, primite de la persoane juridice și fizice sub formă de donații și
sponsorizări, cu respectarea dispozițiilor legale.
(2) Fondurile bănești acordate de persoanele juridice și fizice, primite în condițiile alin. (1), în
situația instituțiilor publice finanțate integral de la buget, sunt vărsate direct la bugetul local din care
se finanțează acestea. Cu aceste sume se majorează veniturile și cheltuielile bugetului local, iar
fondurile respective se vor utiliza cu respectarea destinațiilor stabilite de transmițător.
(3) Cu fondurile bănești acordate de persoanele juridice și fizice în condițiile alin. (1), în situația
instituțiilor publice finanțate potrivit prevederilor art. 67 alin. (1) lit. b) și c), se vor majora bugetele
de venituri și cheltuieli ale acestora. Aceste instituții au obligația de a prezenta, în anexa la contul
de execuție bugetară trimestrială și anuală, situația privind sumele primite și utilizate în aceste
condițiii și cu care a fost majorat bugetul de venituri și cheltuieli.
(4) Bunurile materiale primite de instituțiile publice în condițiile alin. (1) se înregistrează în
contabilitatea acestora.

Excedentele
Art. 70. — (1) Excedentele rezultate din execuția bugetelor instituțiilor publice, finanțate în
bugetelor
condițiile art. 67 alin. (1) lit. b), se regularizează la sfârșitul anului cu bugetele locale din care
instituțiilor publice sunt finanțate, în limita sumelor primite de la acestea, dacă legea nu prevede altfel.
(2) Excedentele rezultate din execuția bugetelor instituțiilor publice, finanțate potrivit art. 67
alin. (1) lit. c), rămân la dispoziția acestora, urmând a fi folosite în anul următor cu aceeași
destinație.
(3) Autoritățile deliberative pot hotărî ca excedentele rezultate din execuția bugetelor instituțiilor
publice subordonate, finanțate potrivit art. 67 alin. (1) lit. c), să se preia ca venit la bugetul local,
după deducerea sumelor încasate anticipat și a obligațiilor de plată.
Regimul de finanțare
Art. 71. — (1) Autoritățile deliberative pot aproba înființarea de activități integral finanțate din
a unor activități ale venituri proprii pe lângă unele instituții publice, finanțate potrivit art. 67 alin. (1) lit. a), stabilind
instituțiilor publice totodată domeniul de activitate, categoriile de venituri, natura cheltuielilor, sistemul de organizare și
funcționare a acestor activități.
(2) Bugetele de venituri și cheltuieli pentru activitățile finanțate integral din venituri proprii se
aprobă odată cu bugetul instituției publice de care aparțin.
(3) În situația nerealizării veniturilor prevăzute în bugetele activităților finanțate integral din venituri
proprii, cheltuielile vor fi efectuate în limita veniturilor realizate.
(4) Excedentele rezultate din execuția bugetelor de venituri și cheltuieli ale activităților finanțate
integral din venituri proprii se reportează în anul următor cu aceeași destinație sau se preiau ca
venit la bugetul local, potrivit hotărârii autorităților deliberative.
Împrumuturi
Art. 72. — (1) În cazul în care la înființarea, în subordinea unor ordonatori principali de credite,
temporare pentru
a unor instituții și servicii publice sau a unor activități finanțate integral din venituri proprii, acestea
unele activități sau nu dispun de fonduri suficiente, în baza documentațiilor temeinic fundamentate autoritățile
instituții publice
deliberative pot aproba împrumuturi fără dobândă din bugetul local, pe bază de convenție.
(2) Împrumuturile acordate în condițiile alin. (1) vor fi rambursate integral în termen de un an de
la data acordării.
(3) În situația nerambursării împrumuturilor la termenul stabilit, se vor aplica majorări de
întârziere la nivelul celor existente pentru veniturile bugetare, potrivit legii.
Execuția de casă a
Art. 73. — (1) Instituțiile și serviciile publice, indiferent de sistemul de finanțare și de
bugetelor instituțiilor subordonare, inclusiv activitățile de pe lângă unele instituții publice, finanțate integral din venituri
publice
proprii, efectuează operațiunile de încasări și plăți prin unitățile teritoriale ale Trezoreriei Statului în
a căror rază își au sediul și unde au deschise conturile de venituri, cheltuieli și disponibilități.
(2) Instituțiile publice au obligația de a transmite bugetul aprobat potrivit prevederilor prezentei
legi la unitatea teritorială a Trezoreriei Statului.
(3) Autoritățile executive și președinții consiliilor județene au obligația publicării pe pagina de
Internet a instituțiilor publice și/sau prin afișaj public a proiectului de buget, a bugetului aprobat, a
execuției bugetului, a evoluției execuției bugetului, a rectificării bugetului și a contului de execuție,
precum și actualizarea informațiilor cel puțin o dată pe trimestru.

MONITORUL OFICIAL AL ROMÂNIEI, PARTEA I, Nr. 618/18.VII.2006

23

CAPITOLUL VI
Criza financiară și insolvența unităților administrativ-teritoriale
Criza financiară

Art. 74. — (1) Unitatea administrativ-teritorială este considerată în criză financiară dacă se află în
una dintre următoarele situații:
a) neachitarea obligațiilor de plată, lichide și exigibile, mai vechi de 90 de zile și care depășesc
15% din bugetul anual;
b) neachitarea drepturilor salariale prevăzute în bugetul de venituri și cheltuieli pe o perioadă
mai mare de 90 de zile de la data scadenței;
c) la calculul criteriului prevăzut la lit. a) nu se iau în calcul obligațiile de plată, lichide și
exigibile, care se află în litigiu contractual.
(2) Situația de criză financiară poate fi sesizată de ordonatorul principal de credite al unității
administrativ-teritoriale, conducătorul compartimentului financiar-contabil din cadrul aparatului propriu
de specialitate al autorităților administrației publice locale, de ordonatorii secundari de credite și
ordonatorii terțiari de credite din cadrul serviciilor publice subordonate consiliului local, de
conducătorii societăților comerciale sau ai regiilor autonome din subordinea consiliului local, de
diverși creditori, de directorul direcției generale a finanțelor publice județene, respectiv a
municipiului București și de structurile teritoriale ale Curții de Conturi. Sesizarea se face la direcția
generală a finanțelor publice județene sau a municipiului București și la ordonatorul principal de
credite al unității administrativ-teritoriale care se află în situația de criză financiară.
(3) În termen de 30 de zile de la solicitarea oricărei persoane interesate, ordonatorul principal de
credite al unității administrativ-teritoriale are obligația furnizării situației economico-financiare și a
concluziei de încadrare sau neîncadrare în prevederile alin. (1).
(4) Ordonatorul principal de credite, din oficiu sau după ce a primit sesizarea situației de criză
financiară conform alin. (2), are obligația convocării autorității deliberative în termen de 5 zile
lucrătoare.
(5) Autoritatea deliberativă ia act, în condițiile legii, de existența situației de criză financiară,
mandatează ordonatorul principal de credite pentru elaborarea planului de redresare financiară și
analizează propuneri care să fie cuprinse în planul de redresare financiară prezentat de ordonatorul
principal de credite.
(6) Planul de redresare financiară va fi elaborat de către ordonatorul principal de credite,
împreună cu direcția generală a finanțelor publice județene sau a municipiului București și cu
structurile teritoriale ale Curții de Conturi, în termen de 30 de zile de la stabilirea stării de criză de
către autoritatea deliberativă.
(7) Planul de redresare financiară va conține:
a) analiza economico-financiară a unității administrativ-teritoriale;
b) măsurile de menținere a serviciilor publice esențiale de către autoritățile administrației publice
locale pe toată durata aplicării planului de redresare financiară;
c) măsurile de creștere a gradului de colectare a veniturilor proprii, precum și de atragere a
altor venituri;
d) măsurile pentru reducerea cheltuielilor;
e) planificarea economico-financiară și bugetară până la redresare;
f) stabilirea sarcinilor pentru îndeplinirea prevederilor din planul de redresare financiară pe
obiective, persoane responsabile și termene.
(8) Controlul executării și îndeplinirii măsurilor cuprinse în planul de redresare financiară este în
sarcina structurilor teritoriale ale Curții de Conturi.
(9) Planul de redresare financiară este supus spre aprobare autorității deliberative în termen de
3 zile lucrătoare de la elaborare și va fi adoptat în termen de cel mult 5 zile lucrătoare de la
depunere. În cazul în care planul de redresare financiară nu este adoptat, autoritatea deliberativă se
întrunește în termen de 3 zile lucrătoare de la data dezbaterii în ultima ședință pentru reanalizarea
acestuia. Dacă planul de redresare financiară nu se adoptă, acesta se consideră aprobat în forma
propusă de inițiator.
(10) Planul de redresare financiară poate fi modificat cu aprobarea autorității deliberative, în
condițiile alin. (6), ori de câte ori va fi necesar, în cazul în care apar date, informații sau fapte
necunoscute la momentul sesizării crizei financiare, dacă acestea pot împiedica procesul de
redresare financiară.
(11) Ordonatorul principal de credite are obligația ca în perioada desfășurării procedurii de
redresare a crizei financiare să asigure funcționarea eficientă și eficace a serviciilor publice
esențiale.
(12) În condițiile încetării situației prevăzute la alin. (1), la propunerea ordonatorului principal de
credite și a structurilor teritoriale ale Curții de Conturi, autoritatea deliberativă aprobă încetarea stării
de criză financiară.

24

MONITORUL OFICIAL AL ROMÂNIEI, PARTEA I, Nr. 618/18.VII.2006
(13) Situația de criză financiară, respectiv încetarea acesteia, se înregistrează, în termen de
5 zile de la declararea situației de criză financiară, de către ordonatorul principal de credite,
respectiv de la aprobarea încetării stării de criză financiară, în registrul local al situațiilor de criză
financiară a unităților administrativ-teritoriale, care este gestionat de direcțiile generale ale finanțelor
publice județene, respectiv a municipiului București. Acestea vor comunica lunar situațiile de
deschidere sau de închidere a crizelor financiare înregistrate Ministerului Finanțelor Publice, pentru a
fi înregistrate în registrul național al situațiilor de criză financiară a unităților administrativ-teritoriale.

Insolvența

Art. 75. — (1) Unitatea administrativ-teritorială este considerată în stare de insolvență dacă se
află în una dintre următoarele situații:
a) neachitarea obligațiilor de plată, lichide și exigibile, mai vechi de 120 de zile și care depășesc
50% din bugetul anual, fără a se lua în calcul cele aflate în litigiu contractual;
b) neachitarea drepturilor salariale prevăzute în bugetul de venituri și cheltuieli, pe o perioadă
mai mare de 120 de zile de la data scadenței.
(2) Orice creditor sau grup de creditori care are una ori mai multe creanțe certe, lichide și
exigibile împotriva unei unități administrativ-teritoriale, cu o valoare însumată care depășește 50%
din bugetul acesteia pe o perioadă de 120 de zile consecutive, poate introduce la tribunalul în a
cărui circumscripție își are sediul unitatea administrativ-teritorială o cerere de deschidere a procedurii
insolvenței acestei unități administrativ-teritoriale.
(3) În termen de 30 de zile de la solicitarea oricărei persoane interesate, ordonatorul principal de
credite al unității administrativ-teritoriale are obligația furnizării situației economico-financiare și a
concluziei de încadrare sau neîncadrare în prevederile alin. (1).
(4) Ordonatorul principal de credite al unității administrativ-teritoriale are obligația ca, în termen
de 15 zile de la constatarea stării de insolvență care a intervenit potrivit alin. (1), să solicite
deschiderea procedurii privind insolvența unității administrativ-teritoriale, prin cerere depusă la
tribunalul în a cărui circumscripție se află unitatea administrativ-teritorială respectivă. Ordonatorul
principal de credite al unității administrativ-teritoriale are obligația de a notifica deschiderea procedurii
de insolvență creditorilor și oricăror persoane interesate.
(5) Introducerea prematură, cu rea-credință, de către ordonatorul principal de credite a cererii
prevăzute la alin. (4) atrage răspunderea acestuia, în condițiile legii, pentru prejudiciile pricinuite
părții interesate.
(6) Judecătorul-sindic, prin hotărârea de deschidere a procedurii de insolvență, va numi un
administrator.
(7) În termen de 60 de zile lucrătoare de la numirea administratorului, acesta întocmește,
împreună cu structura teritorială a Curții de Conturi, un plan de redresare a insolvenței unității
administrativ-teritoriale.
(8) Administratorul sau ordonatorul principal de credite, după caz, are obligația ca în perioada
desfășurării procedurii de insolvență să asigure furnizarea eficientă și eficace a serviciilor publice
esențiale, în condițiile legii.
(9) Planul de redresare a insolvenței va cuprinde:
a) măsurile de restabilire a viabilității financiare a unității administrativ-teritoriale;
b) măsurile de continuare a prestării serviciilor esențiale ale unității administrativ-teritoriale, pe
toată perioada insolvenței acesteia;
c) planul de achitare a debitelor către creditori.
(10) Planul de redresare a insolvenței se supune aprobării consiliului local, în termen de 10 zile
de la întocmirea conform prevederilor alin. (7), și devine obligatoriu atât pentru autoritatea
deliberativă, cât și pentru ordonatorul principal de credite al unității administrativ-teritoriale.
(11) În caz de neadoptare în termenul prevăzut la alin. (10), administratorul va propune
judecătorului-sindic emiterea hotărârii de preluare a atribuțiilor de ordonator principal de credite de
către administrator.
(12) Administratorul va monitoriza respectarea planului de redresare a insolvenței.
(13) În caz de nerespectare a planului de redresare a insolvenței, administratorul va propune
judecătorului-sindic suspendarea atribuțiilor de ordonator principal de credite și emiterea hotărârii de
preluare a atribuțiilor de ordonator de credite de către administrator.
(14) Ordonatorului principal de credite și autorității deliberative a unității administrativ-teritoriale le
este interzisă exercitarea oricăror atribuții cu implicații financiare pe toată perioada gestionării
situației de insolvență, conform prevederilor alin. (11)—(13), atribuții care se exercită exclusiv de
administratorul numit în condițiile alin. (6), (11) sau (13).
(15) În cazul în care se constată încetarea stării de insolvență prevăzute la alin. (1), judecătorulsindic, la propunerea administratorului, va pronunța o sentință de închidere a procedurii de
insolvență a unității administrativ-teritoriale. Administratorul are obligația de a notifica sentința de

MONITORUL OFICIAL AL ROMÂNIEI, PARTEA I, Nr. 618/18.VII.2006

25

închidere a procedurii de insolvență ordonatorului principal de credite, creditorilor și oricăror
persoane interesate.
(16) Prin închiderea procedurii insolvenței, administratorul este descărcat de orice îndatoriri sau
responsabilități cu privire la aplicarea procedurii față de ordonatorul principal de credite, față de
patrimoniul unității administrativ-teritoriale, precum și față de creditori. În termen de 30 de zile de la
notificarea prevăzută la alin. (15), între administrator și ordonatorul principal de credite se încheie
un proces-verbal de predare-primire cu privire la operațiunile derulate în timpul procedurii insolvenței.
(17) Unitatea administrativ-teritorială revine la statutul de criză financiară, iar ordonatorul principal
de credite și consiliul local își reiau atribuțiile și vor proceda conform art. 74 la aplicarea întocmai a
planului de redresare financiară pentru ieșirea unității administrativ-teritoriale din criză financiară.
(18) Cheltuielile ocazionate cu plata indemnizației administratorului și îndeplinirea procedurii de
redresare a insolvenței reprezintă cheltuieli ale unității administrativ-teritoriale și se suportă din
bugetul acesteia.
(19) Situația de deschidere a procedurii de insolvență, respectiv de închidere a acesteia, se
înregistrează în termen de 5 zile de la declararea situației de insolvență, respectiv de la notificarea
hotărârii judecătorești de închidere a procedurii de către ordonatorul principal de credite, în registrul
local al situațiilor de insolvență a unităților administrativ-teritoriale, care este gestionat de direcțiile
generale ale finanțelor publice județene, respectiv a municipiului București. Acestea vor comunica
lunar situațiile de deschidere sau de închidere a procedurilor de insolvență înregistrate Ministerului
Finanțelor Publice, pentru a fi înregistrate în registrul național al situațiilor de insolvență a unităților
administrativ-teritoriale.
CAPITOLUL VII
Dispoziții instituționale
Comitetul pentru
finanțe publice
locale

Art. 76. — (1) Se înființează Comitetul pentru finanțe publice locale, organism cu rol consultativ
în procesul de elaborare a unor reglementări cu caracter financiar, care privesc în mod direct
bugetele locale și de stabilire a sumelor de echilibrare ce se alocă anual de la bugetul de stat
pentru bugetele locale, structură de tip partenerial, fără personalitate juridică.
(2) Comitetul pentru finanțe publice locale este compus din câte un reprezentant desemnat de:
a) Parlamentul României;
b) Ministerul Administrației și Internelor;
c) Ministerul Finanțelor Publice;
d) structura asociativă a comunelor din România;
e) structura asociativă a orașelor din România;
f) structura asociativă a municipiilor din România;
g) structura asociativă a consiliilor județene din România.
(3) Ministerul Finanțelor Publice și Ministerul Administrației și Internelor, prin structurile de
specialitate, asigură împreună secretariatul tehnic al Comitetului pentru finanțe publice locale.
(4) Modul de funcționare și atribuțiile Comitetului pentru finanțe publice locale se stabilesc prin
hotărâre a Guvernului, în termen de 60 de zile de la intrarea în vigoare a prezentei legi.
CAPITOLUL VIII
Sancțiuni

Infracțiuni și pedepse

Art. 77. — (1) Constituie infracțiuni următoarele fapte:
a) angajarea, ordonanțarea și efectuarea de plăți peste limitele maxime ale sumelor aprobate la
partea de cheltuieli, prin bugetele prevăzute la art. 1 alin. (2);
b) angajarea cheltuielilor din bugetele prevăzute la art. 1 alin. (2) peste limita creditelor bugetare
aprobate;
c) utilizarea fondurilor provenite din contractarea datoriei publice locale în alte scopuri decât cele
pentru care au fost aprobate;
d) furnizarea de date eronate pentru fundamentarea documentației prezentate în vederea obținerii
autorizării pentru contractarea/garantarea de împrumuturi;
e) exercitarea oricăror atribuții cu implicații financiare pe toată perioada gestionării situației de
insolvență, conform prevederilor art. 75 alin. (11)—(13), de către ordonatorul principal de credite sau
de către autoritatea deliberativă a unității administrativ-teritoriale aflate în procedură de insolvență.
(2) Infracțiunile prevăzute la alin. (1) lit. a), c) și d) se pedepsesc cu închisoare de la o lună la
3 luni sau cu amendă de la 5.000 lei la 10.000 lei, iar infracțiunile prevăzute la alin. (1) lit. b) și e)
se pedepsesc cu închisoare de la un an la 3 ani sau cu amendă de la 10.000 lei la 25.000 lei.

26

MONITORUL OFICIAL AL ROMÂNIEI, PARTEA I, Nr. 618/18.VII.2006

Contravenții și
sancțiuni

Art. 78. — (1) Constituie contravenții următoarele fapte:
a) nerespectarea dispozițiilor art. 9 alin. (2), art. 14 alin. (3) și (4), art. 19 alin. (2), art. 40,
art. 44, art. 45, art. 57 și ale art. 69 alin. (2) și (4);
b) nerespectarea dispozițiilor art. 5 alin. (2)—(4), art. 24 alin. (3), art. 26 alin. (4), art. 32
alin. (1)—(4), art. 33 alin. (3)—(6), art. 39 alin. (2), art. 49 alin. (3)—(5) și (7), art. 51 alin. (1),
art. 54 alin. (2)—(6) și (9), art. 55 alin. (1), art. 56 alin. (1), art. 61 alin. (3), art. 62 alin. (9) și (10),
art. 70 alin. (1), art. 72 alin. (2), art. 73 alin. (3), art. 74 alin. (4), (6) și (13) și ale art. 75 alin. (19);
c) nerespectarea dispozițiilor art. 4 alin. (4) și (6), art. 14 alin. (1), art. 23, art. 30 alin. (3)—(6),
art. 32 alin. (7), art. 38, art. 39 alin. (3)—(6), art. 63, art. 73 alin. (1) și ale art. 75 alin. (4) și (6).
(2) Contravențiile prevăzute la alin. (1) lit. a) se sancționează cu amendă de la 500 lei la
1.500 lei, cele de la alin. (1) lit. b), cu amendă de la 1.000 lei la 2.500 lei, iar cele de la alin. (1)
lit. c), cu amendă de la 3.000 lei la 5.000 lei.
(3) Constatarea contravențiilor și aplicarea amenzilor se fac de către persoane împuternicite în
acest scop de Curtea de Conturi, Ministerul Administrației și Internelor și Ministerul Finanțelor
Publice, potrivit legii.

Legislația aplicată
contravenției

Art. 79. — Contravențiilor prevăzute la art. 78 li se aplică prevederile Ordonanței Guvernului
nr. 2/2001 privind regimul juridic al contravențiilor, aprobată cu modificări și completări prin Legea
nr. 180/2002, cu modificările și completările ulterioare, cu excepția art. 28 și 29.
CAPITOLUL IX
Dispoziții finale

Contabilitate publică

Art. 80. — (1) Contabilitatea publică a instituțiilor publice locale, definite potrivit prezentei legi, va
cuprinde:
a) contabilitatea veniturilor și cheltuielilor bugetare, care să reflecte încasarea veniturilor și plata
cheltuielilor aferente exercițiului bugetar;
b) contabilitatea generală, bazată pe principiul constatării drepturilor și obligațiilor, care să reflecte
evoluția situației financiare și patrimoniale, precum și a excedentului sau a deficitului patrimonial;
c) contabilitatea destinată analizării costurilor programelor aprobate.
(2) Ministerul Finanțelor Publice stabilește prin norme metodologice procedurile contabile și
sistemul de raportare privind informațiile furnizate de contabilitatea publică.

Regimul veniturilor
Art. 81. — Întocmirea și depunerea declarațiilor, stingerea obligațiilor bugetare, soluționarea
bugetelor prevăzute contestațiilor, controlul fiscal, executarea creanțelor bugetare, precum și cele referitoare la evaziunea
la art. 1 alin. (2)
fiscală se supun legislației în domeniu.
Alocarea de sume
din fondurile de
rezervă bugetară și
de intervenție la
dispoziția Guvernului

Art. 82. — Cu sumele aprobate pe bază de hotărâre a Guvernului, din fondurile de rezervă
bugetară și de intervenție la dispoziția Guvernului, se majorează bugetele locale de către primari,
președinții consiliilor județene și primarul general al municipiului București, după caz, urmând ca la
prima ședință a consiliului local, județean și, respectiv, a Consiliului General al Municipiului
București să se valideze modificările respective.

Sumele veniturilor cu
Art. 83. — Sumele aferente depozitelor speciale constituite pentru construcții de locuințe, potrivit
destinație specială
legii, se păstrează într-un cont distinct, deschis pe seama unităților administrativ-teritoriale la unitățile
Trezoreriei Statului, în afara bugetelor locale, iar contul de execuție se aprobă de consiliul local,
județean sau Consiliul General al Municipiului București, după caz.
Norme metodologice
Art. 84. — În aplicarea prevederilor prezentei legi, Ministerul Administrației și Internelor și
și instrucțiuni
Ministerul Finanțelor Publice sunt autorizate să emită norme metodologice și instrucțiuni de aplicare.
Procedura crizei
Art. 85. — În termen de 6 luni de la intrarea în vigoare a prezentei legi, Ministerul Administrației
financiare și a
și Internelor și Ministerul Finanțelor Publice elaborează proiectul de lege specială privind procedura
insolvenței unităților de aplicare a prevederilor art. 74 și 75.
administrativteritoriale
Intrarea în vigoare

Art. 86. — (1) Prezenta lege intră în vigoare la data de 1 ianuarie 2007, cu următoarele
excepții:
a) art. 61, care intră în vigoare la 3 zile de la data publicării în Monitorul Oficial al României,
Partea I, a prezentei legi;

MONITORUL OFICIAL AL ROMÂNIEI, PARTEA I, Nr. 618/18.VII.2006

27

b) art. 33 alin. (4) lit. f) și g), art. 74 și 75, care intră în vigoare la data de 1 ianuarie 2008;
c) art. 26 alin. (7), art. 33 alin. (8) și art. 41, care intră în vigoare la data de 1 ianuarie 2008,
în vederea fundamentării proiecției bugetare pentru anul 2009.
(2) Pe data intrării în vigoare a prezentei legi se abrogă Ordonanța de urgență a Guvernului
nr. 45/2003 privind finanțele publice locale, publicată în Monitorul Oficial al României, Partea I,
nr. 431 din 19 ianuarie 2003, aprobată cu modificări și completări prin Legea nr. 108/2004, cu
modificările și completările ulterioare, precum și orice alte dispoziții contrare.
Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 29 iunie 2006.
Nr. 273.
ANEXA Nr. 1

LISTA
impozitelor, taxelor și altor venituri ale bugetelor locale
Nr.
crt.

Denumirea veniturilor

CAPITOLUL I
Veniturile care se prevăd în bugetele proprii ale județelor
A.
1.
2.

3.
4.

5.

6.

7.

8.

B.
C.
D.
E.

Venituri proprii:
Impozit pe profit de la regiile autonome și societățile comerciale de sub autoritatea consiliilor județene
Cote defalcate din impozitul pe venit:
a) cote defalcate din impozitul pe venit;
b) sume alocate de consiliul județean din cotele defalcate din impozitul pe venit pentru echilibrarea bugetelor
locale.
Alte impozite pe venit, profit și câștiguri din capital:
— alte impozite pe venit, profit și câștiguri din capital
Taxe pe utilizarea bunurilor, autorizarea utilizării bunurilor sau pe desfășurarea de activități:
a) taxa asupra mijloacelor de transport;
b) taxe și tarife pentru eliberarea de licențe și autorizații de funcționare.
Venituri din proprietate:
a) vărsăminte din profitul net al regiilor autonome de sub autoritatea consiliilor județene;
b) restituiri de fonduri din finanțarea bugetară a anilor precedenți;
c) venituri din concesiuni și închirieri;
d) venituri din dividende;
e) alte venituri din proprietate.
Venituri din prestări de servicii și alte activități:
a) venituri din prestări de servicii;
b) contribuția lunară a părinților pentru întreținerea copiilor în unitățile de protecție socială;
c) venituri din recuperarea cheltuielilor de judecată, imputații și despăgubiri;
d) alte venituri din prestări de servicii și alte activități.
Amenzi, penalități și confiscări:
a) venituri din amenzi și alte sancțiuni aplicate potrivit dispozițiilor legale;
b) încasări din valorificarea bunurilor confiscate, abandonate și alte sume constatate odată cu confiscarea, potrivit
legii;
c) alte amenzi, penalități și confiscări.
Venituri din valorificarea unor bunuri:
a) venituri din valorificarea unor bunuri ale instituțiilor publice;
b) venituri din privatizare;
c) venituri din vânzarea unor bunuri aparținând domeniului privat.
Sume defalcate din unele venituri ale bugetului de stat
Donații și sponsorizări
Subvenții de la bugetul de stat și de la alte administrații
Operațiuni financiare.

28
Nr.
crt.

MONITORUL OFICIAL AL ROMÂNIEI, PARTEA I, Nr. 618/18.VII.2006
Denumirea veniturilor

CAPITOLUL II
Veniturile care se prevăd în bugetele proprii ale comunelor, orașelor, municipiilor,
sectoarelor municipiului București și al municipiului București
A.
1.
2.

3.
4.

5.
6.

7.

8.
9.

10.
11.

12.

13.

14.

15.

Venituri proprii:
Impozit pe profit de la regiile autonome și societățile comerciale de sub autoritatea consiliilor locale
Cote defalcate din impozitul pe venit:
a) cote defalcate din impozitul pe venit;
b) sume alocate de consiliul județean din cotele defalcate din impozitul pe venit pentru echilibrarea bugetelor
locale.
Alte impozite pe venit, profit și câștiguri din capital:
— alte impozite pe venit, profit și câștiguri din capital.
Impozite și taxe pe proprietate:
a) impozit pe clădiri;
b) impozit pe terenuri;
c) taxe juridice din timbru, taxe de timbru pentru activitatea notarială și alte taxe de timbru;
d) alte impozite și taxe pe proprietate.
Alte impozite și taxe generale pe bunuri și servicii:
— taxe hoteliere.
Taxe pe servicii specifice:
a) impozit pe spectacole;
b) alte taxe pe servicii specifice.
Taxe pe utilizarea bunurilor, autorizarea utilizării bunurilor sau pe desfășurarea de activități:
a) taxe asupra mijloacelor de transport;
b) taxe și tarife pentru eliberarea de licențe și autorizații de funcționare;
c) alte taxe pe utilizarea bunurilor, autorizarea utilizării bunurilor sau pe desfășurarea de activități.
Alte impozite și taxe fiscale:
— alte impozite și taxe fiscale.
Venituri din proprietate:
a) vărsăminte din profitul net al regiilor autonome de sub autoritatea consiliilor locale;
b) restituiri de fonduri din finanțarea bugetară a anilor precedenți;
c) venituri din concesiuni și închirieri;
d) venituri din dividende;
e) alte venituri din proprietate.
Venituri din dobânzi:
— alte venituri din dobânzi.
Venituri din prestări de servicii și alte activități:
a) venituri din prestări de servicii;
b) contribuția părinților sau susținătorilor legali pentru întreținerea copiilor în creșe;
c) contribuția persoanelor beneficiare ale cantinelor de ajutor social;
d) taxe din activități cadastrale și agricultură;
e) contribuția lunară a părinților pentru întreținerea copiilor în unitățile de protecție socială;
f) venituri din recuperarea cheltuielilor de judecată, imputații și despăgubiri;
g) alte venituri din prestări de servicii și alte activități.
Venituri din taxe administrative, eliberări de permise:
a) taxe extrajudiciare de timbru;
b) alte venituri din taxe administrative, eliberări de permise.
Amenzi, penalități și confiscări:
a) venituri din amenzi și alte sancțiuni aplicate potrivit dispozițiilor legale;
b) penalități pentru nedepunerea sau depunerea cu întârziere a declarației de impozite și taxe;
c) încasări din valorificarea bunurilor confiscate, abandonate și alte sume constatate odată cu confiscarea, potrivit
legii;
d) alte amenzi, penalități și confiscări.
Diverse venituri:
a) vărsăminte din venituri și/sau disponibilitățile instituțiilor publice;
b) alte venituri.
Venituri din valorificarea unor bunuri:
a) venituri din valorificarea unor bunuri ale instituțiilor publice;
b) venituri din vânzarea locuințelor construite din fondurile statului;
c) venituri din privatizare;
d) venituri din vânzarea unor bunuri aparținând domeniului privat.

MONITORUL OFICIAL AL ROMÂNIEI, PARTEA I, Nr. 618/18.VII.2006
Nr.
crt.

B.
C.
D.
E.

29

Denumirea veniturilor

Sume defalcate din unele venituri ale bugetului de stat
Donații și sponsorizări
Subvenții de la bugetul de stat și de la alte administrații
Operațiuni financiare.
N O T Ă:

Veniturile bugetelor locale pot fi actualizate ca urmare a perfecționării legislației fiscale, precum și prin legile
bugetare anuale, în concordanță cu programele de creștere a autonomiei financiare a unităților administrativ-teritoriale și
de descentralizare a serviciilor publice.
ANEXA Nr. 2

LISTA
cheltuielilor care se prevăd în bugetele locale
Nr.
crt.

Denumirea cheltuielilor

CAPITOLUL I
Cheltuielile care se prevăd în bugetele proprii ale județelor
1.
2.

3.
4.
5.
6.

7.

8.

9.

Autorități publice și acțiuni externe:
— autorități executive.
Alte servicii publice generale:
a) fondul de rezervă bugetară la dispoziția autorităților administrației publice locale;
b) fondul de garantare a împrumuturilor externe, contractate/garantate de stat;
c) fondul pentru garantarea împrumuturilor externe, contractate/garantate de autoritățile administrației publice locale;
d) servicii publice comunitare de evidență a persoanelor;
e) alte servicii publice generale.
Dobânzi
Transferuri cu caracter general între diferite niveluri ale administrației:
— transferuri din bugetele consiliilor județene pentru finanțarea centrelor de zi pentru protecția copilului.
Apărare:
— apărare națională (centre militare).
Ordine publică și siguranță națională:
a) poliție comunitară;
b) protecție civilă și protecția contra incendiilor.
Învățământ:
a) învățământ preșcolar și primar*);
— învățământ preșcolar*);
— învățământ primar*);
b) învățământ special;
c) alte cheltuieli în domeniul învățământului.
Sănătate:
a) servicii medicale în unitățile sanitare cu paturi:
— spitale generale;
b) alte cheltuieli în domeniul sănătății:
— alte instituții și acțiuni sanitare.
Cultură, recreere și religie:
a) servicii culturale:
— biblioteci publice județene;
— muzee;
— instituții publice de spectacole și concerte;
— școli populare de artă și meserii;
— centre pentru conservarea și promovarea culturii tradiționale;
— consolidarea și restaurarea monumentelor istorice;
— alte servicii culturale;

*) Se cuprind cheltuielile pentru acordarea de produse lactate și de panificație, conform Ordonanței de urgență a Guvernului nr. 96/2002
privind acordarea de produse lactate și de panificație pentru elevii din clasele I—IV din învățământul de stat, precum și pentru copiii preșcolari din
grădinițele de stat cu program normal de 4 ore, aprobată cu modificări și completări prin Legea nr. 16/2003, cu modificările și completările ulterioare.

30
Nr.
crt.

10.

11.

12.
13.

14.
15.
16.

17.

MONITORUL OFICIAL AL ROMÂNIEI, PARTEA I, Nr. 618/18.VII.2006
Denumirea cheltuielilor

b) servicii recreative și sportive:
— sport;
c) servicii religioase;
d) alte servicii în domeniul culturii, recreerii și religiei.
Asigurări și asistență socială:
a) asistență acordată persoanelor în vârstă;
b) asistență socială în caz de boli și invalidități:
— asistență socială în caz de invalidități;
c) asistență socială pentru familie și copii;
d) alte cheltuieli în domeniul asigurărilor și asistenței sociale.
Locuințe, servicii și dezvoltare publică:
a) alimentare cu apă și amenajări hidrotehnice:
— alimentare cu apă;
— amenajări hidrotehnice;
b) alte servicii în domeniile locuințelor, serviciilor și dezvoltării comunale.
Protecția mediului:
a) salubritate și gestionarea deșeurilor:
— colectarea, tratarea și distrugerea deșeurilor.
Acțiuni generale economice, comerciale și de muncă:
a) acțiuni generale economice și comerciale:
— prevenirea și combaterea inundațiilor și ghețurilor;
— programe de dezvoltare regională și locală;
— alte cheltuieli pentru acțiuni generale economice și comerciale.
Combustibil și energie:
a) energie termică;
b) alte cheltuieli privind combustibilii și energia.
Agricultură, silvicultură, piscicultură și vânătoare:
a) agricultură:
— protecția plantelor și carantină fitosanitară.
Transporturi:
a) transport rutier:
— drumuri și poduri;
b) transport aerian:
— aviația civilă;
c) alte cheltuieli în domeniul transporturilor.
Alte acțiuni economice:
a) zone libere;
b) turism;
c) proiecte de dezvoltare multifuncțională;
d) alte acțiuni economice.
CAPITOLUL II
Cheltuielile care se prevăd în bugetele proprii ale comunelor, orașelor, municipiilor,
sectoarelor municipiului București și al municipiului București

1.
2.

3.
4.
5.
6.
7.

Autorități publice și acțiuni externe:
— autorități executive.
Alte servicii publice generale:
a) fondul de rezervă bugetară la dispoziția autorităților administrației publice locale;
b) fondul de garantare a împrumuturilor externe, contractate/garantate de stat;
c) fondul pentru garantarea împrumuturilor externe, contractate/garantate de autoritățile administrației publice locale;
d) servicii publice comunitare de evidență a persoanelor;
e) alte servicii publice generale.
Dobânzi
Transferuri cu caracter general între diferite niveluri ale administrației:
— transferuri din bugetele locale pentru instituțiile de asistență socială pentru persoanele cu handicap.
Apărare:
— apărare națională (centre militare).
Ordine publică și siguranță națională:
a) poliție comunitară;
b) protecție civilă și protecția contra incendiilor.
Învățământ:
a) învățământ preșcolar și primar:
— învățământ preșcolar;
— învățământ primar;

MONITORUL OFICIAL AL ROMÂNIEI, PARTEA I, Nr. 618/18.VII.2006
Nr.
crt.

8.

9.

10.

11.

12.

13.

Denumirea cheltuielilor

b) învățământ secundar:
— învățământ secundar inferior;
— învățământ secundar superior;
— învățământ profesional;
c) învățământ postliceal;
d) învățământ special*);
e) servicii auxiliare pentru educație:
— internate și cantine pentru elevi;
— alte servicii auxiliare;
f) alte cheltuieli în domeniul învățământului.
Sănătate:
a) servicii medicale în unitățile sanitare cu paturi:
— spitale generale;
b) alte cheltuieli în domeniul sănătății:
— alte instituții și acțiuni sanitare.
Cultură, recreere și religie:
a) servicii culturale:
— biblioteci publice comunale, orășenești, municipale;
— muzee;
— instituții publice de spectacole și concerte;
— școli populare de artă și meserii**);
— case de cultură;
— cămine culturale;
— centre pentru conservarea și promovarea culturii tradiționale;
— consolidarea și restaurarea monumentelor istorice;
— alte servicii culturale;
b) servicii recreative și sportive:
— sport;
— tineret;
— întreținere grădini publice, parcuri, zone verzi, baze sportive și de agrement;
c) servicii religioase;
d) alte servicii în domeniul culturii, recreerii și religiei.
Asigurări și asistență socială:
a) asistență socială în caz de boli și invalidități:
— asistență socială în caz de invalidități;
b) asistență socială pentru familie și copii*);
c) ajutoare pentru locuințe;
d) creșe;
e) prevenirea excluderii sociale:
— ajutor social;
— cantine de ajutor social;
f) alte cheltuieli în domeniul asigurărilor și asistenței sociale.
Locuințe, servicii și dezvoltare publică:
a) locuințe:
— dezvoltarea sistemului de locuințe;
— alte cheltuieli în domeniul locuințelor;
b) alimentare cu apă și amenajări hidrotehnice:
— alimentare cu apă;
— amenajări hidrotehnice;
c) iluminat public și electrificări rurale;
d) alimentare cu gaze naturale în localități;
e) alte servicii în domeniile locuințelor, serviciilor și dezvoltării comunale.
Protecția mediului:
a) salubritate și gestionarea deșeurilor:
— salubritate;
— colectarea, tratarea și distrugerea deșeurilor;
b) canalizare și tratarea apelor reziduale.
Acțiuni generale economice, comerciale și de muncă:
a) acțiuni generale economice și comerciale:
— prevenirea și combaterea inundațiilor și ghețurilor;
— stimularea întreprinderilor mici și mijlocii;
— programe de dezvoltare regională și locală;
— alte cheltuieli pentru acțiuni generale economice și comerciale.
*) Pentru bugetele sectoarelor municipiului București.
**) Pentru bugetul municipiului București.

31

32

MONITORUL OFICIAL AL ROMÂNIEI, PARTEA I, Nr. 618/18.VII.2006

Nr.
crt.

Denumirea cheltuielilor

14. Combustibil și energie:
a) energie termică;
b) alți combustibili;
c) alte cheltuieli privind combustibilii și energia.
15. Agricultură, silvicultură, piscicultură și vânătoare:
a) agricultură:
— protecția plantelor și carantină fitosanitară*);
— alte cheltuieli în domeniul agriculturii.
16. Transporturi:
a) transport rutier:
— drumuri și poduri;
— transport în comun;
— străzi;
b) alte cheltuieli în domeniul transporturilor.
17. Alte acțiuni economice:
a) Fondul Român de Dezvoltare Socială;
b) zone libere;
c) turism;
d) proiecte de dezvoltare multifuncțională;
e) alte acțiuni economice.
*) Pentru bugetul municipiului București.
N O T Ă:

Cheltuielile bugetelor locale pot fi actualizate ca urmare a perfecționării legislației fiscale, precum și prin legile
bugetare anuale, în concordanță cu programele de creștere a autonomiei financiare a unităților administrativ-teritoriale și
de descentralizare a serviciilor publice.
PREȘEDINTELE ROMÂNIEI

DECRET
pentru promulgarea Legii privind finanțele publice locale
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind finanțele publice locale și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 28 iunie 2006.
Nr. 895.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 618/18.VII.2006 conține 32 de pagini.

Prețul: 2,25 lei

&JUYDGY|117945]
ISSN 1453—4495

