PARTEA

Anul 174 (XVIII) — Nr. 182

I

Luni, 27 februarie 2006

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
ORDONANȚE ALE GUVERNULUI ROMÂNIEI

16.

ORDONANȚE

— Ordonanță de urgență pentru modificarea și
completarea Legii nr. 187/1999 privind accesul la
propriul dosar și deconspirarea securității ca poliție
politică ........................................................................

ALE

1–8

GUVERNULUI

ROMÂNIEI

GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii nr. 187/1999 privind accesul la propriul dosar
și deconspirarea securității ca poliție politică
Având în vedere dificultățile apărute în aplicarea Legii nr. 187/1999 privind accesul la propriul dosar și
deconspirarea securității ca poliție politică, datorate unor interpretări neunitare care au dus la disfuncționalități în activitatea
Consiliului Național pentru Studierea Arhivelor Securității, se impune adoptarea imediată a unor modificări și completări ale
legii, în vederea armonizării printr-o viziune coerentă a reglementărilor și corectării actualelor imperfecțiuni. În contextul în
care actualul Colegiu al Consiliului Național pentru Studierea Arhivelor Securității își încheie mandatul, iar noua conducere
trebuie să își intre în atribuții în cel mai scurt timp,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 187/1999 privind accesul la propriul
dosar și deconspirarea securității ca poliție politică,
publicată în Monitorul Oficial al României, Partea I, nr. 603
din 9 decembrie 1999, cu modificările ulterioare, se
modifică și se completează după cum urmează:
1. Titlul legii va avea următorul cuprins:
îL E G E
privind accesul la propriul dosar și deconspirarea
poliției politice comuniste“

2. Preambulul legii va avea următorul cuprins:
îÎn perioada de dictatură comunistă, cuprinsă între
6 martie 1945 — 22 decembrie 1989, Partidul Comunist
Român a exercitat, în special prin organele securității
statului, parte a poliției politice, o permanentă teroare
împotriva cetățenilor țării, drepturilor și libertăților lor
fundamentale. Aceasta îndreptățește accesul la propriul
dosar și deconspirarea poliției politice comuniste, în
condițiile prezentei legi.“

2

MONITORUL OFICIAL AL ROMÂNIEI, PARTEA I, Nr. 182/27.II.2006

3. Alineatul (1) al articolului 1 va avea următorul
cuprins:
îArt. 1. — (1) Orice cetățean român sau cetățean străin
care după 1945 a avut cetățenie română, precum și orice
cetățean al unei țări membre a Organizației Tratatului
Atlanticului de Nord au dreptul de acces la propriul dosar
întocmit de poliția politică comunistă, precum și la alte
documente și informații care privesc propria persoană, în
conformitate cu prevederile legii privind protejarea
informațiilor care privesc siguranța națională. De același
drept beneficiază și orice cetățean al unui stat membru al
Uniunii Europene, începând cu data integrării României în
Uniunea Europeană, în conformitate cu prevederile legii
privind protejarea informațiilor care privesc siguranța
națională. Acest drept se exercită la cerere și constă în
studierea nemijlocită a dosarului, eliberarea de copii de pe
actele dosarului și de pe alte înscrisuri care privesc propria
persoană.“
4. La articolul 1, după alineatul (1) se introduce un nou
alineat, alineatul (11), cu următorul cuprins:
î(11) Accesul vizează toate tipurile de informații strânse
de organele care au desfășurat activități cu caracter de
poliție politică în timpul regimului comunist, indiferent de
suportul pe care se află acestea, precum hârtie, microfilm,
dischetă, bandă audio sau video.“
5. Alineatele (2) și (3) ale articolului 1 vor avea
următorul cuprins:
î(2) Totodată persoana, subiect al unui dosar din care
rezultă că a fost urmărită de organele securității statului,
are dreptul, la cerere, să afle identitatea agenților și a
colaboratorilor care au contribuit cu informații la
completarea acestui dosar, numai dacă aceștia pot fi
stabiliți cu certitudine.
(3) De drepturile prevăzute la alin. (1) și (2) beneficiază
soțul supraviețuitor și rudele până la gradul al patrulea
inclusiv ale persoanei decedate, în afară de cazul în care
aceasta a dispus altfel.“
6. La articolul 2, partea introductivă și literele e), f), g),
i), î), k), n), r), s), ș) și t) vor avea următorul cuprins:
îArt. 2. — Pentru a asigura dreptul de acces la
informație, orice cetățean român, cu domiciliul în țară sau
în străinătate, precum și presa scrisă și audiovizuală,
partidele politice, organizațiile neguvernamentale legal
constituite, autoritățile și instituțiile publice au dreptul de a
fi informate, la cerere, în legătură cu calitatea de agent
sau de colaborator al poliției politice a candidaților la
alegerile prezidențiale, precum și a persoanelor care ocupă
următoarele demnități sau funcții:
............................................................................................
e) prefect, subprefect, director în prefectură, secretar
general al consiliului județean și al Consiliului General al
Municipiului București, primar, viceprimar, consilier județean,
consilier în Consiliul General al Municipiului București,
consilier local, șefii serviciilor publice deconcentrate în
județe;
f) directorul și adjuncții săi, conducătorii structurilor
județene de la Serviciul Român de Informații, directorul și
adjuncții săi de la Serviciul de Informații Externe, Serviciul
de Protecție și Pază, Serviciul de Telecomunicații Speciale

și Direcția Generală de Informații și Protecție Internă, din
cadrul Ministerului Administrației și Internelor;
g) inspector general al poliției, inspector general adjunct,
director general, director, șef de serviciu și șef de birou la
nivel central și județean, precum și ceilalți ofițeri și
subofițeri angajați ai Ministerului Administrației și Internelor;
............................................................................................
i) judecătorii și magistrații-asistenți de la Înalta Curte de
Casație și Justiție și de la Curtea Constituțională, procurorii
de la Parchetul de pe lângă Înalta Curte de Casație și
Justiție, precum și din cadrul Departamentului Național
Anticorupție, judecătorii, procurorii și prim-grefierii de la
instanțele și parchetele civile și militare, avocații și notarii
publici;
î) personalul diplomatic și consular;
............................................................................................
k) președinte și președinte de secție la Consiliul
Legislativ, membrii Consiliului Legislativ, persoane cu funcții
de conducere din Autoritatea pentru Valorificarea Activelor
Statului și din Agenția Națională a Funcționarilor Publici,
președinții și membrii Consiliului Concurenței, ai Comisiei
Naționale a Valorilor Mobiliare, ai Institutului Național de
Statistică și ai Agenției Naționale de Cadastru și Publicitate
Imobiliară;
............................................................................................
n) membru în consiliile de administrație ale societăților
publice de radio și de televiziune, acționar, administrator,
director, redactor-șef, redactor în serviciile publice ori
private de televiziune, radio sau presa scrisă, analiști
politici și asimilații acestora, după caz;
..........................................................................................
r) rectorul, prorectorii, secretarul științific al senatului
universitar, decanii, prodecanii, secretarii științifici de
facultate și șefii de catedră din instituțiile de învățământ
superior de stat și private;
s) inspector general sau adjunct, inspector de
specialitate al inspectoratului școlar județean, director de
liceu ori de grup școlar, precum și director în instituțiile de
cultură, la nivel național, județean, municipal și local;
ș) președinte, vicepreședinte, secretar general și ceilalți
membri ai organelor de conducere statutare ale partidelor
politice, la nivel național, județean și local, sau ai unei
organizații neguvernamentale și asimilații acestor funcții;
t) personalul militar și civil cu funcții de conducere din
Ministerul Apărării Naționale și din statele majore ale
categoriilor de forțe ale armatei, conform nomenclatoarelor
de funcții, precum și comandanții de unități sau
echivalente;“.
7. Articolul 3 va avea următorul cuprins:
îArt. 3. — (1) Persoanele care candidează pentru
funcția de Președinte al României sunt obligate să facă o
declarație autentică, pe propria răspundere, privind
apartenența sau neapartenența ca agent sau colaborator al
poliției politice comuniste. Declarațiile pe propria răspundere
se depun la Biroul Electoral Central, care, în termen de
24 de ore de la înregistrare, le înaintează Consiliului
Național pentru Studierea Arhivelor Securității.
(2) În acest caz, verificarea se face din oficiu, urmând
ca decizia să fie publicată în Monitorul Oficial al României,

MONITORUL OFICIAL AL ROMÂNIEI, PARTEA I, Nr. 182/27.II.2006
Partea a III-a, și comunicată presei cel târziu cu 7 zile
înaintea datei alegerilor.
(3) Decizia se poate ataca cu recurs la Înalta Curte de
Casație și Justiție în 24 de ore de la publicare. Recursul
se soluționează cu prioritate, în 48 de ore de la sesizare.
Decizia se publică în Monitorul Oficial al României, Partea I.“
8. După articolul 3 se introduce un nou articol,
articolul 31, cu următorul cuprins:
îArt. 3 1 . — (1) Persoanele care au fost alese sau
numite în una dintre demnitățile ori funcțiile prevăzute la
art. 2 sunt obligate să facă o declarație autentică, pe
propria răspundere, conform modelului prevăzut în anexa
care face parte integrantă din prezenta lege, privind
apartenența sau neapartenența ca agent ori colaborator al
poliției politice comuniste. Verificarea se face din oficiu
pentru persoanele care au fost alese sau numite în
demnitățile ori în funcțiile prevăzute la art. 2 lit. a)—f),
inclusiv pentru cele aflate în exercițiul respectivelor
demnități sau funcții la data intrării în vigoare a Ordonanței
de urgență a Guvernului nr. 16/2006.
(2) Declarația prevăzută la alin. (1) se va depune, în
plic închis, la șeful instituției care numește sau la instituția
care validează alegerea, după cum urmează:
a) deputații și senatorii, precum și secretarii generali și
secretarii generali adjuncți ai Camerelor Parlamentului,
directorii departamentelor celor două Camere — la
președintele Camerei Deputaților, respectiv al Senatului
României;
b) membrii Guvernului, secretarii de stat, subsecretarii
de stat, secretarul general, secretarii generali adjuncți din
Guvern și din ministere, consilierii de stat și personali ai
primului-ministru, prefecții și subprefecții, directorii generali
și directorii din Cancelaria Primului-Ministru, Secretariatul
General al Guvernului, precum și cei din ministere și
asimilații acestor funcții — la primul-ministru;
c) consilierii prezidențiali și de stat din Administrația
Prezidențială — la Președintele României;
d) director în prefectură, șefii serviciilor publice
deconcentrate în județe — la prefect;
e) consilier județean, consilier în Consiliul General al
Municipiului București, secretar general al consiliului
județean și al Consiliului General al Municipiului
București — la președintele consiliului județean, respectiv
primarul general al Municipiului București;
f) primar, viceprimar, consilier municipal și local — la
primar;
g) directorul și adjuncții săi, conducătorii structurilor
județene de la Serviciul Român de Informații, directorul și
adjuncții săi de la Serviciul de Informații Externe, Serviciul
de Protecție și Pază, Serviciul de Telecomunicații Speciale,
Direcția Generală de Informații și Protecție Internă, din
cadrul Ministerului Administrației și Internelor — la șeful
instituției din care fac parte aceștia.
(3) Autoritățile la care se depun declarațiile sunt obligate
să trimită Consiliului Național pentru Studierea Arhivelor
Securității, în termen de 30 de zile de la data alegerii sau
numirii în funcție, lista persoanelor care îndeplinesc funcțiile
prevăzute la art. 2 lit. a)—f), însoțite de plicurile închise

3

care conțin declarațiile pe propria răspundere. Lista trebuie
să cuprindă următoarele date:
a) numele și prenumele, inclusiv eventualele nume
anterioare, precum și data și locul nașterii;
b) numele și prenumele tatălui, numele și prenumele
mamei;
c) locul de muncă și funcția pe care o ocupă;
d) domiciliul din actul de identitate.
(4) Verificările se sistează dacă persoana care exercită
una dintre demnitățile sau funcțiile enumerate la art. 2
demisionează în termen de 15 zile de la data comunicării
acestor verificări. Verificarea candidaților la președinție, în
procedura de urgență, se sistează dacă persoana despre
care s-au identificat elemente de poliție politică își retrage
candidatura în termen de 24 de ore de la data audierii
acesteia de către Colegiul Consiliului Național pentru
Studierea Arhivelor Securității.
(5) Verificările se fac în ordinea stabilită la art. 2,
respectându-se procedurile prevăzute la art. 15. Se verifică
cu prioritate persoanele alese sau numite în demnități sau
funcții la nivel național.
(6) Persoanele care depun declarația pe propria
răspundere sunt exonerate de obligația asigurării protecției
informațiilor secrete de stat sau secrete de serviciu, în
cadrul audierilor de către Colegiul Consiliului Național
pentru Studierea Arhivelor Securității.
(7) Deciziile Colegiului Consiliului Național pentru
Studierea Arhivelor Securității, rămase definitive, conținând
nume, prenume, nume conspirativ, acolo unde există,
perioada colaborării, precum și faptele calificate ca fiind
activități cu caracter de poliție politică, vor fi publicate de
urgență în Monitorul Oficial al României, Partea a III-a, și
vor fi puse la dispoziția mijloacelor de informare în masă.
(8) În cazul în care Consiliul Național pentru Studierea
Arhivelor Securității constată o neconcordanță între
declarația pe propria răspundere privind apartenența ca
agent sau colaborator al poliției politice comuniste și
rezultatul verificării, publicat sub forma deciziei definitive în
Monitorul Oficial al României, Partea a III-a, sesizează
Parchetul de pe lângă Înalta Curte de Casație și Justiție și
înștiințează organele prevăzute la alin. (2).
(9) Condamnarea definitivă pentru săvârșirea infracțiunii
de fals în declarații atrage pierderea demnității sau funcției
publice în care a fost ales sau numit, potrivit legislației în
vigoare. În cazul membrilor Parlamentului României,
cercetarea infracțiunii se face de către Parchetul de pe
lângă Înalta Curte de Casație și Justiție, iar instanța
competentă este Înalta Curte de Casație și Justiție, care
judecă aceste cazuri în procedură de urgență. Sentința
definitivă se comunică, în termen de 24 de ore de la
pronunțarea ei, președintelui Camerei din care face parte
parlamentarul. Președintele Camerei respective înscrie cu
prioritate invalidarea pe ordinea de zi.“
9. Articolul 4 se abrogă.
10. Articolul 5 va avea următorul cuprins:
îArt. 5. — (1) Prin poliție politică se înțelege toate acele
activități ale securității statului sau ale altor structuri și
instituții cu caracter represiv, care au vizat instaurarea și
menținerea puterii totalitar comuniste, precum și suprimarea
sau îngrădirea drepturilor și libertăților fundamentale ale
omului.

4

MONITORUL OFICIAL AL ROMÂNIEI, PARTEA I, Nr. 182/27.II.2006

(2) Este agent al poliției politice comuniste orice
persoană care, având calitatea de lucrător operativ al
organelor de securitate sau de miliție, inclusiv ofițer
acoperit, în perioada 1945—1989, a desfășurat activități de
poliție politică în sensul prezentei legi.
(3) Este colaborator al poliției politice comuniste, în
sensul prezentei legi, persoana care a furnizat sau a
înlesnit transmiterea de informații, indiferent sub ce formă,
precum note și rapoarte scrise, relatări verbale consemnate
de lucrătorii operativi, prin care se denunțau activitățile sau
atitudinile potrivnice regimului totalitar comunist, de natură
să aducă atingere drepturilor și libertăților fundamentale ale
omului. Informațiile cuprinse în declarațiile, proceseleverbale de interogatoriu sau de confruntare, date în timpul
anchetei și procesului, în stare de libertate, de reținere ori
de arest de către persoana interogată pentru motive
politice privind cauza pentru care a fost fie cercetată, fie
judecată și condamnată, nu fac obiectul acestei prevederi.
(4) Sunt asimilați colaboratorilor prevăzuți la alin. (3)
persoanele care, având competențe decizionale, juridice ori
politice, au luat decizii, la nivel central sau local, cu privire
la activități de poliție politică ale securității statului ori cu
privire la activitatea altor structuri de represiune ale
regimului totalitar comunist.
(5) Implicarea în activitatea de poliție politică comunistă
a persoanelor prevăzute la art. 2 se stabilește de Colegiul
Consiliului Național pentru Studierea Arhivelor Securității pe
baza datelor, probelor și indiciilor existente în dosarele care
fac obiectul cercetării, precum și prin orice înscrisuri
prezentate de orice persoană interesată în cazul lipsei,
alterării sau descompletării dosarului.“
11. Articolul 7 va avea următorul cuprins:
îArt. 7. — (1) Pentru aplicarea prevederilor prezentei
legi se înființează Consiliul Național pentru Studierea
Arhivelor Securității, cu sediul în municipiul București,
denumit în continuare Consiliu.
(2) Consiliul este un organism autonom cu personalitate
juridică, supus controlului Parlamentului. Anual sau la
cererea Parlamentului, Consiliul prezintă rapoarte.“
12. Alineatele (2), (3) și (5) ale articolului 8 vor avea
următorul cuprins:
î(2) Membrii Colegiului Consiliului sunt numiți de
Parlament, după cum urmează: un reprezentant propus de
Președintele României, un reprezentant propus de primulministru, 9 membri, la propunerea grupurilor parlamentare,
potrivit configurației politice a celor două Camere, pe baza
raportului comun, întocmit de comisiile juridice ale Camerei
Deputaților și Senatului în ședință comună, pentru un
mandat de 6 ani. Mandatul poate fi reînnoit o singură dată,
cu respectarea procedurilor de numire prevăzute de lege.
(3) Propunerile nominale pentru Colegiul Consiliului se
depun la birourile permanente ale Camerei Deputaților și
Senatului de Administrația Prezidențială, Cancelaria
Primului-Ministru și liderii grupurilor parlamentare, în limita
numărului de locuri stabilit potrivit alin. (1) și (2), în cel
mult 10 zile calendaristice de la data intrării în vigoare a
prezentei legi, care le trimit comisiilor juridice. Propunerile
vor fi însoțite de: curriculum vitae, copiile fidele de pe
fișele cuprinzând antecedentele penale, declarațiile pe

propria răspundere ale candidaților, în sensul că nu se
încadrează în prevederile art. 5 alin. (2)—(4), respectiv că
nu au aparținut și nu au colaborat cu organele de
securitate.
...........................................................................................
(5) Candidații care nu îndeplinesc condițiile prevăzute în
prezenta lege vor fi înlocuiți, la cererea comisiilor juridice
ale celor două Camere, după caz, de Președinte, primministru sau grupurile parlamentare care i-au propus. Noile
propuneri se înaintează în termen de 5 zile de la
comunicarea făcută de birourile permanente ale celor două
Camere, după caz, Președintelui, primului-ministru sau
grupurilor parlamentare care i-au propus. Locurile rămase
vacante ca urmare a nedepunerii propunerilor de candidați
în termenul de 5 zile se redistribuie între grupurile
parlamentare, potrivit configurației prevăzute la alin. (2).“
13. La articolul 8, după alineatul (7) se introduc trei noi
alineate, alineatele (71), (72) și (73), cu următorul cuprins:
î(71) Președintele îndeplinește, conform legii, funcția de
ordonator principal de credite.
(72) În exercitarea atribuțiilor stabilite de lege, Colegiul
Consiliului emite ordine și decizii.
(7 3 ) În cazul absenței nemotivate la mai mult de
3 ședințe consecutive a unuia dintre membrii Colegiului
Consiliului, majoritatea simplă a Colegiului Consiliului va
sesiza de îndată Parlamentul, care, în termen de 30 de
zile de la sesizare, va iniția procedura de înlocuire a
acestuia. Procedura de înlocuire urmează prevederile
alin. (2)—(6).“
14. Alineatele (8), (9) și (10) ale articolului 8 vor avea
următorul cuprins:
î(8) Din Consiliu și din Colegiul Consiliului nu pot face
parte agenții sau colaboratorii organelor de securitate,
astfel cum sunt definiți în prezenta lege, cei ai altor servicii
secrete străine, ai altor structuri informative interne și
străine și ai altor organizații ce au desfășurat și desfășoară
activități care contravin drepturilor și libertăților
fundamentale ale omului. De asemenea, nu pot face parte
persoanele care au suferit condamnări pentru infracțiuni de
drept comun, chiar dacă au fost amnistiate sau reabilitate.
Pe perioada mandatului, membrii Colegiului Consiliului nu
pot face parte din partide politice.
(9) Consiliul funcționează în temeiul unui regulament
elaborat de Colegiul Consiliului în termen de 30 de zile de
la data constituirii sale.
(10) La învestirea în funcție membrii Colegiului
Consiliului depun următorul jurământ în fața Parlamentului:
«Jur să respect Constituția și legile țării, drepturile și
libertățile fundamentale ale omului, să îmi îndeplinesc cu
conștiinciozitate, onoare și fără părtinire îndatoririle ce îmi
revin în calitate de membru al Colegiului Consiliului.
Jur să păstrez secretul informațiilor care privesc
siguranța națională, atât pe perioada exercitării mandatului,
cât și după încetarea acestuia. Așa să îmi ajute
Dumnezeu!»
Formula religioasă de încheiere va respecta libertatea
convingerilor religioase.“

MONITORUL OFICIAL AL ROMÂNIEI, PARTEA I, Nr. 182/27.II.2006
15. Articolul 9 va avea următorul cuprins:
îArt. 9. — (1) În cazul în care, ulterior alegerii
Colegiului Consiliului, se constată că unul dintre membrii
acestuia nu îndeplinește condițiile prevăzute în prezenta
lege, se procedează la revocarea mandatului și la o nouă
alegere. Verificarea îndeplinirii condițiilor se face, la cererea
oricărei persoane, de Înalta Curte de Casație și Justiție.
(2) Revocarea se dispune doar pentru cazurile
prevăzute la art. 8 alin. (73) și (8). Pronunțarea revocării
se face de Înalta Curte de Casație și Justiție, în complet
de 3 judecători, cu citarea părților. Decizia pronunțată
poate fi atacată cu recurs în termen de 10 zile de la
pronunțare. Recursul se judecă în complet de 7 judecători,
cu citarea părților. În ambele faze Înalta Curte de Casație
și Justiție soluționează aceste cauze cu celeritate.“
16. Articolul 10 va avea următorul cuprins:
îArt. 10. — Consiliul își elaborează proiectul bugetului
propriu de venituri și cheltuieli, pe care îl înaintează
Guvernului în vederea includerii lui în bugetul de stat.“
17. Articolul 12 va avea următorul cuprins:
îArt. 12. — Pentru realizarea dreptului de acces la
propriul dosar, persoana îndreptățită conform art. 1 se
adresează Consiliului printr-o cerere scrisă. În termen de
30 de zile, petentul va fi informat în legătură cu
demersurile pe care Consiliul le realizează în urma cererii
sale.“
18. Alineatul (1) al articolului 13 va avea următorul
cuprins:
îArt. 13. — (1) Persoanele îndreptățite pot solicita
Consiliului, în conformitate cu prevederile art. 1 alin. (1), în
condițiile prezentei legi, următoarele:
a) consultarea dosarelor sau a oricăror materiale
întocmite până la data de 22 decembrie 1989 de poliția
politică comunistă;
b) eliberarea unor copii de pe înscrisurile aflate în
aceste dosare ori alte materiale;
c) eliberarea unor adeverințe privind apartenența sau
neapartenența, colaborarea ori necolaborarea cu poliția
politică comunistă.“
19. Alineatele (2), (4), (5), (6) și (7) ale articolului 15 vor
avea următorul cuprins:
î(2) Prin această cerere se poate solicita eliberarea unui
act din care să rezulte dacă a avut sau nu a avut
calitatea de agent ori de colaborator al poliției politice
comuniste, privitor la persoanele care ocupă funcțiile
enumerate la art. 2. Dacă respectiva persoană a avut
calitatea de agent sau de colaborator al poliției politice
comuniste, actul eliberat va conține informațiile specificate
la art. 31 alin. (7).
.........................................................................................
(4) Pe baza cererilor primite potrivit alin. (1), Consiliul
verifică probele deținute, indiferent de forma lor, și
înștiințează de îndată persoana în vederea exercitării
drepturilor prevăzute la art. 31 alin. (4).
(5) Calitatea de agent sau de colaborator al poliției
politice comuniste se stabilește de Colegiul Consiliului prin
probele aflate în evidențele organelor de securitate,
coroborate cu probe cum ar fi: angajamentul scris și
semnat de cel în cauză, note și rapoarte scrise —
originale sau în copie, olografe ori dactilografiate, sinteze

5

informative, alte înscrisuri olografe și dovezi, indiferent de
suportul pe care s-ar afla.
(6) În termen de 60 de zile de la data primirii cererilor
Consiliul citează, în vederea audierii, persoana care a
solicitat, precum și persoana cu privire la care s-au solicitat
verificări, potrivit procedurii stabilite prin regulament.
Declanșarea și finalizarea verificărilor solicitate se pot face
și în lipsa persoanelor legal citate.
(7) După finalizarea verificărilor, care nu pot dura mai
mult de 90 de zile de la data primirii cererii, Consiliul
transmite în scris solicitantului și persoanei verificate dacă
persoana cu privire la care s-a cerut verificarea a fost sau
nu a fost agent ori colaborator al poliției politice comuniste
în sensul prezentei legi. În cazul în care persoana
verificată a fost agent sau colaborator al poliției politice
comuniste, decizia Colegiului va respecta prevederile
stabilite la art. 31 alin. (7).“
20. După alineatul (7) al articolului 15 se introduce un
nou alineat, alineatul (8), cu următorul cuprins:
î(8) Colegiul Consiliului se pronunță din oficiu oricând
apar noi probe cu privire la activitatea de poliție politică a
unei persoane asupra căreia s-a pronunțat anterior.“
21. Alineatul (1) al articolului 16 va avea următorul
cuprins:
îArt. 16. — (1) Împotriva deciziei comunicate potrivit
art. 15 alin. (7) solicitantul sau persoana cu privire la care
s-a cerut verificarea se poate adresa Colegiului Consiliului
printr-o contestație, în termen de 15 zile de la data primirii
deciziei. Colegiul Consiliului reexaminează documentația
care a stat la baza comunicării și, în termen de 30 de zile
de la data depunerii contestației, adoptă o decizie care se
comunică în termen de 15 zile atât solicitantului, cât și
persoanei cu privire la care s-au efectuat verificări,
indiferent de autorul contestației. Decizia Colegiului
Consiliului poate fi atacată în termen de 30 de zile de la
data comunicării la curtea de apel, secția civilă, în
competența căreia își are domiciliul contestatarul.“
22. După articolul 16 se introduce un nou articol,
articolul 161, cu următorul cuprins:
îArt. 161. — (1) În cazul în care persoanele prevăzute
la art. 13 și 15 consideră că informațiile cuprinse în
arhivele Consiliului nu corespund realității, acestea au
dreptul de a obține de la Consiliu, în baza documentelor
justificative și în mod gratuit:
a) rectificarea datelor incomplete sau inexacte, prin
efectuarea unei mențiuni cu privire la aceasta la dosarul
respectiv;
b) notificarea către terții cărora le-au fost dezvăluite
datele operațiunii efectuate conform lit. a).
(2) În cazul în care Consiliul nu răspunde sau refuză
să îndeplinească una dintre operațiunile prevăzute la
alin. (1) în documentele aflate în arhivele sale, persoanele
se pot adresa instanței judecătorești în a cărei
circumscripție domiciliază, în vederea obligării Consiliului la
îndeplinirea operațiunilor necesare, precum și la acordarea
de despăgubiri.
(3) Cererea de chemare în judecată este scutită de
taxă de timbru.“
23. Alineatele (1), (2) și (4) ale articolului 17 vor avea
următorul cuprins:
îArt. 17. — (1) Consiliul asigură publicarea în Monitorul
Oficial al României, Partea a III-a, a deciziilor referitoare la

6

MONITORUL OFICIAL AL ROMÂNIEI, PARTEA I, Nr. 182/27.II.2006

persoanele verificate din oficiu, în baza art. 2 lit. a)—f),
rămase definitive prin necontestare sau rămase definitive
prin hotărâre a curții de apel, și le comunică mijloacelor de
informare în masă. Deciziile Colegiului Consiliului vor
conține datele de identitate, numele conspirative, perioada
colaborării, precum și faptele calificate ca fiind activități cu
caracter de poliție politică comunistă.
(2) Consiliul publică în Monitorul Oficial al României,
Partea a III-a, numele agenților, inclusiv numele
conspirative, funcțiile, precum și faptele calificate ca fiind
activități de poliție politică în sensul prezentei legi. În cazul
ofițerilor de informații care au făcut poliție politică în timpul
regimului comunist, vor fi sesizate organele de justiție cu
privire la încălcarea prevederilor legale.
...........................................................................................
(4) Prevederile alin. (2) sunt aplicabile în mod
corespunzător și cu privire la persoanele prevăzute la
art. 5 alin. (4).“
24. Articolul 19 va avea următorul cuprins:
îArt. 19. — (1) În scopul stabilirii adevărului istoric,
Consiliul pune la dispoziție cercetătorilor acreditați în acest
sens de Colegiul Consiliului documente și informații
complete cu privire la structura, metodele și activitățile
organelor de securitate, în condițiile legii și ale
regulamentului Consiliului.
(2) În activitatea de documentare, cercetătorii acreditați
au obligația să respecte și să ocrotească viața intimă,
familială și privată a celor care au fost persecutați de
poliția politică comunistă.
(3) Consiliul va desfășura activități de cercetare
științifică, concretizate în publicarea de studii și documente,
și va organiza conferințe și expoziții cu caracter informativeducativ.
(4) Veniturile rezultate din activitatea de publicare de
studii și documente, precum și din copierea documentelor
solicitate de persoanele îndreptățite se constituie în venituri
la bugetul de stat.“
25. Articolul 20 va avea următorul cuprins:
îArt. 20. — (1) Consiliul preia în gestiune toate
documentele privitoare la exercitarea drepturilor prevăzute
de prezenta lege, precum acte, dosare, registre, înregistrări
foto, video, audio și informatice, baze de date, inclusiv
dosarele de cadre ale ofițerilor de securitate, identificați cu
activitate de poliție politică în timpul regimului comunist,
potrivit legii, cu excepția celor care privesc siguranța
națională.
(2) De la data intrării în vigoare a prezentei legi și până
la data preluării, membrii Colegiului Consiliului, precum și
alți funcționari împuterniciți de Colegiul Consiliului au acces
neîngrădit în spațiile de arhivare la documentele prevăzute
la alin. (1), precum și la orice copii de pe acestea care,
în această perioadă, se păstrează și se studiază la sediile
deținătorilor.
(3) Serviciul Român de Informații, Serviciul de Informații
Externe, Ministerul Administrației și Internelor, Ministerul
Justiției, Ministerul Apărării Naționale, Ministerul Afacerilor
Externe, Arhivele Naționale și orice alte instituții publice
sau private, precum și persoanele fizice, care dețin
asemenea documente, sunt obligate, sub sancțiunea
prevăzută la art. 24 alin. (2), să asigure acest drept de
acces și să le predea Consiliului.

(4) Până la preluarea dosarelor de cadre solicitate în
cazul ofițerilor de securitate identificați cu activitate de
poliție politică potrivit legii, la cererea Consiliului, instituțiile
deținătoare ale acestora vor pune la dispoziție, în termen
de 14 zile, datele de identitate, inclusiv numele
conspirative, precum și funcțiile agenților poliției politice
comuniste.
(5) Drepturile și obligațiile prevăzute la alin. (1)—(3) se
referă și la instrumentele de evidență, adică indexuri,
cartoteci, registre de evidență a rețelei informative, registre
privind aprobarea folosirii membrilor de partid în munca de
securitate, registre-inventar ale arhivelor, procese-verbale de
distrugere sau de constatare a dispariției dosarelor,
indiferent de suportul lor, precum și la înregistrările audio
și video, dischete, hard-disk-uri, fotografii, filme și
microfilme.
(6) Neîndeplinirea obligațiilor prevăzute la alin. (1)—(5)
atrage, după caz, răspunderea penală, administrativă, civilă
sau disciplinară a conducătorilor organelor, instituțiilor și
persoanelor fizice respective, după caz, în conformitate cu
art. 24 alin. (2). În această situație, membrii Colegiului
Consiliului au obligația să sesizeze Parlamentul și
Parchetul de pe lângă Înalta Curte de Casație și Justiție.
(7) Stabilirea în concret a dosarelor și a celorlalte
materiale arhivistice care privesc siguranța națională,
prevăzute la alin. (1) și (5), se va face de comun acord de
către comisii mixte paritare, alcătuite de membrii ai
Colegiului Consiliului, împreună cu conducerea instituțiilor
deținătoare. În caz de divergență, hotărârea va fi adoptată
de Consiliul Suprem de Apărare a Țării.
(8) Pentru verificările prevăzute la art. 2, dosarele și
celelalte materiale arhivistice, stabilite ca fiind de siguranță
națională și care nu fac obiectul preluării, vor fi studiate în
comisii mixte paritare, cu respectarea Legii nr. 182/2002
privind protecția informațiilor clasificate, cu modificările
ulterioare. Membrii Colegiului Consiliului din comisia mixtă,
care au studiat respectivele dosare, pot cere declasificarea
acestora, solicitare care va fi soluționată de o comisie
formată din președintele sau vicepreședintele Colegiului
Consiliului, directorul sau directorul adjunct al serviciului de
informații deținător al dosarelor, președintele comisiei
parlamentare de resort, consilierul prezidențial pe probleme
de siguranță națională și consilierul primului-ministru pe
probleme de siguranță națională. În caz de divergență,
hotărârea va fi adoptată de Consiliul Suprem de Apărare a
Țării.
(9) În vederea îndeplinirii atribuțiilor care îi revin,
Consiliul se poate adresa autorităților și persoanelor
prevăzute la alin. (3), solicitându-le informații, documente
sau acte în legătură cu domeniul său de activitate. În caz
de refuz din partea acestora, Consiliul se poate adresa
organelor de justiție.
(10) Consiliul poate utiliza în vederea îndeplinirii
atribuțiilor sale și alte categorii de surse, precum arhive
străine sau mărturiile unor cetățeni străini “
26. După articolul 22 se introduce un nou articol,
articolul 221, cu următorul cuprins:
îArt. 22 1 . — (1) În perioada desfășurării activității,
Consiliul îndeplinește orice atribuții date în competența sa
prin prezenta lege, precum și prin orice alte legi speciale.

7

MONITORUL OFICIAL AL ROMÂNIEI, PARTEA I, Nr. 182/27.II.2006
(2) Consiliul exercită atribuțiile stabilite prin Legea
nr. 303/2004 privind statutul judecătorilor și procurorilor,
republicată, respectiv Legea nr. 317/2004 privind Consiliul
Superior al Magistraturii, republicată, cu privire la judecători
și procurori, referitoare la apartenența sau colaborarea cu
serviciile de informații înainte de anul 1990.
(3) Înainte de numirea în funcțiile de conducere,
Consiliul verifică și comunică, în termen de 15 zile de la
solicitarea Consiliului Superior al Magistraturii, apartenența
sau colaborarea judecătorilor și procurorilor cu serviciile de
informații înainte de anul 1990.
(4) În sensul prezentului articol, prin persoane care au
făcut parte din serviciile de informații înainte de anul 1990 sau
au colaborat cu acestea se înțelege:
a) orice persoană care a avut calitatea de lucrător
operativ, inclusiv acoperit, în serviciile de informații înainte
de anul 1990;
b) orice persoană care a colaborat cu serviciile de
informații înainte de anul 1990 și care s-a aflat în una
dintre următoarele situații:
(i) a furnizat, a transmis sau a înlesnit
transmiterea de informații către serviciile de
informații;
(ii) a fost rezident al serviciilor de informații;
(iii) a fost retribuită sau recompensată în alt mod
pentru activitatea desfășurată în această
calitate;
(iv) a fost deținător de locuință conspirativă sau
casă de întâlnire.
(5) Apartenența sau colaborarea cu serviciile de
informații înainte de anul 1990, în sensul prezentului articol,
se stabilește de Consiliu pe baza cărții de muncă, a
angajamentului scris și semnat de cel în cauză, a notelor,
rapoartelor, sintezelor informative, înscrisurilor olografe și a
altor dovezi, indiferent de suportul pe care s-ar afla, din
evidențele securității, precum și prin orice înscrisuri
prezentate de orice persoană, în cazul lipsei, alterării sau
descompletării dosarului.
(6) Informațiile cuprinse în declarațiile date în timpul
anchetei pentru motive politice de către o persoană privind
cauza pentru care a fost cercetată, judecată sau
condamnată nu intră sub incidența prezentului articol.
(7) Dispozițiile art. 15 și 16 se aplică în mod
corespunzător.“
27. Articolul 25 va avea următorul cuprins:
îArt. 25. — Serviciul Român de Informații, Serviciul de
Informații Externe, Ministerul Apărării Naționale, Ministerul
Administrației și Internelor, Ministerul Justiției și Ministerul
Public au obligația de a pune la dispoziție comisiilor

juridice ale Camerei Deputaților și Senatului materialele
solicitate cu privire la persoana candidaților Colegiului
Consiliului, constituit potrivit prevederilor art. 8.“
28. Legea se completează cu anexa la prezenta
ordonanță de urgență.
Art. II. — Autoritățile la care se depun declarațiile
conform art. 3 1 alin. (2) din Legea nr. 187/1999 sunt
obligate să trimită Consiliului Național pentru Studierea
Arhivelor Securității, în termen de 30 de zile de la intrarea
în vigoare a prezentei ordonanțe de urgență, lista
persoanelor care îndeplinesc funcțiile prevăzute la art. 2
lit. a)— f) din legea menționată, însoțite de plicurile închise
care conțin declarațiile pe propria răspundere. Lista trebuie
să cuprindă următoarele date:
a) numele și prenumele, inclusiv eventualele nume
anterioare, precum și data și locul nașterii;
b) numele și prenumele tatălui, numele și prenumele
mamei;
c) locul de muncă și funcția pe

care o ocupă;

d) domiciliul din actul de identitate.
Art. III. — În termen de 30 de zile de la data intrării în
vigoare a prezentei ordonanțe de urgență, Consiliul General
al Municipiului București, cu sprijinul Guvernului României,
va asigura spațiile corespunzătore pentru desfășurarea
activității Consiliului Național pentru Studierea Arhivelor
Securității, inclusiv cele necesare depozitării în condiții de
siguranță a materialelor arhivistice.
Art. IV. — Predarea documentelor, conform art. 20
alin. (3) din Legea nr. 187/1999, va avea loc în termen
de 60 de zile de la intrarea în vigoare a prezentei
ordonanțe de urgență.
Art. V. — În termen de 60 de zile de la intrarea în
vigoare a prezentei ordonanțe de urgență, Hotărârea
Parlamentului nr. 17/2000 pentru aprobarea Regulamentului
de organizare și funcționare a Consiliului Național pentru
Studierea Arhivelor Securității ca Poliție Politică, publicată
în Monitorul Oficial al României, Partea I, nr. 244 din
2 iunie 2000, se va modifica potrivit prevederilor prezentei
ordonanțe de urgență.
Art. VI. — Legea nr. 187/1999 privind accesul la
propriul dosar și deconspirarea securității ca poliție politică,
publicată în Monitorul Oficial al României, Partea I, nr. 603
din 9 decembrie 1999, cu modificările ulterioare, precum și
cu modificările și completările aduse prin prezenta
ordonanță de urgență, va fi republicată, dându-se textelor o
nouă numerotare.

PRIM-MINISTRU

CĂLIN POPESCU-TĂRICEANU
Contrasemnează:
Ministrul justiției,
Monica Luisa Macovei

București, 22 februarie 2006.
Nr. 16.

8

MONITORUL OFICIAL AL ROMÂNIEI, PARTEA I, Nr. 182/27.II.2006
ANEXĂ
DECLARAȚIE PE PROPRIA RĂSPUNDERE

privind apartenența sau neapartenența ca agent ori colaborator al poliției politice comuniste
Subsemnatul/Subsemnata.................................................................................................................................................,
(numele și toate prenumele din actul de identitate, precum și eventualele nume anterioare)

cetățean român, fiul/fiica lui ............................................................................. și al ..................................................................,
(numele și prenumele tatălui)

(numele și prenumele mamei)

născut/născută la ....................................................................... în ............................................................................................,
(ziua, luna, anul)

(locul nașterii: localitatea/județul)

domiciliat/domiciliată în ..................................................................................................................................................................,
(domiciliul stabil din actul de identitate)

legitimat/legitimată cu ..................................................................................................................................................................,
(felul, seria și numărul actului de identitate)

cunoscând prevederile art. 292 din Codul penal cu privire la falsul în declarații, după luarea la cunoștință a conținutului
Legii nr. 187/1999 privind accesul la propriul dosar și deconspirarea poliției politice comuniste, cu modificările ulterioare,
declar prin prezenta, pe propria răspundere, că .................................*) fost agent sau colaborator al poliției politice, în
sensul art. 5 alin. (1)—(4) din lege.
De asemenea, am luat cunoștință despre prevederile art. 31 alin. (6) din lege, potrivit cărora: îPersoanele care
depun declarația pe propria răspundere sunt exonerate de obligația asigurării protecției informațiilor secrete de stat sau
secrete de serviciu“.
.........................

................................

(Data)

(Semnătură)

*) Se înscrie de către semnatar, înu am“ sau îam“, după caz.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 182/27.II.2006 conține 8 pagini.

Prețul: 0,60 lei noi/6.000 lei vechi

&JUYDGY|113589]
ISSN 1453—4495

