PARTEA

Anul 174 (XVIII) — Nr. 348

I

LEGI, DECRETE, HOTĂRÂRI ȘI ALTE ACTE

Marți, 18 aprilie 2006

SUMAR

Nr.

Pagina

Nr.

Pagina

472.

DECIZII ALE CURȚII CONSTITUȚIONALE
Decizia nr. 277 din 21 martie 2006 referitoare la excepția
de neconstituționalitate a prevederilor art. 1
alin. (2) și art. 5 alin. (1) din Legea nr. 61/1993
privind alocația de stat pentru copii ........................
Decizia nr. 288 din 28 martie 2006 referitoare la excepția
de neconstituționalitate a prevederilor art. 5 pct. 2
din Ordonanța Guvernului nr. 102/2000 privind
statutul și regimul refugiaților în România ............

1–3

474.

477.
3–4

HOTĂRÂRI ALE GUVERNULUI ROMÂNIEI
426.

— Hotărâre privind suplimentarea bugetului
Societății Române de Radiodifuziune din Fondul
de rezervă bugetară la dispoziția Guvernului pe
anul 2006, pentru lucrări de reparații la Sala de
concerte Mihail Jora ................................................

DECIZII

ALE

478.

5

CURȚII

— Hotărâre pentru aprobarea plății contribuțiilor
voluntare, în lei, ale României la programele și
fondurile de dezvoltare ale Organizației Națiunilor
Unite pe anul 2006...................................................
— Hotărâre privind suplimentarea bugetului
Ministerului Administrației și Internelor din Fondul
de rezervă bugetară la dispoziția Guvernului,
prevăzut în bugetul de stat pe anul 2006..............
— Hotărâre privind trecerea unei construcții aflate
în administrarea Ministerului Administrației și
Internelor din domeniul public al statului în
domeniul privat al acestuia ......................................
— Hotărâre privind atribuirea destinației de
reședință, pentru persoanele care au avut calitatea
de șef al statului român, unor imobile proprietate
publică a statului, aflate în administrarea Regiei
Autonome îAdministrația Patrimoniului Protocolului
de Stat“ ......................................................................

5–6

6

7

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 277
din 21 martie 2006

referitoare la excepția de neconstituționalitate a prevederilor art. 1 alin. (2) și art. 5 alin. (1)
din Legea nr. 61/1993 privind alocația de stat pentru copii
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu

—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător

Ion Tiucă
Maria Bratu

— procuror
— magistrat-asistent

Pe rol se află soluționarea excepției de neconstituționalitate a prevederilor art. 1 alin. (2) și art. 5 alin. (1)
din Legea nr. 61/1993 privind alocația de stat pentru copii,
excepție ridicată de Victor Tatoiu, în calitate de
reprezentant legal al minorului Victor Alexandru Tatoiu, în

2

MONITORUL OFICIAL AL ROMÂNIEI, PARTEA I, Nr. 348/18.IV.2006

Dosarul nr. 1.987/2005 al Curții de Apel București —
Secția a VIII-a contencios administrativ și fiscal.
Dezbaterile au avut loc în ședința publică din data de
9 martie 2006, fiind consemnate în încheierea de la acea
dată, când Curtea a amânat pronunțarea la data de
16 martie 2006 și apoi la data de 21 martie 2006.

căreia statul acordă alocații de stat pentru copii, ajutoare
pentru îngrijirea copilului bolnav ori cu handicap, precum și
alte forme de protecție socială.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate.

C U R T E A,

C U R T E A,

având în vedere actele și lucrările dosarului, constată
următoarele:
Prin Încheierea din 8 noiembrie 2005, pronunțată în
Dosarul nr. 1.987/2005, Curtea de Apel București — Secția
a VIII-a contencios administrativ și fiscal a sesizat Curtea
Constituțională cu excepția de neconstituționalitate a
prevederilor art. 1 alin. (2) și art. 5 alin. (1) din Legea
nr. 61/1993 privind alocația de stat pentru copii, excepție
ridicată de Victor Tatoiu, în calitate de reprezentant legal
al minorului Victor Alexandru Tatoiu.
În motivarea excepției de neconstituționalitate autorul
excepției susține, în esență, că textele criticate contravin
dispozițiilor art. 16 alin. (1), art. 32 alin. (1) și ale art. 49
alin. (1) și (2) din Constituție. În argumentarea criticii sale
acesta arată că art. 49 alin. (2) din Constituție garantează
copiilor dreptul la alocație, indiferent de înscrierea lor într-o
formă de învățământ. Textele de lege criticate contravin
acestor prevederi constituționale, deoarece exclud de la
plata alocației de stat copiii care nu urmează o formă de
învățământ obligatoriu. În speță, minorul Victor Alexandru
Tatoiu urmează cursurile școlii îThe American International
School of Bucharest“, iar la solicitarea adresată Ministerului
Educației și Cercetării de a i se recunoaște dreptul la plata
alocației de stat pentru copii, această autoritate i-a
comunicat că minorul Victor Alexandru Tatoiu nu
beneficiază de aceasta, întrucât unitatea școlară ale cărei
cursuri le frecventează nu este inclusă în evidența Comisiei
Naționale de Evaluare și Acreditare a Învățământului
Preuniversitar. Prevederile de lege criticate contravin și
art. 16 alin. (1) din Constituție, întrucât, potrivit acestora,
numai o anumită categorie de copii beneficiază de plata
alocației de stat pentru copii. Dispozițiile legale criticate
contravin și art. 32 alin. (1) din Constituție privind dreptul
la învățătură, prin condiționarea recunoașterii dreptului
copiilor la plata alocației de stat de urmarea unei forme de
învățământ general obligatoriu.
Curtea de Apel București — Secția a VIII-a contencios
administrativ și fiscal apreciază că excepția este
întemeiată. În opinia sa textele legale criticate contravin
dispozițiilor art. 16 alin. (1) și ale art. 49 alin. (2) din
Constituție, deoarece condiționează dreptul copilului de a
beneficia de alocația de stat de școlarizarea în cadrul
învățământului general obligatoriu. În acest sens arată că
alocația de stat pentru copii reprezintă o măsură de
protecție de care trebuie să beneficieze toți copiii.
Potrivit art. 30 alin. (1) din Legea nr. 47/1992,
încheierea de sesizare a fost transmisă președinților celor
două Camere ale Parlamentului, Guvernului și Avocatului
Poporului, pentru a-și comunica punctele de vedere asupra
excepției de neconstituționalitate.
Avocatul Poporului consideră că prevederile art. 1
alin. (2) și art. 5 alin. (1) din Legea nr. 61/1993 sunt
constituționale. Arată că aceste prevederi nu contravin
dispozițiilor art. 16 alin. (1) din Constituție, întrucât ele se
aplică în mod egal tuturor copiilor care urmează una dintre
formele de învățământ prevăzute de lege. De asemenea,
consideră că aceste prevederi nu contravin nici art. 49
alin. (2) din Constituție, întrucât acestea reprezintă
consacrarea la nivelul legii a regulii constituționale potrivit

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, susținerile părții prezente, concluziile procurorului,
prevederile legale criticate, raportate la dispozițiile
Constituției, precum și Legea nr. 47/1992, reține
următoarele:
Obiectul excepției îl constituie prevederile art. 1 alin. (2)
și art. 5 alin. (1) din Legea nr. 61/1993 privind alocația de
stat pentru copii, republicată în Monitorul Oficial al
României, Partea I, nr. 56 din 8 februarie 1999.
Textele de lege criticate au următorul conținut:
— Art. 1 alin. (2): îCopiii care urmează una dintre formele
de învățământ prevăzute de lege beneficiază de alocație de stat
pentru copii până la împlinirea vârstei de 18 ani.“;
— Art. 5 alin. (1): îCopiii în vârstă de peste 7 ani care nu
urmează, potrivit regulamentelor școlare, învățământul general
obligatoriu nu beneficiază de plata alocației de stat pentru
copii, cu excepția celor care nu sunt școlarizați din motive de
sănătate, dovedite prin certificat medical.“
Textele constituționale considerate a fi încălcate sunt
cele ale art. 16 alin. (1) privind egalitatea în drepturi,
art. 32 alin. (1) privind dreptul la învățătură și ale art. 49
alin. (1) și (2) privind protecția tinerilor și a copiilor.
Prevederile legale criticate condiționează acordarea
alocației de stat pentru copii de frecventarea uneia dintre
formele de învățământ prevăzute de lege.
În speță, minorul frecventează cursurile unei școli
particulare, iar Ministerul Educației și Cercetării nu i-a
aprobat plata alocației de stat, întrucât unitatea de
învățământ respectivă nu este inclusă în evidența Comisiei
Naționale de Evaluare și Acreditare a Învățământului
Preuniversitar.
Curtea constată că excepția de neconstituționalitate este
întemeiată, în sensul celor ce se vor arăta în continuare.
Dreptul la alocația de stat pentru copii a fost
reglementat prin Legea nr. 61/1993, în aplicarea
dispozițiilor art. 49 alin. (2) din Constituția României,
conform cărora îstatul acordă alocații pentru copii și ajutoare
pentru îngrijirea copilului bolnav ori cu handicap“.
Norma constituțională înscrisă în cap. II privind
drepturile și libertățile fundamentale nu prevede și nu
permite, în definirea subiecților dreptului la alocațiile
acordate de stat, nici o altă condiție în afara aceleia ca
beneficiarii să fie copii.
Această consacrare a dreptului copiilor la ocrotire
specială, sub forma alocațiilor acordate de stat fără nici o
discriminare, corespunde principiilor generale care stau la
baza statului român, prevăzute în art. 1 alin. (2) din
Constituția României, și prevederilor privind ocrotirea
copiilor, cuprinse în Declarația Universală a Drepturilor
Omului, în Convenția pentru apărarea drepturilor omului și
a libertăților fundamentale și în alte pacte și tratate la care
România este parte.
Este evident că, prin textele de lege analizate,
legiuitorul a urmărit să descurajeze sustragerea copiilor de
la pregătirea școlară, iar pe de altă parte, să împiedice
dezvoltarea unor forme de învățământ neagreate de stat,
dar aceste obiective sunt independente în raport cu scopul
de ocrotire specială a copiilor avut în vedere de Constituție

MONITORUL OFICIAL AL ROMÂNIEI, PARTEA I, Nr. 348/18.IV.2006
prin consacrarea dreptului la alocații acordate de stat.
Curtea Constituțională reține în acest sens că atingerea de
către stat a unor obiective, chiar și atunci când acestea
sunt de interes general și necesare, nu se poate face cu
încălcarea Constituției, a cărei respectare este, potrivit
art. 1 alin. (5), obligatorie.
În consecință, Curtea Constituțională constată că prin
textele de lege care formează obiectul excepției se

3

condiționează acordarea alocației pentru copii de urmarea
învățământului general obligatoriu și de încadrarea acestora
în una dintre formele de învățământ prevăzute de lege, limitări
vădit contrare atât art. 49 alin. (2) din Constituție, mai sus
citat, cât și prevederilor art. 16 alin. (1) din Legea
fundamentală, conform cărora îcetățenii sunt egali în fața legii
și a autorităților publice, fără privilegii și fără discriminări“.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992, cu majoritate de voturi,
CURTEA

CONSTITUȚIONALĂ

În numele legii
D E C I D E:

Admite excepția de neconstituționalitate a prevederilor art. 1 alin. (2) și art. 5 alin. (1) din Legea nr. 61/1993
privind alocația de stat pentru copii, excepție ridicată de Victor Tatoiu, în calitate de reprezentant legal al minorului Victor
Alexandru Tatoiu, în Dosarul nr. 1.987/2005 al Curții de Apel București — Secția a VIII-a contencios administrativ și fiscal
și constată că aceste prevederi sunt neconstituționale în măsura în care condiționează acordarea alocației de stat pentru
copii de urmarea învățământului general obligatoriu și de încadrarea în una dintre formele de învățământ prevăzute de
lege.
Decizia se comunică celor două Camere ale Parlamentului și Guvernului.
Definitivă și general obligatorie.
Pronunțată în ședința din data de 21 martie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

D E C I Z I A Nr. 288
din 28 martie 2006

referitoare la excepția de neconstituționalitate a prevederilor art. 5 pct. 2
din Ordonanța Guvernului nr. 102/2000 privind statutul și regimul refugiaților în România
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Mihaela Cîrstea
Valentina Bărbățeanu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 5 pct. 2 din Ordonanța Guvernului
nr. 102/2000 privind statutul și regimul refugiaților în
România, excepție ridicată de Zhu Weifen în Dosarul
nr. 3.464/RF/2005 al Tribunalului București — Secția a VIII-a
conflicte de muncă, asigurări sociale, contencios
administrativ și fiscal.
La apelul nominal se constată lipsa părților, față de care
procedura de citare este legal îndeplinită.
Curtea dispune a se face apelul și în dosarele
nr. 28D/2006 și nr. 29D/2006, având ca obiect aceeași
excepție, ridicată de John Johnson și Saadawi Yousef în
dosarele nr. 6.827/RF/2005 și, respectiv, nr. 4.653/RF/2005
ale Tribunalului București — Secția a VIII-a conflicte de
muncă, asigurări sociale, contencios administrativ și fiscal.

La apelul nominal se constată lipsa părților, față de care
procedura de citare este legal îndeplinită.
Curtea, din oficiu, pune în discuție conexarea dosarelor.
Reprezentantul Ministerului Public este de acord cu
conexarea.
Curtea, în temeiul art. 14 și al art. 53 alin. (5) din
Legea nr. 47/1992 privind organizarea și funcționarea Curții
Constituționale, raportate la art. 164 din Codul de
procedură civilă, dispune conexarea dosarelor nr. 28D/2006
și nr. 29D/2006 la Dosarul nr. 26D/2006, care a fost primul
înregistrat.
Cauza fiind în stare de judecată, președintele acordă
cuvântul reprezentantului Ministerului Public, care pune
concluzii de respingere a excepției ca neîntemeiată.
CURTEA,

având în vedere actele și lucrările dosarelor, constată
următoarele:
Prin încheierile din 24 noiembrie 2005, pronunțate în
dosarele nr. 3.464/RF/2005, nr. 6.827/RF/2005 și
nr. 4.653/RF/2005, Tribunalul București — Secția a VIII-a
conflicte de muncă, asigurări sociale, contencios
administrativ și fiscal a sesizat Curtea Constituțională cu
excepția de neconstituționalitate a dispozițiilor art. 5
alin. (1) pct. 2, art. 5 alin. (1) și art. 5 lit. b) din Ordonanța
Guvernului nr. 102/2000 privind statutul și regimul
refugiaților în România, republicată. Excepția a fost ridicată
de Zhu Weifen, John Johnson și Saadawi Yousef în cauze

4

MONITORUL OFICIAL AL ROMÂNIEI, PARTEA I, Nr. 348/18.IV.2006

având ca obiect soluționarea recursurilor declarate de
aceștia împotriva sentințelor de respingere a plângerilor
formulate împotriva unor hotărâri ale Oficiului Național
pentru Refugiați privind cereri de acordare a statutului de
refugiat.
În motivările excepțiilor de neconstituționalitate, având
un conținut similar, se susține, în esență, că textele de
lege criticate din Ordonanța Guvernului nr. 102/2000
contravin prevederilor constituționale ale art. 22 alin. (2),
interpretate prin raportare la dispozițiile art. 3 din Convenția
pentru apărarea drepturilor omului și a libertăților
fundamentale, precum și la jurisprudența Curții Europene a
Drepturilor Omului. Se consideră, de asemenea, că textele
de lege ce fac obiectul excepției sunt neconstituționale
datorită lipsei lor de precizie și claritate, existând
posibilitatea interpretării și aplicării lor în mod arbitrar.
Tribunalul București — Secția a VIII-a conflicte de
muncă, asigurări sociale, contencios administrativ și fiscal
apreciază că excepția de neconstituționalitate este
neîntemeiată.
Potrivit prevederilor art. 30 alin. (1) din Legea
nr. 47/1992, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul consideră că excepția de neconstituționalitate
nu este întemeiată. În acest sens invocă jurisprudența
Curții Constituționale în materie.
Avocatul Poporului apreciază că prevederile de lege
criticate sunt constituționale, fiind conforme atât dispozițiilor
art. 22 alin. (2) din Constituție, cât și celor ale art. 3 din
Convenția pentru apărarea drepturilor omului și a libertăților
fundamentale.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile

legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie,
conform încheierilor de sesizare, prevederile art. 5 alin. (1)
pct. 2, art. 5 alin. (1) și art. 5 lit. b) din Ordonanța
Guvernului nr. 102/2000 privind statutul și regimul
refugiaților în România, republicată în Monitorul Oficial al
României, Partea I, nr. 1.136 din 1 decembrie 2004. Se
observă însă că, în realitate, în urma republicării, textul
criticat este cel al art. 5 pct. 2, care prevede: îProtecția
umanitară condiționată se poate acorda străinului care nu
îndeplinește condițiile prevăzute la art. 2 alin. (1) și cu privire la
care există motive serioase să se creadă că, dacă va fi returnat
în țara de origine, riscă să sufere o vătămare a drepturilor sale
constând în: (...)
2. tortură, tratamente sau pedepse inumane ori degradante;“.
În opinia autorilor excepției de neconstituționalitate,
aceste dispoziții de lege contravin prevederilor art. 22
alin. (2) din Constituție și celor ale art. 3 din Convenția
pentru apărarea drepturilor omului și a libertăților
fundamentale, ambele referitoare la interzicerea torturii și
tratamentelor inumane ori degradante.
Examinând excepția de neconstituționalitate, Curtea
constată că dispozițiile art. 5 pct. 2 din Ordonanța
Guvernului nr. 102/2000 privind statutul și regimul
refugiaților în România au mai format în numeroase rânduri
obiect al controlului de constituționalitate, cu o motivare
similară și prin raportare la aceleași prevederi
constituționale și convenționale ca și în cauza de față.
Astfel, de exemplu, prin Decizia nr. 21 din 12 ianuarie
2006, publicată în Monitorul Oficial al României, Partea I,
nr. 117 din 7 februarie 2006, Curtea a respins excepția ca
neîntemeiată, pentru considerentele acolo reținute.
Cele statuate prin decizia menționată își mențin
valabilitatea, în cauza de față neintervenind elemente noi
de natură să determine reconsiderarea jurisprudenței Curții
în această materie.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 5 pct. 2 din Ordonanța Guvernului nr. 102/2000
privind statutul și regimul refugiaților în România, excepție ridicată de Zhu Weifen, John Johnson și Saadawi Yousef în
dosarele nr. 3.464/RF/2005, nr. 6.827/RF/2005 și, respectiv, nr. 4.653/RF/2005 ale Tribunalului București — Secția a VIII-a
conflicte de muncă, asigurări sociale, contencios administrativ și fiscal.
Definitivă și general obligatorie.
Pronunțată în ședința publică din data de 28 martie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

MONITORUL OFICIAL AL ROMÂNIEI, PARTEA I, Nr. 348/18.IV.2006

HOTĂRÂRI

ALE

GUVERNULUI

5

ROMÂNIEI

GUVERNUL ROMÂNIEI

HOTĂRÂRE
privind suplimentarea bugetului Societății Române de Radiodifuziune
din Fondul de rezervă bugetară la dispoziția Guvernului pe anul 2006,
pentru lucrări de reparații la Sala de concerte Mihail Jora
În temeiul art. 108 din Constituția României, republicată, al art. 30 alin. (2) din Legea nr. 500/2002 privind finanțele
publice, cu modificările ulterioare, precum și al art. 11 lit. a) din Legea bugetului de stat pe anul 2006 nr. 379/2005,
Guvernul României adoptă prezenta hotărâre.
Art. 1. — Se aprobă suplimentarea bugetului Societății
Române de Radiodifuziune la capitolul 67.01 îCultură,
recreere și religie“, titlul îBunuri și servicii“, cu suma de
759 mii lei (RON), din Fondul de rezervă bugetară la
dispoziția Guvernului pe anul 2006, pentru lucrări de
reparații și achiziționarea dotărilor necesare la Sala de
concerte Mihail Jora.

Art. 2. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Societății Române de
Radiodifuziune pe anul 2006.
Art. 3. — Sumele rămase neutilizate până la data de
10 decembrie 2006 se restituie la Fondul de rezervă
bugetară la dispoziția Guvernului.

PRIM-MINISTRU

CĂLIN POPESCU-TĂRICEANU
Contrasemnează:
Directorul general al Societății Române de Radiodifuziune,
Maria Țoghină
p. Ministrul finanțelor publice,
Cătălin Doica,
secretar de stat
București, 5 aprilie 2006.
Nr. 426.

GUVERNUL ROMÂNIEI

HOTĂRÂRE
pentru aprobarea plății contribuțiilor voluntare, în lei, ale României la programele
și fondurile de dezvoltare ale Organizației Națiunilor Unite pe anul 2006
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă plata contribuțiilor voluntare, în lei,
ale României la programele și fondurile de dezvoltare ale
Organizației Națiunilor Unite pe anul 2006, în sumă totală
de 602.800 lei (RON), prevăzute în anexa care face parte
integrantă din prezenta hotărâre.

Art. 2. — Sumele necesare plății contribuțiilor prevăzute
la art. 1 se suportă din fondurile aprobate cu această
destinație în bugetul Ministerului Afacerilor Externe pe
anul 2006.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul afacerilor externe,
Anton Niculescu,
secretar de stat
Ministrul finanțelor publice,
Sebastian Teodor Gheorghe Vlădescu
București, 12 aprilie 2006.
Nr. 472.

6

MONITORUL OFICIAL AL ROMÂNIEI, PARTEA I, Nr. 348/18.IV.2006
ANEXĂ
C O N T R I B U Ț I I L E V O L U N T A R E,

în lei, ale României la programele și fondurile de dezvoltare ale Organizației Națiunilor Unite pe anul 2006
Nr.
crt.

1.

Programul/Fondul de dezvoltare
al Organizației Națiunilor Unite

Contribuția pe anul 2006
(lei RON)

100.000
42.800
160.000

TOTAL:

2.
3.

Programul Națiunilor Unite pentru Dezvoltare (PNUD):
— costuri suportate de Guvernul României pentru Oficiul PNUD
de la București (GLOC)
— contribuția voluntară pentru programe
Fondul Națiunilor Unite pentru Copii (UNICEF)
Centrul de Informare și Documentare al Națiunilor Unite

602.800

300.000

GUVERNUL ROMÂNIEI

HOTĂRÂRE
privind suplimentarea bugetului Ministerului Administrației și Internelor din Fondul
de rezervă bugetară la dispoziția Guvernului, prevăzut în bugetul de stat pe anul 2006
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Administrației și Internelor pe anul 2006 din Fondul de
rezervă bugetară la dispoziția Guvernului, prevăzut în
bugetul de stat pe anul 2006, cu suma de 1.015 mii lei (RON),
conform anexei care face parte integrantă din prezenta
hotărâre.

Art. 2. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și

în

volumul

și

structura

bugetului

Ministerului

Administrației și Internelor pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 12 aprilie 2006.
Nr. 474.
ANEXĂ
SITUAȚIE

privind suplimentarea bugetului Ministerului Administrației și Internelor din Fondul de rezervă
bugetară la dispoziția Guvernului, prevăzut în bugetul de stat pe anul 2006
Explicații

CHELTUIELI — TOTAL GENERAL
BUGET DE STAT
ALTE TRANSFERURI
AUTORITĂȚI PUBLICE ȘI ACȚIUNI EXTERNE
ALTE TRANSFERURI

— programe comunitare
ORDINE PUBLICĂ ȘI SIGURANȚĂ NAȚIONALĂ
ALTE TRANSFERURI

— programe cu finanțare rambursabilă
ÎNVĂȚĂMÂNT
ALTE TRANSFERURI

— programe cu finanțare rambursabilă

Cod

5000
5001
55
5101
55
550107
6101
55
550103
6501
55
550103

Suma
— mii lei —
(RON)

1.015
1.015
1.015
600
600
600
215
215
215
200
200
200

7

MONITORUL OFICIAL AL ROMÂNIEI, PARTEA I, Nr. 348/18.IV.2006
GUVERNUL ROMÂNIEI

HOTĂRÂRE
privind trecerea unei construcții aflate în administrarea Ministerului Administrației și Internelor
din domeniul public al statului în domeniul privat al acestuia
În temeiul art. 108 din Constituția României, republicată, al art. 10 alin. (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare, și al art. 2 din Ordonanța
Guvernului nr. 112/2000 pentru reglementarea procesului de scoatere din funcțiune, casare și valorificare a activelor
corporale care alcătuiesc domeniul public al statului și al unităților administrativ-teritoriale, aprobată prin Legea
nr. 246/2001,
Guvernul României adoptă prezenta hotărâre.
Art. 1. — Se aprobă trecerea din domeniul public al
statului în domeniul privat al acestuia a unei construcții
aflate în administrarea Ministerului Administrației și
Internelor, situată în municipiul București, str. Dinu Vintilă
nr. 6—6A, sectorul 2, identificată potrivit anexei care face
parte integrantă din prezenta hotărâre.

Art. 2. — Trecerea în domeniul privat al statului a
construcției prevăzute la art. 1 se face în vederea scoaterii
din funcțiune și casării acesteia.
Art. 3. — După scoaterea din funcțiune și casarea
construcției prevăzute la art. 1, Ministerul Administrației și
Internelor își va actualiza în mod corespunzător datele din
evidența cantitativ-valorică.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
Ministrul finanțelor publice,
Sebastian Teodor Gheorghe Vlădescu
București, 12 aprilie 2006.
Nr. 477.
ANEXĂ
DATELE DE IDENTIFICARE

a construcției aflate în administrarea Ministerului Administrației și Internelor, care trece din domeniul public
al statului în domeniul privat al acestuia
Adresa imobilului

Municipiul București,
str. Dinu Vintilă
nr. 6—6A, sectorul 2

Persoana juridică care
administrează imobilul

Ministerul Administrației și
Internelor — Inspectoratul
General al Poliției Române

Caracteristicile tehnice
ale imobilului

Clădire:
— suprafața construită =
2.459 m2
— suprafața desfășurată =
5.266 m2
— valoarea contabilă =
2.506.838,672 lei (RON)

Numărul de inventar atribuit
de Ministerul Finanțelor Publice

113.941

GUVERNUL ROMÂNIEI

HOTĂRÂRE
privind atribuirea destinației de reședință, pentru persoanele care au avut calitatea de șef
al statului român, unor imobile proprietate publică a statului, aflate în administrarea
Regiei Autonome îAdministrația Patrimoniului Protocolului de Stat“
Având în vedere prevederile Legii nr. 406/2001 privind acordarea unor drepturi persoanelor care au avut calitatea
de șef al statului român,
în temeiul art. 108 din Constituția României, republicată, și al art. 9 din Ordonanța Guvernului nr. 19/2002 privind
unele măsuri pentru constituirea și utilizarea fondului locativ de protocol, proprietate publică a statului, și pentru vânzarea
unor imobile, proprietate privată a statului, aflate în administrarea Regiei Autonome îAdministrația Patrimoniului Protocolului
de Stat“, aprobată cu modificări prin Legea nr. 640/2002,

8

MONITORUL OFICIAL AL ROMÂNIEI, PARTEA I, Nr. 348/18.IV.2006
Guvernul României adoptă prezenta hotărâre.

Articol
reședință,
al statului
prevăzute

unic. — Se aprobă atribuirea destinației de
pentru persoanele care au avut calitatea de șef
român, unor imobile, având datele de identificare
în anexa care face parte integrantă din prezenta

hotărâre, aflate în proprietatea publică a statului și în
administrarea Regiei Autonome îAdministrația Patrimoniului
Protocolului de Stat“.

PRIM-MINISTRU

CĂLIN POPESCU-TĂRICEANU
Contrasemnează:
Ministrul delegat pentru coordonarea
Secretariatului General al Guvernului,
Mihai Alexandru Voicu
Ministrul finanțelor publice,
Sebastian Teodor Gheorghe Vlădescu
București, 12 aprilie 2006.
Nr. 478.
ANEXĂ
LISTA

imobilelor cu destinație de reședință oficială pentru persoanele care au avut calitatea de șef al statului român
Nr.
crt.

Adresa imobilului

Nr. inventar M.F.P.

Caracteristicile tehnice ale imobilului

1.

Vila Pictor Mirea, str. Pictor G.D. Mirea
nr. 4, sectorul 1, București

20.315

Construcție:
— suprafața construită totală = 246,06 m2
— suprafața desfășurată = 600,7 m2
— subsol — suprafața utilă = 135,06 m2
— mansardă — suprafața utilă = 79,78 m2
— parter — suprafața utilă = 143,66 m2
— etaj — suprafața utilă = 131,32 m2
— garaj/magazie — suprafața utilă = 35,79 m2
Teren aferent — 429,38 m2

2.

Imobil Palat Elisabeta, șos. Kiseleff nr. 28,
sectorul 1, București

20.336

Construcții:
— CF nr. 53.448, nr. topo 19.921, a localității
București, sectorul 1
— construcție (palat) — 1.383 m2
— anexă — 193 m2
— bazin — 50 m2
— pavilion — 10 m2
— pavilion — 9 m2
— suprafața construită totală — 1.645 m2
Teren aferent — 12.977 m2

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 348/18.IV.2006 conține 8 pagini.

Prețul: 0,60 lei noi/6.000 lei vechi

&JUYDGY|115248]
ISSN 1453—4495

