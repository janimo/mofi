PARTEA

Anul 174 (XVIII) — Nr. 350

I

Miercuri, 19 aprilie 2006

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
LEGI ȘI DECRETE

86.

— Lege privind Codul vamal al României ............

1–32

387.

— Decret pentru promulgarea Legii privind Codul
vamal al României ....................................................

32

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind Codul vamal al României
Parlamentul României adoptă prezenta lege.

TITLUL I
Dispoziții generale
CAPITOLUL I
Domeniul de aplicare și definiții
Art. 1. — (1) Reglementările vamale cuprind prezentul
cod, regulamentul de aplicare a acestuia, precum și alte
acte normative care conțin prevederi referitoare la domeniul
vamal.
(2) Codul vamal se aplică schimbului de mărfuri și
bunuri dintre România și alte țări, fără a aduce atingere
reglementărilor speciale prevăzute în alte domenii.
Art. 2. — (1) Reglementările vamale se aplică în mod
uniform pe întreg teritoriul vamal al României, în măsura în
care nu există dispoziții contrare prevăzute în acordurile și
convențiile internaționale la care România este parte.

(2) Introducerea sau scoaterea din țară a mărfurilor, a
mijloacelor de transport și a oricăror alte bunuri este
permisă numai prin punctele de trecere a frontierei de stat.
(3) În punctele de trecere a frontierei de stat și pe
teritoriul țării sunt organizate birouri vamale care
funcționează potrivit legii.
(4) La trecerea frontierei de stat, mărfurile, mijloacele de
transport și orice alte bunuri sunt supuse controlului vamal
și aplicării reglementărilor vamale numai de autoritatea
vamală.
Art. 3. — (1) Teritoriul vamal al României cuprinde
teritoriul statului român, delimitat de frontiera de stat a
României, precum și marea teritorială a României,
delimitată conform normelor dreptului internațional și
legislației române în materie.
(2) Teritoriul vamal al României include și spațiul aerian
al teritoriului țării și al mării teritoriale.
Art. 4. — În sensul prezentei legi, termenii și expresiile
de mai jos au următoarele semnificații:

2

MONITORUL OFICIAL AL ROMÂNIEI, PARTEA I, Nr. 350/19.IV.2006

1. persoană — persoană fizică sau juridică; în această
definiție se încadrează și o asociație de persoane fizice
care, deși nu are personalitate juridică, este recunoscută
de lege;
2. persoană stabilită în România — o persoană fizică cu
domiciliul ori cu reședința în România sau o persoană
juridică care are sediul social, sediul central sau sediul
permanent în România ori asociația de persoane prevăzută
la pct. 1 cu sediul în România;
3. autoritate vamală — autoritate învestită, în principal,
cu aplicarea reglementărilor vamale;
4. birou vamal — unitate a autorității vamale în care pot
fi îndeplinite, în totalitate sau în parte, formalitățile
prevăzute în reglementările vamale;
5. birou vamal de intrare — biroul vamal desemnat de
autoritatea vamală conform reglementărilor vamale, către
care mărfurile introduse pe teritoriul vamal al României
trebuie să fie dirijate fără întârziere și la care acestea sunt
supuse controalelor corespunzătoare la intrare, destinate
analizei de risc;
6. birou vamal de import — biroul vamal desemnat de
autoritatea vamală conform reglementărilor vamale, la care
trebuie să fie îndeplinite formalitățile vamale și controlul
corespunzător destinat evaluării riscurilor, pentru a da o
destinație vamală mărfurilor introduse pe teritoriul vamal al
României;
7. birou vamal de export — biroul vamal desemnat de
autoritatea vamală, conform reglementărilor vamale, la care
trebuie să fie îndeplinite formalitățile vamale și controlul
corespunzător destinat evaluării riscurilor, pentru a da o
destinație vamală mărfurilor care ies de pe teritoriul vamal
al României;
8. birou vamal de ieșire — biroul vamal desemnat de
autoritatea vamală, conform reglementărilor vamale, la care
mărfurile trebuie să fie prezentate înainte de a ieși de pe
teritoriul vamal al României și unde acestea sunt supuse
controlului vamal de ieșire destinat analizei de risc;
9. decizie — orice act oficial al autorității vamale privind
reglementările vamale, referitor la un anumit caz, care
produce efecte juridice asupra uneia sau mai multor
persoane identificate ori identificabile, inclusiv informațiile
tarifare obligatorii și informațiile obligatorii în materie de
origine;
10. statut vamal — statutul unei mărfi ca fiind marfă
românească sau străină;
11. mărfuri românești:
a) mărfuri obținute în întregime pe teritoriul vamal al
României, cu respectarea condițiilor de origine prevăzute în
prezentul cod, care nu încorporează mărfuri importate din
alte țări. Mărfurile obținute din mărfuri plasate sub un regim
suspensiv nu se consideră a avea statut de marfă
românească în cazurile de importanță economică specială
determinate prin regulamentul vamal;
b) mărfuri importate care au fost puse în liberă
circulație;
c) mărfuri obținute pe teritoriul vamal al României fie
din mărfurile prevăzute la lit. a) și b), fie din mărfurile
prevăzute la lit. b);
12. mărfuri străine — altele decât cele definite la
pct. 11; mărfurile românești își pierd statutul vamal când
sunt scoase de pe teritoriul vamal al României;
13. datorie vamală — obligația unei persoane de a plăti
cuantumul drepturilor de import sau de export;
14. drepturi de import:
a) taxele vamale și taxele cu efect echivalent cu al
taxelor vamale de plătit la importul de mărfuri;
b) taxele agricole și alte taxe la import introduse prin
reglementările privind politica agricolă sau prin

reglementările specifice aplicabile anumitor mărfuri rezultate
din transformarea produselor agricole, dacă este cazul;
15. drepturi de export:
a) taxele vamale și taxele cu efect echivalent cu al
taxelor vamale de plătit la exportul mărfurilor;
b) taxele agricole și alte taxe la export introduse prin
reglementările privind politica agricolă sau prin
reglementările specifice aplicabile anumitor mărfuri rezultate
din transformarea produselor agricole, dacă este cazul;
16. debitor — orice persoană obligată să achite datoria
vamală;
17. supraveghere vamală — orice acțiune a autorității
vamale pentru asigurarea respectării reglementărilor vamale
și, când este cazul, a altor dispoziții aplicabile mărfurilor
aflate sub supraveghere vamală;
18. control vamal — acte specifice efectuate de
autoritatea vamală pentru a asigura aplicarea corectă a
reglementărilor vamale și a altor dispoziții legale privind
intrarea, ieșirea, tranzitul, transferul și destinația finală ale
mărfurilor care circulă între teritoriul vamal al României și
alte țări, inclusiv staționarea mărfurilor care nu au statutul
de mărfuri românești; aceste acte pot să includă verificarea
mărfurilor, a datelor înscrise în declarație, existența și
autenticitatea documentelor electronice sau scrise,
examinarea evidențelor contabile ale agenților economici și
a altor înscrisuri, controlul mijloacelor de transport, controlul
bagajelor și al altor mărfuri transportate de sau aflate
asupra persoanelor, precum și efectuarea de verificări
administrative și alte acte similare;
19. destinație vamală a mărfurilor:
a) plasarea mărfurilor sub un regim vamal;
b) introducerea mărfurilor într-o zonă liberă sau
antrepozit liber;
c) reexportul acestora în afara teritoriului vamal al
României;
d) distrugerea mărfurilor;
e) abandonarea mărfurilor în favoarea statului;
20. regim vamal:
a) punerea în liberă circulație;
b) tranzitul;
c) antrepozitarea vamală;
d) perfecționarea activă;
e) transformarea sub control vamal;
f) admiterea temporară;
g) perfecționarea pasivă;
h) exportul;
21. declarație vamală — actul cu caracter public, prin
care o persoană manifestă, în formele și modalitățile
prevăzute în reglementările vamale, voința de a plasa
mărfurile sub un anumit regim vamal;
22. declarant — persoana care întocmește declarația
vamală în nume propriu sau persoana în numele căreia se
face o declarație vamală;
23. prezentarea mărfurilor în vamă — reprezintă
înștiințarea autorității vamale, în modalitatea prevăzută de
lege, despre sosirea mărfurilor la biroul vamal sau în orice
alt loc desemnat ori aprobat de autoritatea vamală;
24. liber de vamă — acțiune prin care autoritatea
vamală lasă la dispoziția titularului declarației vamale
mărfurile vămuite în scopul prevăzut de regimul vamal sub
care acestea au fost plasate;
25. titularul regimului — persoana în numele căreia s-a
făcut declarația vamală sau persoana căreia i-au fost
transferate drepturile și obligațiile persoanei menționate
anterior în privința regimului vamal;
26. titularul autorizației — persoana căreia i s-a eliberat
o autorizație;

MONITORUL OFICIAL AL ROMÂNIEI, PARTEA I, Nr. 350/19.IV.2006
27. risc — probabilitatea producerii, la intrarea, ieșirea,
tranzitul, transferul și destinația finală ale mărfurilor care
circulă între teritoriul vamal al României și alte țări și la
staționarea mărfurilor care nu au statutul de mărfuri
românești, a unui eveniment care fie:
a) împiedică aplicarea corectă a reglementărilor legale, fie
b) compromite interesele financiare ale României, fie
c) constituie o amenințare pentru securitatea și
siguranța României, pentru sănătatea publică, pentru mediu
sau pentru consumatori;
28. gestionarea riscurilor — determinarea sistematică a
riscurilor și punerea în practică a tuturor măsurilor
necesare pentru a limita expunerea la riscuri; acest termen
include activități de genul colectării de date și de informații,
analizării și evaluării riscurilor, recomandării și adoptării de
măsuri, precum și controlul și evaluarea periodică ale
procesului și ale rezultatelor sale, pe bază de surse și de
strategii naționale și internaționale.
CAPITOLUL II
Sistemul instituțional al autorității vamale
SECȚIUNEA 1
Structura organizatorică a autorității vamale

Art. 5. — (1) Activitatea autorității vamale se exercită
prin:
a) Autoritatea Națională a Vămilor;
b) direcțiile regionale vamale;
c) birourile vamale.
(2) În cadrul birourilor vamale se pot înființa puncte
vamale.
Art. 6. — (1) Autoritatea Națională a Vămilor este organ
de specialitate al administrației publice centrale, cu
personalitate juridică, finanțat de la bugetul de stat, care
se organizează și funcționează în subordinea Ministerului
Finanțelor Publice, în cadrul Agenției Naționale de
Administrare Fiscală. Organizarea și funcționarea acesteia
se aprobă prin hotărâre a Guvernului.
(2) Autoritatea vamală are o siglă ale cărei caracteristici
se stabilesc prin hotărâre a Guvernului.
(3) Salarizarea, precum și drepturile și îndatoririle
personalului vamal sunt cele prevăzute de lege pentru
funcționarii publici și de Statutul personalului vamal.
(4) Funcțiile generale și specifice utilizate în Autoritatea
Națională a Vămilor, în direcțiile regionale vamale, în
birourile și în punctele vamale se stabilesc prin lege.
Art. 7. — (1) Direcțiile regionale vamale și birourile
vamale sunt unități subordonate Autorității Naționale a
Vămilor.
(2) Deschiderea de noi birouri vamale de frontieră sau
închiderea celor existente se face prin hotărâre a
Guvernului.
(3) Direcțiile regionale vamale, birourile vamale de
interior și punctele vamale se înființează prin decizie a
Autorității Naționale a Vămilor.
Art. 8. — Autoritatea vamală își desfășoară activitatea
în sedii proprii sau, când acest lucru nu este posibil, în
spații date în folosință gratuită de către deținătorii legali.
SECȚIUNEA a 2-a
Atribuțiile autorității vamale

Art. 9. — (1) Autoritatea vamală exercită, în cadrul
politicii vamale a statului, atribuțiile conferite prin
reglementările vamale pentru realizarea controlului vamal al
mărfurilor introduse sau scoase din țară.

3

(2) Controlul vamal se efectuează la birourile și punctele
vamale de către personalul autorității vamale, sub
îndrumarea și controlul direcțiilor regionale vamale și ale
Autorității Naționale a Vămilor.
(3) În cazurile și condițiile prevăzute de prezentul cod
și de regulamentul vamal, controlul vamal se poate efectua
și în alte locuri decât cele prevăzute la alin. (2).
Art. 10. — (1) Autoritatea vamală are dreptul să
efectueze controlul vamal al mijloacelor de transport și al
mărfurilor, precum și al bunurilor și valorilor aparținând
persoanelor fizice, prezentate la introducerea sau la
scoaterea lor din țară.
(2) În cazul în care se refuză prezentarea, autoritatea
vamală are dreptul să efectueze controlul vamal din proprie
inițiativă, fără acordul titularului.
(3) Când există indicii temeinice de fraudă, se poate
efectua, cu aprobarea șefului biroului vamal, controlul
vamal corporal sumar, cu respectarea normelor de igienă
și în încăperi separate, de către persoane de același sex
cu persoana controlată. Se consideră că există indicii
temeinice de fraudă în situațiile când agentul vamal:
a) descoperă în timpul controlului indicii cu privire la
existența unor mărfuri nedeclarate sau ascunse;
b) deține informații despre intenția persoanei controlate
de a săvârși contravenții sau infracțiuni vamale;
c) posedă date că persoana controlată a săvârșit
contravenții sau infracțiuni vamale;
d) constată comportamente neobișnuite din partea
persoanei controlate.
(4) Controlul vamal corporal sumar nu are caracterul
percheziției corporale prevăzute în Codul de procedură
penală.
Art. 11. — (1) Autoritatea vamală, când are informații
cu privire la persoanele care, la trecerea frontierei de stat,
ar transporta droguri sau precursori ai acestora ascunși în
corpul lor, poate, pe baza consimțământului acestora, să le
supună unui examen de investigare medicală.
(2) În caz de refuz, agentul vamal solicită parchetului în
a cărui rază de competență se află biroul vamal
autorizarea pentru examinarea medicală și reținerea
persoanei. Rezultatele examinării medicale se prezintă
parchetului în scopul aplicării procedurilor penale.
Art. 12. — (1) Personalul vamal este învestit cu
exercițiul autorității publice și are dreptul să conducă la
sediul biroului vamal persoanele suspecte de încălcarea
reglementărilor vamale, a căror identitate nu a putut fi
stabilită în condițiile legii.
(2) Echipajele mobile ale autorității vamale, identificabile
prin dotări și însemne specifice, au dreptul de a opri
mijloacele de transport, în vederea verificării respectării
reglementărilor vamale, folosind semnale formale specifice.
Când conducătorii mijloacelor de transport refuză să
oprească, pot fi utilizate pentru imobilizare și alte modalități
prevăzute de lege.
(3) În caz de infracțiuni flagrante, personalul vamal are
obligația să îl înainteze de îndată procurorului pe făptuitor,
împreună cu lucrările efectuate și cu mijloacele de probă.
Art. 13. — (1) Personalul vamal abilitat are dreptul ca,
în vederea efectuării controlului vamal în condițiile legii, să
urce la bordul oricăror nave, inclusiv al celor militare, aflate
în porturile maritime sau fluviale, precum și în rada
acestora.
(2) Comandantul sau, în absența acestuia, secundul
navei comerciale ori militare este obligat să primească
autoritatea vamală, să o însoțească în timpul controlului și
să îi creeze posibilitatea de a verifica orice loc de pe navă
susceptibil de a ascunde mărfuri sau valori supuse
reglementărilor vamale.

4

MONITORUL OFICIAL AL ROMÂNIEI, PARTEA I, Nr. 350/19.IV.2006

(3) Prevederile alin. (1) și (2) se aplică și aeronavelor
comerciale sau militare aflate în aeroporturi, la sosirea ori
plecarea din țară.
Art. 14. — (1) Autoritatea vamală poate controla
mărfurile supuse reglementărilor vamale în orice loc s-ar
afla pe teritoriul țării. Pe durata controlului și a verificărilor
efectuate de personalul vamal cu atribuții în acest domeniu
se pot reține, potrivit legii, de la persoanele fizice și
juridice, documente de orice natură și pe orice fel de
suport, care pot facilita îndeplinirea misiunii de control.
Reținerea documentelor se face pe baza unui procesverbal.
(2) În acest scop, autoritatea vamală poate:
a) verifica, în condițiile legii, clădiri, depozite, terenuri,
mijloace de transport susceptibile de a transporta mărfuri
supuse unui regim vamal sau care ar trebui supuse unui
regim vamal, precum și orice alte obiective;
b) preleva, în condițiile legii, probe pe care le
analizează în laboratoarele proprii sau agreate, în vederea
identificării și expertizării mărfurilor;
c) efectua investigații, supravegheri și verificări în
cazurile în care sunt semnalate situații de încălcare a
reglementărilor vamale;
d) desfășura activitățile necesare pentru gestionarea
riscurilor;
e) exercita controlul ulterior la sediul agenților economici
asupra schimbului de mărfuri dintre România și alte țări, în
scopul verificării respectării reglementărilor vamale;
f) identifica, pe bază de documente, persoanele care se
află în raza de activitate a biroului vamal, precum și
persoanele care au legătură cu mărfurile și se află în
locurile verificate potrivit lit. a);
g) participa, în condițiile legii, la realizarea livrărilor
supravegheate;
h) coopera direct cu alte instituții centrale române sau
cu administrații vamale străine, în condițiile legii și cu
respectarea obligațiilor ce decurg din convențiile și
înțelegerile la care România este parte;
i) culege, prelucra și utiliza informații specifice necesare
pentru prevenirea și combaterea încălcării reglementărilor
vamale, inclusiv prin gestionarea, potrivit legii, a unor baze
de date privind schimbul de mărfuri.
Art. 15. — Pentru efectuarea controlului vamal al
mărfurilor și, când este cazul, instituțiile și orice alte
persoane au obligația să pună la dispoziție autorității
vamale, fără plată, datele și informațiile pe care le dețin
referitoare la acele mărfuri. Aceste date și informații se
transmit, în scris sau înregistrate pe alt suport material
compatibil, în termenul solicitat.
Art. 16. — (1) Organele poștale sunt obligate să
prezinte pentru control, autorității vamale aflate în incinta
oficiului poștal, coletele și trimiterile poștale internaționale,
cu respectarea normelor poștale.
(2) În exercitarea atribuțiilor de control, autoritatea
vamală nu poate să aducă atingere secretului
corespondenței și trimiterilor poștale.
Art. 17. — (1) Autoritatea vamală își exercită atribuțiile
pe întreg teritoriul vamal al României, în condițiile stabilite
prin prezentul cod.
(2) Organele de poliție și alte autorități publice ce au,
potrivit legii, competențe în domeniul controlului fiscal, al
circulației și utilizării mărfurilor pe teritoriul vamal al
României sunt obligate să anunțe de îndată autoritatea
vamală cea mai apropiată când constată încălcări ale
reglementărilor vamale și să depună la aceasta mărfurile
care au făcut obiectul acelor încălcări, precum și
documentele doveditoare.

Art. 18. — (1) În scopul prevenirii încălcării
reglementărilor vamale, se instituie o zonă specială de
supraveghere vamală, cuprinsă între limita exterioară a
mării teritoriale și frontiera de stat, precum și o fâșie de
30 km în interiorul frontierei de stat.
(2) În zona specială de supraveghere vamală autoritatea
vamală efectuează și alte acțiuni specifice, prin înființarea
de posturi de supraveghere vamală, permanente sau
temporare, fixe ori mobile. Totodată, realizează controale
inopinate, urmărește și identifică persoanele suspectate de
încălcarea reglementărilor vamale.
SECȚIUNEA a 3-a
Drepturile și obligațiile autorității vamale

Art. 19. — Autoritatea Națională a Vămilor și direcțiile
regionale vamale exercită coordonarea, îndrumarea și
controlul efectuării operațiunilor realizate de birourile
vamale, asigurând aplicarea uniformă a reglementărilor
vamale.
Art. 20. — Birourile vamale efectuează operațiunile de
control și supraveghere vamală în cazurile și în condițiile
prevăzute de reglementările vamale.
Art. 21. — Autoritatea vamală comunică, în condițiile
legii, la cererea ministerelor și a altor instituții centrale,
precum și a Băncii Naționale a României, date privind
operațiunile vamale care le sunt necesare pentru
îndeplinirea atribuțiilor lor prevăzute de lege.
SECȚIUNEA a 4-a
Personalul vamal. Drepturi și obligații

Art. 22. — Personalul vamal cuprinde funcționarii numiți
în funcția publică în cadrul sistemului instituțional al
autorității vamale.
Art. 23. — Condițiile de recrutare, de numire în funcția
publică, de promovare și evaluare, precum și de încetare a
raportului de serviciu se stabilesc prin legislația aplicabilă
funcționarilor publici și personalului vamal.
Art. 24. — Personalul vamal poartă, în timpul serviciului,
uniformă, însemne, ecusoane distincte și, după caz,
echipament de protecție, care se atribuie gratuit. Modelul și
durata de întrebuințare ale acestora se stabilesc prin
hotărâre a Guvernului.
Art. 25. — (1) Personalul vamal își exercită atribuțiile în
cadrul operațiunilor de control și supraveghere vamală
numai pe baza legitimațiilor de serviciu, în care sunt
înscrise competențele conferite prin normele legale.
(2) Organele de poliție sunt obligate să acorde, la
cerere, sprijin autorității vamale în exercitarea atribuțiilor
care le revin.
Art. 26. — Personalul vamal, în exercitarea atribuțiilor
de serviciu, beneficiază de ocrotirea specială prevăzută de
lege pentru ofițerii de poliție.
Art. 27. — (1) Personalul vamal care are dreptul de a
purta și a face uz de armă, în conformitate cu normele
legale privind regimul armelor și al munițiilor, se stabilește
de conducătorul Autorității Naționale a Vămilor, cu
aprobarea ministrului finanțelor publice.
(2) Condițiile în care personalul vamal are dreptul să
dețină și să poarte arme se stabilesc prin hotărâre a
Guvernului.
Art. 28. — Personalul vamal, indiferent de funcția
deținută, este obligat să păstreze confidențialitatea datelor
și a operațiunilor efectuate, precum și a oricăror
documente, date și informații despre care ia cunoștință în
exercitarea atribuțiilor de serviciu și care nu sunt, potrivit
legii, informații de interes public.

MONITORUL OFICIAL AL ROMÂNIEI, PARTEA I, Nr. 350/19.IV.2006
Art. 29. — Personalul vamal este obligat să fie loial
instituției, să aibă o atitudine corectă și integră, acționând
cu competență și fermitate pentru prevenirea, combaterea
și sancționarea încălcării reglementărilor vamale.
Art. 30. — Autoritatea Națională a Vămilor realizează
formarea și perfecționarea personalului vamal prin Școala
de Finanțe Publice și Vamă, precum și prin programe de
formare specializată în administrația publică.
CAPITOLUL III
Dispoziții generale privind drepturile și obligațiile
persoanelor cu privire la reglementările vamale
SECȚIUNEA 1
Dreptul de reprezentare

Art. 31. — (1) În condițiile prevăzute în prezentul cod,
orice persoană își poate desemna un reprezentant în
relația sa cu autoritatea vamală pentru a întocmi actele și
a îndeplini formalitățile prevăzute în reglementările vamale.
(2) Reprezentarea poate fi directă sau indirectă.
(3) În cazul reprezentării directe, reprezentantul
acționează în numele și pe seama unei alte persoane.
(4) În cazul reprezentării indirecte, reprezentantul
acționează în nume propriu, dar pe seama unei alte
persoane.
(5) Reprezentantul trebuie să fie stabilit în România, cu
următoarele excepții:
a) în cazul declarării mărfurilor pentru regimul vamal de
tranzit sau admitere temporară;
b) în cazurile când mărfurile sunt declarate cu titlu
ocazional, cu condiția ca autoritatea vamală să considere
justificat acest lucru.
(6) Reprezentantul poate fi un comisionar în vamă, în
condițiile prevăzute de regulamentul vamal.
(7) Reprezentantul are obligația să declare că
acționează pentru persoana care l-a împuternicit, să
specifice dacă reprezentarea este directă sau indirectă și
să fie învestit cu putere de reprezentare.
(8) O persoană care nu declară că acționează în
numele sau pe seama altei persoane ori care declară că
acționează în numele sau pe seama altei persoane fără a
fi împuternicită să facă aceasta se consideră că acționează
în nume propriu și pe contul său.
(9) Autoritatea vamală poate cere oricărei persoane care
declară că acționează în numele sau pe seama altei
persoane să facă dovada calității și capacității sale de a
acționa ca reprezentant.
SECȚIUNEA a 2-a
Agenți economici autorizați

Art. 32. — (1) Autoritatea vamală acordă, pe baza
criteriilor prevăzute în prezenta secțiune și, dacă este
necesar, după consultarea altor autorități competente,
statutul de agent economic autorizat oricărui agent
economic stabilit în România. Agentul economic autorizat
beneficiază de anumite facilități în ceea ce privește
controlul vamal privind securitatea și siguranța și/sau de
anumite simplificări prevăzute de reglementările vamale.
(2) Statutul de agent economic autorizat se acordă pe
baza următoarelor criterii:
a) lipsa înregistrărilor în baza de date a autorității
vamale, referitoare la încălcarea reglementărilor vamale de
către agentul economic solicitant;
b) un sistem corespunzător de gestiune a înscrisurilor
comerciale și, dacă este cazul, a documentelor de
transport, care să permită efectuarea controlului vamal;

5

c) dovada solvabilității financiare, dacă este cazul, și,
când acestea sunt aplicabile, normele corespunzătoare de
securitate și siguranță legate de gestionarea riscurilor.
(3) Prin regulamentul vamal se stabilesc normele
privind:
a) acordarea statutului de agent economic autorizat;
b) eliberarea autorizărilor pentru utilizarea simplificărilor;
c) stabilirea autorității vamale care acordă statutul de
agent economic autorizat și care eliberează autorizația
prevăzută la lit. b);
d) tipul de facilitate și limitele acesteia, care pot fi
acordate în ceea ce privește controalele vamale referitoare
la securitate și siguranță, ținând cont de regulile referitoare
la gestionarea riscurilor;
e) condițiile în care statutul de agent economic autorizat
poate fi suspendat sau retras.
SECȚIUNEA a 3-a
Decizii privind aplicarea reglementărilor vamale

Art. 33. — (1) O persoană care solicită autorității
vamale să ia o decizie privind aplicarea reglementărilor
vamale este obligată să furnizeze toate informațiile și
documentele necesare acestei autorități pentru a se
pronunța.
(2) Decizia se adoptă și se comunică solicitantului în
termenele prevăzute prin regulamentul vamal sau prin alte
acte normative.
(3) Când solicitarea este formulată în scris, decizia se
adoptă în cadrul termenului legal, calculat de la data la
care cererea este primită de autoritatea vamală, și se
comunică în scris solicitantului. Termenul prevăzut poate fi
depășit când autoritatea vamală se află în imposibilitatea
de a-l respecta. Într-o astfel de situație autoritatea vamală
informează solicitantul, anterior expirării termenului, asupra
motivelor care justifică depășirea acestuia, precum și cu
privire la noul termen apreciat ca fiind necesar pentru
adoptarea deciziei.
(4) Deciziile adoptate de autoritatea vamală în scris
trebuie să menționeze motivele pe care se întemeiază și
să facă trimitere la dreptul de introducere a unei acțiuni
prevăzute în prezentul cod.
Art. 34. — Cu excepția cazurilor prevăzute de lege,
deciziile autorității vamale sunt puse în aplicare de la data
adoptării.
Art. 35. — (1) O decizie favorabilă persoanei interesate
se anulează când a fost luată pe baza unor informații
eronate sau incomplete și dacă solicitantul a știut sau ar fi
trebuit să știe că informațiile erau eronate sau incomplete
și această decizie nu ar fi fost luată dacă informațiile ar fi
fost corecte și complete.
(2) Anularea se comunică de autoritatea vamală
persoanei căreia i s-a adresat și produce efecte de la data
adoptării deciziei anulate.
Art. 36. — (1) Prin derogare de la prevederile Legii
contenciosului administrativ nr. 554/2004, cu modificările
ulterioare, o decizie favorabilă persoanei interesate este
revocată sau modificată când, în alte cazuri decât cele
menționate la art. 35, nu au fost sau nu mai sunt
îndeplinite una ori mai multe condiții prevăzute pentru
emiterea acesteia.
(2) O decizie favorabilă persoanei interesate poate fi
revocată și când persoana căreia îi este adresată nu
îndeplinește o obligație ce îi revine prin această decizie.
(3) Revocarea sau modificarea deciziei se comunică
persoanei căreia i se adresează și produce efecte de la
data aducerii la cunoștință. În cazuri excepționale, când
interesele legitime ale persoanei o cer, autoritatea vamală

6

MONITORUL OFICIAL AL ROMÂNIEI, PARTEA I, Nr. 350/19.IV.2006

poate amâna data aplicării revocării sau modificării.
Cazurile excepționale se vor detalia în regulamentul vamal.
SECȚIUNEA a 4-a
Informații

Art. 37. — (1) Persoanele interesate au dreptul să
solicite autorității vamale, în scris, informații privind
aplicarea reglementărilor vamale. O astfel de solicitare
poate fi refuzată dacă aceasta nu are legătură cu o
operațiune de import sau export ce urmează a fi realizată.
(2) La cerere se anexează, dacă este cazul,
documentația cuprinzând principalele caracteristici tehnice și
comerciale ale mărfurilor care fac obiectul tranzacției,
precum și analizele de laborator.
(3) Informațiile sunt furnizate gratuit solicitantului. Când
apar costuri speciale pentru autoritatea vamală, mai ales
ca rezultat al analizelor și expertizelor efectuate asupra
mărfurilor sau al returnării acestora, cheltuielile
corespunzătoare vor fi facturate solicitantului.
Art. 38. — (1) Autoritatea Națională a Vămilor emite
informații tarifare obligatorii sau informații obligatorii în
materie de origine, la solicitarea scrisă a persoanei
interesate, conform regulamentului vamal.
(2) Informațiile prevăzute la alin. (1) obligă autoritatea
vamală în fața solicitantului numai în privința clasificării
tarifare a mărfurilor sau pentru determinarea originii
mărfurilor. Informațiile obligă autoritatea vamală doar pentru
mărfurile care sunt vămuite după data la care au fost
furnizate informațiile.
(3) Titularul informației tarifare obligatorii trebuie să facă
dovada că mărfurile declarate sunt conforme în toate
privințele cu cele descrise în informația obligatorie.
(4) Titularul unei informații obligatorii în materie de
origine trebuie să facă dovada că mărfurile declarate și
circumstanțele care au dus la determinarea originii sunt
conforme în toate privințele cu cele descrise în informația
obligatorie.
Art. 39. — (1) O informație tarifară obligatorie este
valabilă pentru o perioadă de 6 ani de la data emiterii, iar
cea în materie de origine pentru o perioadă de 3 ani. Prin
excepție de la prevederile art. 35, informația obligatorie se
anulează de autoritatea vamală dacă s-a bazat pe
informații eronate sau incomplete furnizate de solicitant.
(2) Informația tarifară obligatorie încetează să mai fie
valabilă:
a) ca urmare a adoptării unei reglementări cu ale cărei
prevederi informația nu mai este conformă;
b) ca urmare a unei modificări a notelor explicative la
Nomenclatura combinată a mărfurilor sau ca urmare a unui
aviz de clasificare ori a unei modificări a notelor explicative
la Nomenclatura sistemului armonizat de descriere și
codificare a mărfurilor, publicată în Monitorul Oficial al
României, Partea I;
c) când este modificată sau revocată conform art. 36,
cu condiția ca titularul să fie înștiințat cu privire la aceasta.
(3) Informația obligatorie în materie de origine încetează
să mai fie valabilă:
a) ca urmare a adoptării unei reglementări sau încheierii
de către România a unui acord cu ale căror prevederi
informația obligatorie nu mai este conformă;
b) când devine incompatibilă cu regulile de origine
prevăzute în legislația în vigoare;
c) când este modificată sau revocată conform art. 36,
cu condiția ca titularul să fie înștiințat cu privire la aceasta.
(4) Dispozițiile alin. (2) lit. a) și b), alin. (3) lit. a) și b)
se aplică de la data intrării în vigoare a actelor menționate,

iar cele prevăzute la alin. (2) lit. c) și alin. (3) lit. c) de la
data înștiințării.
(5) Titularul unei informații obligatorii care a încetat să
mai fie valabilă conform alin. (2) lit. b) și c) sau alin. (3)
lit. b) și c) poate să se folosească în continuare de
această informație în scopul stabilirii drepturilor de import,
a drepturilor de export, precum și a altor drepturi pe o
durată de 6 luni, în situația în care a avut încheiate
contracte ferme pentru cumpărarea sau vânzarea
mărfurilor, pe baza informației obligatorii, înainte ca
încetarea valabilității să se fi produs. În cazul produselor
pentru care se prezintă un certificat de import sau de
export în timpul îndeplinirii formalităților vamale, termenul
de 6 luni se înlocuiește cu perioada de valabilitate a
certificatului.
(6) Aplicarea dispozițiilor cuprinse în informațiile
obligatorii are efect asupra determinării drepturilor de import
sau export și asupra modului de utilizare a certificatelor de
import sau export prezentate cu ocazia declarării mărfurilor
în vamă, cu condiția ca certificatul de import sau export să
fi fost eliberat în baza informațiilor obligatorii.
SECȚIUNEA a 5-a
Alte dispoziții

Art. 40. — (1) Autoritatea vamală poate să efectueze,
potrivit legii, toate controalele pe care le consideră
necesare pentru a asigura aplicarea corectă a
reglementărilor vamale și a altor dispoziții legale privind
intrarea, ieșirea, tranzitul, transferul și destinația finală a
mărfurilor care circulă între teritoriul vamal al României și
alte țări, precum și staționarea mărfurilor care nu au statut
de mărfuri românești.
(2) Controlul vamal, altul decât cel inopinat, se bazează
pe o analiză de risc ce utilizează procedee informatice în
scopul de a determina și cuantifica riscurile și de a elabora
măsurile necesare evaluării acestora, pe baza unor criterii
stabilite de autoritatea vamală și, dacă este cazul, a unor
criterii stabilite la nivel internațional. Pentru punerea în
practică a măsurilor de gestionare a riscurilor, autoritatea
vamală utilizează un sistem electronic corespunzător.
(3) Când controlul este efectuat de către altă autoritate,
acesta se desfășoară sub coordonarea autorității vamale și,
în măsura posibilului, în același moment și în același loc.
(4) În cadrul controlului, autoritatea vamală și alte
autorități competente pot schimba între ele datele primite
în legătură cu intrarea, ieșirea, tranzitul, transferul și
destinația finală a mărfurilor care circulă între teritoriul
vamal al României și alte țări, precum și cu staționarea
mărfurilor care nu au statut de mărfuri românești, dacă
este necesar în scopul diminuării riscului.
Art. 41. — (1) În scopul aplicării reglementărilor vamale,
orice persoană implicată direct sau indirect în operațiunile
având ca scop schimbul de mărfuri dintre România și alte
țări este obligată să furnizeze autorității vamale, la cererea
acesteia și în termenul stabilit, toate documentele și
informațiile necesare, pe orice suport, precum și orice
sprijin necesar.
(2) Informațiile care, prin natura lor, sunt confidențiale
sau care sunt oferite pe bază de confidențialitate impun
obligația păstrării secretului profesional. Acestea nu se
dezvăluie de către autoritatea vamală fără permisiunea
expresă a persoanei sau autorității care le-a furnizat.
Comunicarea informațiilor este permisă când autoritatea
vamală poate fi obligată sau autorizată să facă aceasta,
conform prevederilor legale, mai ales în privința protejării
datelor personale sau în legătură cu procedurile judiciare.

MONITORUL OFICIAL AL ROMÂNIEI, PARTEA I, Nr. 350/19.IV.2006
Art. 42. — (1) Persoanele implicate păstrează
documentele menționate la art. 41 alin. (1), pentru a fi
supuse controlului vamal, timp de 5 ani calendaristici,
indiferent de suportul folosit. Acest termen se calculează
astfel:
a) în cazul mărfurilor puse în liberă circulație în alte
împrejurări decât cele prevăzute la lit. b) sau al mărfurilor
declarate pentru export, de la sfârșitul anului în care sunt
acceptate declarațiile de punere în liberă circulație sau cele
de export;
b) în cazul mărfurilor puse în liberă circulație cu drepturi
de import reduse sau zero în funcție de destinația lor
finală, de la sfârșitul anului în care ele încetează a mai fi
supuse supravegherii vamale;
c) în cazul mărfurilor plasate sub un alt regim vamal,
de la sfârșitul anului în care regimul vamal a fost încheiat;
d) în cazul mărfurilor plasate într-o zonă liberă sau un
antrepozit liber, de la sfârșitul anului în care ele părăsesc
incinta respectivă.
(2) În cazul în care, în urma efectuării unui control
vamal în ceea ce privește o datorie vamală, se stabilește
necesitatea corectării acesteia în evidențele contabile,
termenul prevăzut la alin. (1) se prelungește cu un an
calendaristic.
Art. 43. — Cursurile pieței valutare utilizate în scopul
aplicării legislației vamale sunt cele stabilite și publicate de
Banca Națională a României. Modalitatea de utilizare a
acestora se stabilește prin regulamentul vamal.
Art. 44. — Prin regulamentul vamal se stabilesc cazurile
și condițiile în care aplicarea reglementărilor vamale poate
fi simplificată.

TITLUL II
Elemente pe baza cărora se aplică drepturile
de import sau export ori celelalte măsuri
prevăzute pentru schimbul internațional
de mărfuri

7

f) măsurile tarifare care prevăd o reducere sau o
exonerare a drepturilor de import aferente unor anumite
mărfuri;
g) alte măsuri tarifare prevăzute în legislația României.
Art. 47. — Când aplicarea măsurilor menționate la
art. 46 lit. d), e) și f) este limitată la un anumit volum de
import, aplicarea lor încetează, în cazul contingentelor
tarifare, imediat ce este atins plafonul stabilit.
Art. 48. — (1) Clasificarea tarifară reprezintă stabilirea,
pentru mărfurile respective, potrivit reglementărilor în
vigoare:
a) codului tarifar din Nomenclatura combinată a
mărfurilor sau a codului tarifar din orice altă nomenclatură
menționată la art. 46 lit. b);
b) codului tarifar din orice altă nomenclatură care se
bazează în întregime sau în parte pe Nomenclatura
combinată a mărfurilor ori care adaugă la aceasta orice
subdiviziune și care este stabilită de dispozițiile legale care
reglementează domenii specifice cu privire la aplicarea altor
măsuri decât cele tarifare legate de schimbul de mărfuri.
(2) La clasificarea tarifară a mărfurilor se utilizează
regulile generale pentru interpretarea Sistemului armonizat
din Convenția internațională privind Sistemul armonizat de
denumire și codificare a mărfurilor, inclusiv anexa acestuia,
încheiată la Bruxelles la 14 iunie 1983, ratificată prin
Legea nr. 98/1996.
Art. 49. — (1) Tratamentul tarifar favorabil de care pot
beneficia anumite mărfuri, în funcție de natura sau de
destinația lor finală, inclusiv autorizarea efectuării
operațiunilor ce au ca obiect aceste mărfuri, este stabilit în
regulamentul vamal.
(2) Prin tratament tarifar favorabil se înțelege o reducere
sau o exonerare a drepturilor de import. Reducerea sau
exonerarea poate fi aplicată inclusiv în cadrul unui
contingent tarifar.
CAPITOLUL II
Originea mărfurilor
SECȚIUNEA 1

CAPITOLUL I
Tariful vamal și clasificarea tarifară a mărfurilor
Art. 45. — (1) Drepturile legal datorate când ia naștere
o datorie vamală se determină pe baza Tarifului vamal al
României.
(2) Dispozițiile prevăzute în alte acte normative care
reglementează domenii specifice schimbului de mărfuri se
aplică, după caz, potrivit clasificării tarifare a acelor mărfuri.
Art. 46. — Tariful vamal al României cuprinde:
a) Nomenclatura combinată a mărfurilor;
b) orice altă nomenclatură care se bazează parțial sau
integral pe Nomenclatura combinată a mărfurilor sau care
adaugă la aceasta orice subdiviziuni și care este stabilită
prin dispoziții legale naționale care reglementează domenii
specifice în vederea aplicării măsurilor tarifare legate de
schimbul de mărfuri;
c) taxele vamale și taxele cu efect echivalent cu al
taxelor vamale aplicabile mărfurilor cuprinse în
Nomenclatura combinată a mărfurilor, precum și cele
instituite în cadrul politicii agricole sau prin reglementările
specifice aplicabile anumitor mărfuri care rezultă din
transformarea produselor agricole, dacă este cazul;
d) măsurile tarifare preferențiale cuprinse în acordurile
încheiate de România cu anumite țări sau grupuri de țări și
care stipulează acordarea tratamentului tarifar preferențial;
e) măsurile tarifare preferențiale care pot fi acordate
unilateral de România pentru anumite țări sau grupuri de țări;

Originea nepreferențială

Art. 50. — La stabilirea originii nepreferențiale a
mărfurilor se au în vedere următoarele criterii:
a) criteriul mărfurilor produse în întregime într-o țară,
când numai o țară se ia în considerare la atribuirea
originii;
b) criteriul transformării substanțiale, când două sau mai
multe țări iau parte la producerea mărfurilor.
Art. 51. — (1) Mărfurile originare dintr-o țară sunt acele
mărfuri obținute în întregime sau produse în acea țară.
(2) Prin mărfuri obținute în întregime într-o țară se
înțelege:
a) produse minerale extrase pe teritoriul acelei țări;
b) produse vegetale recoltate acolo;
c) animale vii, născute și crescute acolo;
d) produse obținute de la animale vii crescute acolo;
e) produse de vânătoare sau de pescuit obținute acolo;
f) produse de pescuit maritim și alte produse obținute
din afara apelor teritoriale ale unei țări de către navele
înmatriculate sau înregistrate în acea țară și sub pavilionul
acelei țări;
g) mărfuri obținute sau produse la bordul navelor-uzină
din produse menționate la lit. f), originare din acea țară, cu
condiția ca astfel de nave-uzină să fie înmatriculate sau
înregistrate în acea țară și sub pavilionul acesteia;
h) produse obținute din solul sau din subsolul marin în
afara apelor teritoriale, cu condiția ca acea țară să aibă

8

MONITORUL OFICIAL AL ROMÂNIEI, PARTEA I, Nr. 350/19.IV.2006

Art. 54. — Regulile de origine preferențială stabilesc
condițiile de determinare a originii în vederea aplicării
măsurilor tarifare preferențiale prevăzute la art. 46 lit. d) și e).
Art. 55. — Regulile și formalitățile necesare pentru
determinarea originii preferențiale a mărfurilor sunt cele
stabilite în acordurile și convențiile internaționale la care
România este parte.

(3) Cu condiția de a fi evidențiată separat de prețul
efectiv plătit sau de plătit, nu se include în valoarea în
vamă valoarea dobânzilor stabilită în conformitate cu
acordurile de finanțare încheiate de cumpărător cu privire
la mărfurile importate, indiferent dacă finanțarea este
acordată de vânzător sau de altă persoană, cu condiția ca
acordurile de finanțare să fi fost încheiate în scris și ca,
dacă i se solicită, cumpărătorul să poată demonstra că:
a) astfel de mărfuri sunt vândute efectiv la prețul
declarat ca preț efectiv plătit sau de plătit;
b) rata dobânzii pretinsă nu depășește nivelul uzual
pentru astfel de tranzacții în țara și la momentul în care
s-a acordat finanțarea.
(4) Când determinarea definitivă a valorii în vamă nu se
poate efectua imediat, importatorul are dreptul de a ridica
mărfurile din vamă, la cerere, cu condiția să constituie o
garanție în forma acceptată de autoritatea vamală.
(5) În cazul în care, în termen de 30 de zile de la
ridicarea mărfii, importatorul nu prezintă documente
concludente privind determinarea valorii în vamă,
autoritatea vamală procedează la executarea garanției,
operațiunea de plasare a mărfurilor sub un regim vamal
fiind considerată încheiată.
(6) Prin regulamentul vamal se pot stabili reguli
specifice pentru determinarea valorii în vamă a suporturilor
informatice pentru echipamentele de prelucrare a datelor
conținând date sau instrucțiuni, precum și pentru mărfurile
perisabile care sunt livrate, în mod uzual, în regim
comercial de vânzare în consignație.
Art. 58. — (1) Valoarea în vamă se declară de către
importator, care este obligat să depună la biroul vamal o
declarație pentru valoarea în vamă, însoțită de facturi sau
de alte documente de plată a mărfii și a cheltuielilor pe
parcurs extern, aferente acesteia.
(2) Declarația pentru valoarea în vamă poate fi depusă
și prin reprezentant, în acest caz răspunderea fiind
solidară.
Art. 59. — Dispozițiile prezentului capitol se aplică în
mod corespunzător la determinarea valorii în vamă a
mărfurilor puse în liberă circulație după ce au fost plasate
sub un alt regim vamal sau au avut o altă destinație
vamală.

CAPITOLUL III
Valoarea în vamă a mărfurilor

TITLUL III

drepturi exclusive de a exploata solul sau subsolul
respectiv;
i) deșeuri și produse reziduale, rezultate din operațiuni
de fabricare, precum și articole uzate, dacă acestea au
fost colectate în țara respectivă și sunt folosite doar pentru
a recupera materia primă;
j) mărfuri care sunt produse acolo, exclusiv din mărfuri
menționate la lit. a)—i) sau din derivatele lor, în orice
stadiu al producției.
(3) În sensul prevederilor alin. (2), cuvântul țară se
referă și la marea teritorială a statului respectiv.
Art. 52. — Mărfurile a căror producție implică mai mult
decât o țară sunt considerate originare din țara în care au
fost supuse ultimei transformări sau prelucrări substanțiale,
motivate economic, într-o întreprindere echipată în acel
scop și din care a rezultat un produs nou sau care
reprezintă un stadiu important al fabricației.
Art. 53. — (1) Orice transformare sau prelucrare pentru
care s-a stabilit sau pentru care există fapte care justifică
prezumția că unicul său scop a fost de a se sustrage
dispozițiilor aplicabile mărfurilor dintr-o anumită țară nu se
consideră că ar conferi mărfurilor produse în acest mod
originea din țara în care au fost realizate în sensul
prevederilor art. 52.
(2) Reglementările vamale sau reglementările privind
alte domenii specifice pot stabili ca un document să fie
prezentat ca dovadă a originii nepreferențiale a mărfurilor.
(3) Autoritatea vamală poate solicita, în cazul unor
îndoieli justificate, dovezi suplimentare pentru a se asigura
că mențiunea privind originea este conformă cu
reglementările vamale, chiar dacă a fost prezentat
documentul ca dovadă a originii mărfurilor.
SECȚIUNEA a 2-a
Originea preferențială

Art. 56. — (1) Dispozițiile prezentului capitol stabilesc
modul de determinare a valorii în vamă în scopul aplicării
Tarifului vamal al României și a măsurilor netarifare
prevăzute de dispozițiile legale care reglementează domenii
specifice legate de schimbul de mărfuri.
(2) Valoarea în vamă reprezintă acea valoare care
constituie baza de calcul a taxelor vamale prevăzute în
Tariful vamal al României.
Art. 57. — (1) Procedura de determinare a valorii în
vamă este cea prevăzută în Acordul privind aplicarea
articolului VII al Acordului general pentru tarife vamale și
comerț 1994, ratificat prin Legea nr. 133/1994, cu
modificările ulterioare.
(2) La valoarea în vamă, conform prevederilor art. 1 din
acordul prevăzut la alin. (1), în măsura în care au fost
efectuate, dar nu au fost cuprinse în preț, se includ:
a) cheltuielile de transport al mărfurilor importate până
la frontiera română;
b) cheltuielile de încărcare, de descărcare și de
manipulare, conexe transportului, ale mărfurilor din import
aferente parcursului extern;
c) costul asigurării pe parcurs extern.

Dispoziții aplicabile mărfurilor introduse
pe teritoriul vamal al României până la stabilirea
unei destinații vamale
CAPITOLUL I
Introducerea mărfurilor pe teritoriul vamal al României
Art. 60. — (1) Mărfurile introduse pe teritoriul vamal al
României fac obiectul unei declarații sumare, cu excepția
celor încărcate în mijloace de transport care trec, fără
oprire, prin apele teritoriale sau prin spațiul aerian al
teritoriului vamal.
(2) Declarația sumară se depune la biroul vamal de
intrare. Autoritatea vamală poate permite ca declarația
sumară să fie depusă la alt birou vamal, cu condiția ca
acesta să comunice imediat sau să pună la dispoziție pe
cale electronică informațiile necesare biroului vamal de
intrare. Autoritatea vamală poate accepta, în locul
declarației sumare, depunerea unei notificări și accesul la
datele din declarația sumară în sistemul informatic al
operatorului economic.

MONITORUL OFICIAL AL ROMÂNIEI, PARTEA I, Nr. 350/19.IV.2006
(3) Declarația sumară se depune înainte ca mărfurile să
fie introduse pe teritoriul vamal al României.
(4) În anumite cazuri și în funcție de anumite tipuri de
transport al mărfurilor, de modul de transport sau de
agentul economic ori în conformitate cu acordurile
internaționale care prevăd dispoziții specifice în materie de
securitate, prin regulamentul vamal se stabilesc:
a) termenul limită până la care este depusă declarația
sumară, înainte ca mărfurile să fie introduse pe teritoriul
vamal al României;
b) modalitățile de derogare de la termenul limită
prevăzut la lit. a) și de modificare a acestuia;
c) condițiile în care se poate renunța la declarația
sumară sau în care aceasta poate fi adaptată.
Art. 61. — (1) Prin regulamentul vamal se stabilesc
formatul declarației sumare și datele care să conțină
elementele necesare analizei de risc și aplicării
corespunzătoare a controalelor vamale, în principal privind
securitatea și siguranța.
(2) Declarația sumară se întocmește prin utilizarea
tehnicii de procesare a datelor. Se pot folosi informații
comerciale, portuare sau de transport, cu condiția să
conțină detaliile necesare. Autoritatea vamală poate accepta
declarația sumară pe suport de hârtie în cazuri
excepționale, cu condiția aplicării aceluiași nivel de
gestionare a riscului cu cel folosit la declarațiile sumare
întocmite prin tehnica de procesare a datelor.
(3) Declarația sumară se depune de persoana care
introduce mărfurile pe teritoriul vamal al României sau care
își asumă responsabilitatea pentru transportul lor către
acest teritoriu.
(4) Declarația sumară poate fi depusă și de:
a) persoana în numele căreia acționează persoana
prevăzută la alin. (3);
b) orice persoană care este în măsură să prezinte
mărfurile sau să dispună prezentarea acestora la
autoritatea vamală competentă;
c) un reprezentant al persoanei prevăzute la alin. (3)
sau al celei menționate la lit. a) sau b).
(5) Persoana prevăzută la alin. (3) și (4) are dreptul, la
cerere, să modifice una sau mai multe date din declarația
sumară, după depunerea acesteia. Modificarea nu mai este
posibilă după ce autoritatea vamală fie:
a) a informat persoana care a depus declarația sumară
de intenția de a verifica mărfurile;
b) a constatat inexactitatea datelor în cauză;
c) a aprobat ridicarea mărfurilor.
Art. 62. — (1) Biroul vamal de intrare poate renunța să
solicite depunerea unei declarații sumare pentru mărfurile
care au făcut obiectul unei declarații vamale înainte de
expirarea termenului prevăzut la art. 60 alin. (3) sau (4).
În acest caz, declarația vamală conține cel puțin
informațiile necesare pentru o declarație sumară și, până
când aceasta este acceptată, această declarație este
echivalentă cu o declarație sumară. Autoritatea vamală
poate aproba ca declarația vamală să fie depusă la un
birou vamal de import, altul decât biroul vamal de intrare,
cu condiția ca acest birou să comunice imediat biroului
vamal de intrare sau să-i pună la dispoziție, pe cale
electronică, informațiile necesare.
(2) Când declarația vamală este depusă în alt mod
decât pe cale informatică, autoritatea vamală aplică
aceleași criterii de gestionare a riscului ca și în cazul
declarațiilor vamale depuse pe cale informatică.
Art. 63. — (1) Mărfurile introduse pe teritoriul vamal al
României se află sub supraveghere vamală din momentul
intrării lor și pot fi supuse controlului vamal până la
stabilirea statutului lor vamal.

9

(2) Mărfurile străine rămân sub supraveghere vamală
până când:
a) se modifică statutul lor vamal;
b) intră într-o zonă liberă sau antrepozit liber;
c) sunt reexportate sau distruse potrivit legii.
(3) Mărfurile care beneficiază de un tratament tarifar
favorabil, în funcție de destinația lor finală, rămân sub
supraveghere vamală potrivit dispozițiilor cuprinse în
prezentul cod.
Art. 64. — (1) Mărfurile introduse pe teritoriul vamal al
României sunt transportate fără întârziere de persoana care
le aduce, în conformitate cu instrucțiunile autorității vamale,
astfel:
a) către biroul vamal desemnat de autoritatea vamală
sau în alt loc desemnat sau aprobat de aceasta;
b) spre o zonă liberă sau antrepozit liber, când
mărfurile sunt destinate acestora.
(2) Persoana care își asumă răspunderea pentru
transportul mărfurilor, după ce au fost introduse pe teritoriul
vamal al României sau ca urmare a transbordării, devine
răspunzătoare pentru respectarea obligației prevăzute la
alin. (1).
(3) Când o navă sau o aeronavă aflată în situația
prevăzută la alin. (1) este obligată, din motive de forță
majoră sau caz fortuit, să facă o escală sau să staționeze
temporar pe teritoriul vamal al României, transportatorul
sau orice persoană care acționează în numele acestuia
este obligată să informeze fără întârziere autoritatea
vamală asupra situației intervenite, aceasta stabilind
măsurile de supraveghere a navei sau aeronavei, precum
și a mărfurilor transportate de acestea.
(4) Dispozițiile alin. (1) lit. a) nu înlătură aplicarea altor
prevederi legale cu privire la traficul turistic, de frontieră,
poștal sau cel de importanță economică neglijabilă, cu
condiția ca supravegherea vamală și posibilitatea de a
efectua controlul vamal să nu fie afectate.
Art. 65. — (1) Prevederile art. 64 nu se aplică
mărfurilor aflate la bordul navelor sau al aeronavelor care
traversează marea teritorială și apele teritoriale sau spațiul
aerian al României, fără a avea ca destinație un port sau
aeroport românesc.
(2) În caz de forță majoră sau de caz fortuit, la
schimbarea destinației stabilite potrivit alin. (1),
transportatorul este obligat să informeze imediat autoritatea
vamală, inclusiv despre eventualele pierderi parțiale sau
totale ale mărfurilor.
CAPITOLUL II
Prezentarea mărfurilor la vamă
Art. 66. — Mărfurile care intră pe teritoriul vamal al
României se prezintă la biroul vamal de persoana care le-a
introdus sau, după caz, de persoana care își asumă
răspunderea pentru transportul mărfurilor după ce au fost
introduse, cu excepția mărfurilor transportate cu mijloace de
transport care tranzitează, fără întrerupere, apele teritoriale
sau spațiul aerian al teritoriului vamal al României.
Persoana care prezintă mărfurile este obligată să
menționeze declarația sumară sau declarația vamală
depusă anterior pentru aceste mărfuri.
Art. 67. — Dispozițiile art. 66 nu înlătură aplicarea
reglementărilor vamale privind:
a) mărfurile transportate de călători;
b) mărfurile plasate sub un regim vamal, fără a fi
prezentate la vamă, în cazurile prevăzute de lege.
Art. 68. — Mărfurile pot, cu acordul autorității vamale,
să fie examinate sau să se preleveze mostre din acestea,
la cerere, în scopul acordării unei destinații vamale.

10

MONITORUL OFICIAL AL ROMÂNIEI, PARTEA I, Nr. 350/19.IV.2006
CAPITOLUL III
Descărcarea mărfurilor prezentate în vamă

Art. 69. — (1) Mărfurile sunt descărcate sau
transbordate de pe mijlocul de transport numai cu
permisiunea autorității vamale în locurile desemnate ori
aprobate de aceasta.
(2) În cazul unui pericol iminent care impune
descărcarea totală sau parțială a mărfurilor, operațiunea se
poate face fără acordul autorității vamale, care trebuie să
fie informată imediat despre această situație.
Art. 70.— (1) Autoritatea vamală poate oricând să
efectueze controlul mărfurilor și al mijloacelor de transport,
impunând să se procedeze la descărcarea și dezambalarea
mărfurilor.
(2) Mărfurile care au făcut obiectul declarației sumare
pot fi transferate numai în cazurile și în locurile stabilite de
autoritatea vamală.
CAPITOLUL IV
Obligația de a atribui o destinație vamală mărfurilor
prezentate la vamă
Art. 71. — Mărfurilor străine prezentate la biroul vamal
li se acordă o destinație aprobată de autoritatea vamală.
Art. 72. — (1) Când mărfurile sunt înscrise într-o
declarație sumară, titularul operațiunii comerciale sau
reprezentantul acestuia este obligat să solicite o destinație
vamală, aprobată de vamă, în termen de:
a) 45 de zile de la data depunerii declarației sumare,
în cazul mărfurilor transportate pe cale maritimă;
b) 20 de zile de la data depunerii declarației sumare,
în cazul mărfurilor transportate pe altă cale decât maritimă.
(2) Când împrejurările o justifică, autoritatea vamală
poate stabili un termen mai scurt sau poate aproba
prelungirea termenului prevăzut la alin. (1).
(3) Prelungirea termenului nu poate depăși necesitățile
reale justificate de împrejurări și se acordă numai dacă
solicitarea este depusă în cadrul termenului inițial.
CAPITOLUL V
Depozitarea temporară a mărfurilor
Art. 73. — Până când li se atribuie o destinație vamală,
mărfurile prezentate în vamă au, din momentul prezentării,
statutul de mărfuri depozitate temporar.
Art. 74. — (1) Mărfurile pot fi depozitate temporar
numai în locurile și în condițiile aprobate de autoritatea
vamală.
(2) Autoritatea vamală poate cere persoanei care deține
mărfurile să constituie o garanție care să asigure plata
drepturilor de import.
Art. 75. — Mărfurile depozitate temporar pot fi
manipulate numai în scopul conservării lor în starea inițială,
fără să se modifice aspectul tehnic și comercial al
acestora.
Art. 76. — (1) Autoritatea vamală are dreptul să ia
măsurile necesare, inclusiv valorificarea potrivit legii, în
situația mărfurilor pentru care nu au început, în termenele
menționate la art. 72, formalitățile pentru acordarea
destinației vamale.
(2) Autoritatea vamală poate dispune ca, pe riscul și pe
cheltuiala persoanei care le deține, mărfurile să fie
transferate într-un alt loc care se află sub supraveghere
vamală, până la reglementarea situației acestora.

CAPITOLUL VI
Dispoziții aplicabile mărfurilor străine
care au circulat sub un regim de tranzit
Art. 77. — Dispozițiile art. 64, cu excepția alin. (1)
lit. a), ale art. 65 alin. (2) și ale art. 66—76 nu se aplică
la introducerea pe teritoriul vamal al României a mărfurilor
deja plasate sub regim de tranzit.
Art. 78. — Pentru mărfurile străine care au circulat sub
un regim de tranzit, ajunse la destinația lor pe teritoriul
vamal al României, și care au fost prezentate la vamă
potrivit reglementărilor privind tranzitul, se aplică dispozițiile
art. 68—76.
CAPITOLUL VII
Alte dispoziții
Art. 79. — (1) Când împrejurările o impun, autoritatea
vamală poate dispune, în condițiile legii, ca mărfurile
prezentate în vamă să fie distruse, informându-l în prealabil
pe deținătorul mărfurilor despre aceasta.
(2) Costurile rezultate în urma distrugerii mărfurilor sunt
suportate de către deținătorul mărfurilor.
Art. 80. — În cazul în care se constată că mărfurile au
fost aduse pe teritoriul vamal al României cu
nerespectarea normelor legale sau că au fost sustrase de
sub supravegherea vamală, autoritatea vamală ia măsurile
prevăzute de lege pentru reglementarea situației, inclusiv
pentru valorificarea acestora potrivit legii.

TITLUL IV
Destinația vamală
CAPITOLUL I
Introducere
Art. 81. — (1) În măsura în care nu există dispoziții
contrare, mărfurilor li se poate acorda în orice moment, în
condițiile prevăzute de lege, orice destinație vamală,
indiferent de natura sau cantitatea lor, de țara de origine
sau proveniență, de transport ori de destinație.
(2) Prevederile alin. (1) nu exclud aplicarea interdicțiilor
sau restricțiilor justificate din rațiuni de morală, ordine și
securitate publică, de protejare a sănătății și a vieții
persoanelor, animalelor sau plantelor, de protejare a
patrimoniului național cu valoare artistică, istorică sau
arheologică ori de protejare a proprietății industriale și
comerciale.
CAPITOLUL II
Plasarea mărfurilor sub un regim vamal
Art. 82. — (1) Mărfurile destinate plasării sub un regim
vamal trebuie să facă obiectul unei declarații pentru acel
regim vamal.
(2) Mărfurile românești declarate pentru regimul de
export, perfecționare pasivă, tranzit sau antrepozitare
vamală sunt supuse supravegherii vamale din momentul
acceptării declarației vamale până la momentul în care
acestea părăsesc teritoriul vamal al României ori sunt
distruse sau declarația vamală este invalidată.
Art. 83. — (1) În funcție de felul mărfurilor și de regimul
vamal care poate fi utilizat, Autoritatea Națională a Vămilor
poate stabili, prin decizie, ca numai unele birouri vamale
să fie competente să procedeze la efectuarea controlului
vamal și la aplicarea reglementărilor vamale.
(2) Decizia Autorității Naționale a Vămilor se publică în
Monitorul Oficial al României, Partea I.

MONITORUL OFICIAL AL ROMÂNIEI, PARTEA I, Nr. 350/19.IV.2006
Art. 84. — Declarația vamală se face:
a) fie în scris;
b) fie utilizându-se un procedeu informatic aprobat de
autoritatea vamală;
c) fie printr-o declarație verbală sau orice altă acțiune
prin care deținătorul mărfurilor își manifestă voința de a le
plasa sub un regim vamal, în cazurile și condițiile
prevăzute în regulamentul vamal.
CAPITOLUL III
Declarația în scris. Procedura normală
Art. 85. — (1) Declarația în scris se face pe un
formular corespunzător modelului oficial prevăzut în acest
scop, aprobat de autoritatea vamală. Aceasta se semnează
de titularul operațiunii sau de reprezentantul său și conține
datele necesare aplicării dispozițiilor care reglementează
regimul vamal pentru care se declară mărfurile.
(2) Declarația este însoțită de toate documentele
prevăzute pentru aplicarea dispozițiilor care reglementează
regimul vamal pentru care se declară mărfurile.
Art. 86. — Declarația care respectă condițiile prevăzute
la art. 85 este acceptată imediat de către autoritatea
vamală, cu condiția ca mărfurile la care se referă să fie
prezentate biroului vamal. Această declarație se
înregistrează în registrul de evidență a biroului vamal.
Art. 87. — (1) Declarația vamală, cu respectarea
condițiilor prevăzute la art. 31 și 32, poate fi făcută de
orice persoană care este în măsură să prezinte mărfurile
în cauză sau să facă posibilă prezentarea acestora
autorității vamale competente, împreună cu toate
documentele prevăzute pentru aplicarea dispozițiilor privind
regimul vamal pentru care se declară mărfurile. Când
acceptarea unei declarații vamale impune obligații speciale
unei anumite persoane, declarația se face de acea
persoană sau în numele acesteia.
(2) Declarantul trebuie să fie o persoană stabilită în
România. Condiția privind stabilirea în România nu se
aplică persoanelor care:
a) întocmesc o declarație de tranzit sau de admitere
temporară;
b) declară mărfuri ocazional, cu condiția ca autoritatea
vamală să considere acest lucru justificat.
Art. 88. — (1) Declarantul are dreptul, la cerere, să
rectifice una sau mai multe date cuprinse în declarația
depusă și acceptată de autoritatea vamală. Rectificarea nu
poate face referire la alte mărfuri decât cele care au făcut
obiectul declarației inițiale.
(2) Rectificarea nu poate fi permisă când cererea a fost
prezentată după ce autoritatea vamală fie:
a) a informat declarantul că intenționează să efectueze
controlul fizic al mărfurilor, fie
b) a constatat inexactitatea datelor în cauză, fie
c) a acordat liberul de vamă.
Art. 89. — (1) La cererea declarantului, autoritatea
vamală invalidează o declarație deja acceptată când
declarantul furnizează dovezi că marfa a fost declarată
eronat pentru regimul vamal corespunzător acestei
declarații sau când, ca urmare a unor împrejurări speciale,
plasarea mărfurilor sub regimul vamal pentru care acestea
au fost declarate nu mai este justificată.
(2) Când cererea de invalidare a declarației este
prezentată după ce autoritatea vamală a informat
declarantul asupra intenției de a efectua controlul fizic al
mărfurilor, aceasta poate fi luată în considerare numai
după ce controlul fizic a fost finalizat.

11

(3) Cazurile în care o declarație poate fi invalidată după
acordarea liberului de vamă se stabilesc prin regulamentul
vamal.
(4) Invalidarea declarației nu înlătură răspunderea
contravențională sau penală a declarantului.
Art. 90. — (1) După acceptarea declarației vamale,
autoritatea vamală poate proceda la controlul documentar
al acesteia și al documentelor însoțitoare și poate cere
declarantului să prezinte și alte documente necesare
verificării exactității elementelor înscrise în declarație.
(2) Dacă nu se prevede în mod expres altfel, data
declarației vamale acceptate este data înregistrării ei și
determină stabilirea și aplicarea tuturor dispozițiilor privind
regimul vamal.
(3) Autoritatea vamală poate proceda la controlul fizic al
mărfurilor, total sau parțial, precum și, dacă este cazul, la
prelevarea de probe pentru analize sau pentru verificări
amănunțite.
Art. 91. — (1) Transportul mărfurilor la locul controlului
fizic sau, după caz, unde urmează să fie prelevate probe,
precum și toate manipulările necesare acestor operațiuni
sunt efectuate de către declarant sau sub responsabilitatea
acestuia. Costurile aferente acestor operațiuni cad în
sarcina declarantului.
(2) Declarantul are dreptul să asiste la controlul fizic al
mărfurilor, precum și, după caz, la prelevarea probelor.
Când autoritatea vamală consideră necesar, declarantul sau
reprezentantul acestuia este obligat să prezinte mărfurile
pentru control, să le manipuleze și dezambaleze, să le
reambaleze, precum și să asigure condiții pentru prelevarea
probelor.
(3) Prelevarea de probe se efectuează în conformitate
cu dispozițiile legale în vigoare, fără ca autoritatea vamală
să fie pasibilă de plată sau orice compensații pentru
cantitățile prelevate. Autoritatea vamală suportă costurile
analizei când aceasta se efectuează în laboratoarele
proprii.
Art. 92. — (1) Dacă controlul fizic se execută parțial,
rezultatul acestuia este luat în considerare pentru întreaga
partidă de marfă înscrisă în declarația vamală. Declarantul
vamal are dreptul să ceară efectuarea unui control
suplimentar al mărfurilor când consideră că rezultatul
controlului parțial nu este concludent.
(2) Pentru aplicarea prevederilor alin. (1), când un
formular de declarație cuprinde două sau mai multe
articole, datele de referință pentru fiecare articol sunt
considerate ca fiind o declarație separată.
Art. 93. — (1) Rezultatele verificării declarației constituie
baza aplicării dispozițiilor care reglementează regimul vamal
sub care sunt plasate mărfurile.
(2) Când declarația nu este verificată și nu se
efectuează controlul fizic, dispozițiile menționate la alin. (1)
se aplică pe baza datelor de referință cuprinse în
declarație.
Art. 94. — (1) Autoritatea vamală poate lua măsuri de
marcare sau sigilare a mărfurilor, precum și a
compartimentelor din mijloacele de transport în care se află
mărfurile, când este necesară identificarea mărfurilor pentru
a se asigura respectarea condițiilor care reglementează
regimul vamal.
(2) Marcajele sau sigiliile nu pot fi înlăturate decât de
autoritatea vamală ori cu permisiunea acesteia, cu excepția
cazului fortuit sau de forță majoră, când operațiunea este
necesară pentru a salva integritatea mărfurilor ori a
mijloacelor de transport. În această situație, autoritatea
vamală este înștiințată imediat, justificându-se prin orice
mijloc de probă măsura luată.

12

MONITORUL OFICIAL AL ROMÂNIEI, PARTEA I, Nr. 350/19.IV.2006

Art. 95. — (1) Când sunt îndeplinite condițiile de
plasare a mărfurilor sub regimul respectiv și mărfurile nu
sunt supuse unor măsuri de prohibiție sau restricție, fără a
aduce atingere alin. (2) și (3) și fără a se naște o datorie
vamală, autoritatea vamală acordă liberul de vamă pentru
mărfuri imediat ce datele de referință din declarație au fost
verificate sau acceptate fără verificare. Aceeași dispoziție
se aplică și când verificările nu pot fi finalizate într-un
interval de timp rezonabil și prezența mărfurilor în vederea
acestor verificări nu mai este necesară.
(2) În cazul în care acceptarea unei declarații vamale
conduce la nașterea unei datorii vamale pentru mărfurile
cuprinse în acea declarație, liberul de vamă se acordă
numai dacă cuantumul datoriei vamale a fost plătit sau
garantat. Această dispoziție nu se aplică pentru regimul de
admitere temporară cu exonerare parțială de drepturi de
import în condițiile prevăzute la alin. (3).
(3) Dacă, potrivit dispozițiilor care reglementează regimul
vamal pentru care sunt declarate mărfurile, autoritatea
vamală solicită constituirea unei garanții, liberul de vamă
pentru mărfurile plasate sub regimul vamal respectiv nu
poate fi acordat decât după constituirea acestei garanții.
(4) Liberul de vamă se acordă în același timp pentru
toate mărfurile care fac obiectul aceleiași declarații. În
sensul prezentului alineat, când un formular de declarație
cuprinde două sau mai multe articole, datele de referință
aferente fiecărui articol sunt considerate ca fiind o
declarație separată.
Art. 96. — (1) Autoritatea vamală poate lua orice
măsuri necesare, inclusiv confiscarea și valorificarea
mărfurilor, în cazul în care acestea, după acordarea
liberului de vamă, nu au fost preluate în cadrul termenului
legal sau când nu s-a acordat liberul de vamă pentru că fie:
a) nu a fost posibilă, din vina declarantului, începerea
sau continuarea verificării mărfurilor în perioada stabilită de
autoritatea vamală, fie
b) documentele care trebuiau depuse înainte ca
mărfurile să poată fi plasate sub regim vamal nu au fost
prezentate, fie
c) plata sau garanția drepturilor de import ori export,
după caz, nu a fost efectuată sau constituită în cadrul
termenului legal, fie
d) sunt supuse unor prohibiții sau restricții cu privire la
mărfurile respective.
(2) Cazurile, termenele și condițiile pentru aplicarea
alin. (1) sunt prevăzute în regulamentul vamal.
CAPITOLUL IV
Declarația în scris. Procedura simplificată
Art. 97. — (1) Autoritatea vamală poate autoriza
utilizarea unei proceduri simplificate pentru prezentarea și
declararea mărfurilor, în cazurile și în condițiile stabilite prin
regulamentul vamal.
(2) Procedura simplificată permite:
a) ca declarația să nu cuprindă toate datele de referință
prevăzute la art. 85 alin. (1) sau ca unele dintre
documentele menționate la art. 85 alin. (2) să nu fie
anexate la declarație;
b) depunerea în locul declarației prevăzute la art. 85 a
unui document comercial sau administrativ însoțit de o
cerere de plasare a mărfurilor sub regimul vamal în cauză;
c) ca declararea mărfurilor pentru plasarea sub regimul
vamal în cauză să se efectueze prin înscrierea acestora în
evidențe; în acest caz, autoritatea vamală poate permite
declarantului să nu prezinte mărfurile la biroul vamal.
(3) Declarația simplificată, documentul comercial sau
administrativ ori înscrierea în evidențe trebuie să conțină

cel puțin datele necesare identificării mărfurilor. Înscrierea
în evidențe trebuie să cuprindă și data la care aceasta se
realizează.
(4) Cu excepția cazurilor stabilite în regulamentul vamal,
declarantul trebuie să depună o declarație suplimentară
care poate fi de natură globală, periodică sau
recapitulativă.
(5) Declarațiile suplimentare, împreună cu cele
simplificate menționate la alin. (2) lit. a)—c), sunt
considerate a constitui un act unic, indivizibil, care produce
efecte de la data acceptării declarațiilor simplificate;
înscrierea în evidențe are aceeași valoare juridică cu
acceptarea declarației menționate la art. 85.
(6) Procedurile simplificate speciale pentru regimul de
tranzit vamal sunt prevăzute în regulamentul vamal.
CAPITOLUL V
Alte declarații
Art. 98. — Când declarația vamală este întocmită în
modalitățile prevăzute la art. 84 lit. b) și c), prevederile
art. 85—97 se aplică în mod corespunzător.
Art. 99. — În cazul în care declarația vamală este
întocmită conform art. 84 lit. b), autoritatea vamală poate
permite ca documentele care trebuie să o însoțească să
nu fie depuse împreună cu declarația. În această situație
documentele se păstrează la dispoziția autorității vamale.
CAPITOLUL VI
Controlul ulterior al declarațiilor
Art. 100. — (1) Autoritatea vamală are dreptul ca, din
oficiu sau la solicitarea declarantului, într-o perioadă de
5 ani de la acordarea liberului de vamă, să modifice
declarația vamală.
(2) În cadrul termenului prevăzut la alin. (1), autoritatea
vamală verifică orice documente, registre și evidențe
referitoare la mărfurile vămuite sau la operațiunile
comerciale ulterioare în legătură cu aceste mărfuri.
Controlul se poate face la sediul declarantului, al oricărei
alte persoane interesate direct sau indirect din punct de
vedere profesional în operațiunile menționate sau al
oricărei alte persoane care se află în posesia acestor acte
ori deține informații în legătură cu acestea. De asemenea,
poate fi făcut și controlul fizic al mărfurilor, dacă acestea
mai există.
(3) Când după reverificarea declarației sau după
controlul ulterior rezultă că dispozițiile care reglementează
regimul vamal respectiv au fost aplicate pe baza unor
informații inexacte sau incomplete, autoritatea vamală ia
măsuri pentru regularizarea situației, ținând seama de noile
elemente de care dispune.
(4) Autoritatea vamală stabilește modelul documentului
necesar pentru regularizarea situației, precum și
instrucțiunile de completare a acestuia.
(5) În cazul în care se constată că a luat naștere o
datorie vamală sau că au fost sume plătite în plus,
autoritatea vamală ia măsuri pentru încasarea diferențelor
în minus sau rambursarea sumelor plătite în plus, cu
respectarea dispozițiilor legale.
(6) În cadrul controlului ulterior al declarațiilor,
autoritatea vamală stabilește potrivit alin. (3) și diferențele
în plus sau în minus privind alte taxe și impozite datorate
statului în cadrul operațiunilor vamale, luând măsuri pentru
încasarea diferențelor în minus constatate. Diferențele în
plus privind aceste taxe și impozite se restituie potrivit
normelor legale care le reglementează.
(7) Când încălcarea reglementărilor vamale constituie,
după caz, contravenție sau infracțiune, autoritatea vamală

MONITORUL OFICIAL AL ROMÂNIEI, PARTEA I, Nr. 350/19.IV.2006
este obligată să aplice sancțiunile contravenționale sau să
sesizeze organele de urmărire penală.
(8) Declarația vamală acceptată și înregistrată, precum
și documentul prevăzut la alin. (4) constituie titlu de
creanță.

TITLUL V
Regimuri vamale
CAPITOLUL I
Punerea în liberă circulație
Art. 101. — (1) Punerea în liberă circulație conferă
mărfurilor străine statutul vamal de mărfuri românești.
(2) Punerea în liberă circulație atrage aplicarea
măsurilor de politică comercială și îndeplinirea formalităților
vamale prevăzute pentru importul mărfurilor, precum și
încasarea oricăror drepturi legal datorate.
Art. 102. — (1) Prin excepție de la art. 90 alin. (2), în
situația în care ulterior înregistrării declarației vamale, până
la acordarea liberului de vamă, intervin taxe vamale de
import reduse, titularul operațiunii comerciale sau
reprezentantul acestuia poate solicita autorității vamale
aplicarea taxei vamale mai favorabile.
(2) Dispozițiile alin. (1) nu se aplică în cazul în care nu
a fost posibilă acordarea liberului de vamă din motive
imputabile declarantului.
Art. 103. — Când un transport este format din mărfuri
cu încadrări tarifare diferite, iar operațiunile de clasificare
tarifară și de completare a declarației vamale ar presupune
un efort suplimentar și cheltuieli disproporționate față de
drepturile de import care se percep, autoritatea vamală
poate aproba, la cererea declarantului, ca drepturile de
import să fie achitate pentru întregul transport, pe baza
clasificării tarifare a mărfurilor pentru care se percepe cea
mai mare taxă vamală de import.
Art. 104. — (1) Mărfurile puse în liberă circulație, care
au beneficiat de drepturi de import reduse sau zero în
funcție de destinația lor finală, rămân sub supraveghere
vamală până când condițiile pentru acordarea tratamentului
favorabil încetează a mai fi aplicabile, precum și în cazurile
în care mărfurile sunt exportate sau distruse.
Supravegherea vamală se încheie și când mărfurile sunt
utilizate în alte scopuri decât cele prevăzute pentru
aplicarea tratamentului favorabil, cu condiția achitării taxelor
datorate la punerea în liberă circulație.
(2) Drepturile și obligațiile titularului unui tratament tarifar
favorabil pot fi, în condițiile prevăzute de autoritatea
vamală, transferate succesiv unor alte persoane care
îndeplinesc condițiile prevăzute pentru a beneficia de
regimul în cauză.
(3) Dispozițiile art. 110 și 112 se aplică în mod
corespunzător mărfurilor prevăzute la alin. (1).
Art. 105. — Titularii punerii în liberă circulație a
mărfurilor destinate unei anumite utilizări, în cazul în care,
ulterior acordării liberului de vamă, schimbă utilizarea
mărfii, sunt obligați să înștiințeze în prealabil autoritatea
vamală, care va aplica regimul tarifar vamal corespunzător
noii utilizări.
Art. 106. — (1) Mărfurile puse în liberă circulație își
pierd statutul vamal de mărfuri românești când declarația
de punere în liberă circulație este invalidată după
acordarea liberului de vamă.
(2) Mărfurile puse în liberă circulație își pierd statutul
vamal de mărfuri românești și când drepturile de import
sunt rambursate sau remise:
a) în cadrul regimului de perfecționare activă sub
forma sistemului cu rambursare;

13

b) în cazul mărfurilor defecte sau al celor care nu
respectă prevederile contractuale;
c) în situațiile prevăzute la art. 262, când rambursarea
sau remiterea este supusă condiției ca mărfurile să fie
exportate sau reexportate ori să li se atribuie o destinație
vamală aprobată în condițiile prevăzute de regulamentul
vamal.
CAPITOLUL II
Regimuri suspensive și regimuri vamale economice
SECȚIUNEA 1
Dispoziții comune

Art. 107. — (1) Sintagma regim suspensiv se utilizează,
în cazul mărfurilor străine, pentru următoarele regimuri:
a) tranzit;
b) antrepozitare vamală;
c) perfecționare activă sub forma unui sistem cu
suspendare;
d) transformare sub control vamal;
e) admitere temporară.
(2) Sintagma regim vamal economic se utilizează pentru
următoarele regimuri:
a) antrepozitare vamală;
b) perfecționare activă;
c) transformare sub control vamal;
d) admitere temporară;
e) perfecționare pasivă.
(3) Prin mărfuri de import se înțelege mărfurile plasate
sub un regim suspensiv, precum și mărfurile care, în
cadrul regimului de perfecționare activă în sistem cu
rambursare, au făcut obiectul formalităților de punere în
liberă circulație și al formalităților prevăzute la art. 145.
(4) Prin mărfuri în aceeași stare se înțelege mărfurile de
import care, în regimul de perfecționare activă sau de
transformare sub control vamal, nu au suferit nici o
operațiune de perfecționare sau de transformare.
Art. 108. — (1) Utilizarea unui regim vamal economic
este condiționată de eliberarea unei autorizații de către
autoritatea vamală.
(2) Autorizația se acordă persoanelor care asigură toate
condițiile necesare pentru efectuarea corectă a operațiunilor
și când autoritatea vamală poate asigura supravegherea și
controlul regimului fără a mai trebui să introducă măsuri
administrative disproporționate față de necesitățile
economice respective.
(3) Condițiile în care este utilizat regimul respectiv sunt
stabilite în autorizație.
(4) Titularul autorizației este obligat să informeze
autoritatea vamală asupra tuturor elementelor survenite
după acordarea autorizației care pot influența menținerea
acesteia sau condițiile de utilizare a acesteia.
Art. 109. — Orice produse sau mărfuri obținute din
mărfuri plasate sub un regim suspensiv se consideră ca
fiind plasate sub incidența aceluiași regim, cu respectarea
prevederilor exprese ale art. 4 pct. 11 lit. a) teza a doua.
Art. 110. — (1) Autoritatea vamală poate condiționa
plasarea mărfurilor sub un regim suspensiv de constituirea
unei garanții care să asigure plata datoriei vamale care
s-ar naște pentru aceste mărfuri.
(2) Prin regulamentul vamal pot fi prevăzute dispoziții
speciale privind constituirea unei garanții în cadrul unui
anumit regim suspensiv.
Art. 111. — (1) Regimul suspensiv economic se încheie
când mărfurile plasate în acest regim sau, în anumite
cazuri, produsele compensatoare ori transformate obținute
sub acest regim primesc o nouă destinație vamală admisă.

14

MONITORUL OFICIAL AL ROMÂNIEI, PARTEA I, Nr. 350/19.IV.2006

(2) Autoritatea vamală ia toate măsurile necesare pentru
a reglementa situația mărfurilor pentru care regimul vamal
nu s-a încheiat în condițiile prevăzute.
Art. 112. — Drepturile și obligațiile titularului unui regim
vamal economic pot fi, în condițiile prevăzute de autoritatea
vamală, transferate succesiv unor alte persoane care
îndeplinesc condițiile prevăzute pentru a beneficia de
regimul în cauză.
SECȚIUNEA a 2-a
Tranzitul

Art. 113. — (1) Regimul de tranzit permite transportul
de la un birou vamal la alt birou vamal al:
a) mărfurilor străine, fără ca acestea să fie supuse
drepturilor de import sau măsurilor de politică comercială;
b) mărfurilor românești, în cazurile și în condițiile
prevăzute în reglementări specifice pentru a se evita ca
produsele care beneficiază de măsuri speciale de export
să eludeze sau să beneficieze nejustificat de aceste
măsuri.
(2) Transportul menționat la alin. (1) se efectuează în
următoarele modalități:
a) conform regimului de tranzit;
b) în baza unui carnet TIR — Convenția TIR —
Convenția vamală relativă la transportul internațional al
mărfurilor sub acoperirea carnetelor TIR, întocmită la
Geneva la 14 noiembrie 1975, la care România a aderat
potrivit Decretului nr. 420/1979;
c) în baza unui carnet ATA, utilizat ca document de
tranzit — Convenția privind admiterea temporară, adoptată
la Istanbul la 26 iunie 1990, ratificată de România prin
Legea nr. 395/2002;
d) în baza altor norme prevăzute prin acorduri sau
convenții internaționale la care România este parte;
e) prin poștă, inclusiv colet poștal.
(3) Regimul de tranzit nu înlătură aplicarea dispozițiilor
specifice aplicabile transportului mărfurilor plasate într-un
regim vamal economic.
Art. 114. — (1) Regimul de tranzit se încheie și
obligațiile titularului se consideră îndeplinite când mărfurile
plasate sub acest regim și documentele solicitate au fost
prezentate biroului vamal de destinație, în concordanță cu
dispozițiile regimului.
(2) Autoritatea vamală descarcă regimul de tranzit când
este în măsură să stabilească, pe baza comparării datelor
disponibile la biroul vamal de plecare cu cele disponibile la
biroul vamal de destinație, că regimul s-a încheiat în mod
corect.
Art. 115. — (1) Principalul obligat este titularul regimului
de tranzit și răspunde pentru:
a) prezentarea mărfurilor intacte la biroul de destinație
în termenul prevăzut și cu respectarea întocmai a măsurilor
de marcare și sigilare adoptate de autoritatea vamală;
b) respectarea dispozițiilor referitoare la regimul de
tranzit.
(2) Transportatorul sau destinatarul mărfurilor care
acceptă mărfurile știind că acestea circulă în regim de
tranzit răspunde solidar pentru respectarea obligațiilor
prevăzute la alin. (1) lit. a).
Art. 116. — (1) Principalul obligat furnizează garanția
pentru asigurarea plății datoriei vamale pentru mărfurile
tranzitate.
(2) Garanția poate fi:
a) garanție izolată, care acoperă o singură operațiune
de tranzit;

b) garanție globală, care acoperă mai multe operațiuni
de tranzit, când principalul obligat a fost autorizat de
autoritatea vamală să folosească această garanție.
(3) Autorizația menționată la alin. (2) lit. b) se acordă
numai persoanelor care:
a) sunt stabilite în România;
b) sunt utilizatoare frecvente ale regimului de tranzit sau
care au bonitatea de a-și achita obligațiile legate de acest
regim;
c) nu au comis abateri grave sau repetate de la
reglementările vamale ori fiscale.
(4) Autoritatea vamală poate autoriza, în cazuri
justificate, utilizarea unei garanții globale de o valoare
redusă sau o dispensă de la garantare. Criteriile
suplimentare pentru această aprobare includ:
a) folosirea corectă a procedurii de tranzit într-o
perioadă dată;
b) cooperarea cu autoritatea vamală;
c) în cazul dispensei de la garantare, o situație
financiară bună care să le permită îndeplinirea
angajamentelor persoanelor în cauză.
(5) Normele pentru acordarea autorizațiilor conform
prevederilor alin. (4) se stabilesc prin regulamentul vamal.
(6) Dispensa de la garantare prevăzută la alin. (4) nu
se acordă pentru operațiunile de tranzit al mărfurilor care
implică un risc ridicat de fraudă. Criteriile de stabilire a
riscurilor de fraudă sunt prevăzute în regulamentul vamal.
(7) Utilizarea garanției globale de o valoare redusă
poate fi temporar interzisă de autoritatea vamală, ca
măsură excepțională în împrejurări speciale.
(8) Garanția globală poate fi temporar interzisă de către
autoritatea vamală pentru mărfurile care, prin utilizarea
garanției globale, au fost identificate ca făcând obiectul
unei fraude.
Art. 117. — (1) Cu excepția situațiilor stabilite, când
este cazul, prin regulamentul vamal, nu se constituie o
garanție pentru:
a) transportul aerian;
b) transportul pe căi navigabile interioare deschise
traficului internațional;
c) transportul prin conducte;
d) transportul efectuat de companiile de cale ferată din
România.
(2) Cazurile în care se poate acorda exceptarea de la
garanție pentru transportul naval, altul decât cel menționat
la alin. (1) lit. b), se stabilesc prin regulamentul vamal.
Art. 118. — (1) Normele pentru punerea în aplicare a
regimului de tranzit se stabilesc prin regulamentul vamal.
(2) Autoritatea vamală poate stabili proceduri simplificate
care se aplică anumitor tipuri de transport de mărfuri sau
pentru mărfuri care nu părăsesc teritoriul vamal al
României.
SECȚIUNEA a 3-a
Antrepozitarea vamală

Art. 119. — (1) Regimul de antrepozitare vamală
permite depozitarea într-un antrepozit vamal a:
a) mărfurilor străine, fără ca ele să fie supuse
drepturilor de import sau măsurilor de politică comercială;
b) mărfurilor românești care, în temeiul prevederilor
legale ce reglementează domenii specifice, beneficiază, pe
baza plasării lor într-un antrepozit vamal, de măsurile
legate de exportul mărfurilor.
(2) Antrepozitul vamal reprezintă orice loc aprobat de
autoritatea vamală și aflat sub supravegherea acesteia,
unde mărfurile pot fi depozitate în condițiile prevăzute.

MONITORUL OFICIAL AL ROMÂNIEI, PARTEA I, Nr. 350/19.IV.2006
(3) Cazurile în care mărfurile prevăzute la alin. (1) pot fi
plasate sub regim de antrepozitare vamală fără a fi
depozitate într-un antrepozit vamal sunt stabilite în
conformitate cu regulamentul vamal.
Art. 120. — (1) Un antrepozit vamal poate fi public sau
privat.
(2) Antrepozitul public reprezintă antrepozitul vamal
disponibil oricărei persoane pentru depozitarea mărfurilor.
(3) Antrepozitul privat reprezintă antrepozitul vamal
rezervat depozitării mărfurilor de către deținătorul
antrepozitului.
(4) Deținătorul antrepozitului este persoana autorizată să
gestioneze antrepozitul vamal.
(5) Antrepozitarul este persoana obligată prin declarația
de plasare a mărfurilor sub regimul de antrepozitare
vamală sau persoana căreia i se transferă drepturile și
obligațiile unei astfel de persoane.
Art. 121. — (1) Gestionarea unui antrepozit vamal este
condiționată de eliberarea unei autorizații de către
autoritatea vamală. Această autorizație nu este necesară în
cazul în care gestionarea antrepozitului este efectuată de
autoritatea vamală.
(2) Persoana care dorește să gestioneze un antrepozit
vamal întocmește o cerere scrisă care să conțină
informațiile necesare pentru acordarea autorizației și să
dovedească faptul că există o rațiune economică pentru
depozitare. Autorizația prevede condițiile în care
antrepozitul vamal poate fi gestionat.
(3) Autorizația se acordă numai persoanelor stabilite în
România.
Art. 122. — Deținătorul antrepozitului vamal are, față de
autoritatea vamală, următoarele răspunderi:
a) să asigure supravegherea mărfurilor, astfel încât să
nu fie posibilă sustragerea acestora de sub controlul
vamal;
b) să îndeplinească obligațiile ce decurg din depozitarea
mărfurilor aflate în regim de antrepozitare vamală;
c) să respecte condițiile stabilite în autorizație.
Art. 123. — Prin excepție de la prevederile art. 122,
când autorizația privește un antrepozit public, aceasta
poate prevedea ca răspunderile menționate la art. 122
lit. a) și/sau lit. b) să revină exclusiv antrepozitarului.
Antrepozitarul este permanent răspunzător de îndeplinirea
obligațiilor ce decurg din plasarea mărfurilor sub regimul de
antrepozitare vamală.
Art. 124. — Drepturile și obligațiile unui deținător de
antrepozit pot fi transferate unei alte persoane, cu acordul
autorității vamale.
Art. 125. — Fără a se înlătura aplicarea dispozițiilor
art. 110, autoritatea vamală poate cere deținătorului de
antrepozit să ofere o garanție în legătură cu răspunderile
specificate la art. 122.
Art. 126. — (1) Autoritatea vamală îl desemnează pe
deținătorul de antrepozit sau, după caz, pe antrepozitar să
țină o evidență operativă, în forma aprobată de autoritatea
vamală, a tuturor mărfurilor plasate sub regimul de
antrepozitare vamală. Desemnarea unei persoane pentru
ținerea evidenței operative a mărfurilor nu este necesară în
cazul în care un antrepozit public este gestionat de
autoritatea vamală.
(2) Înscrierea în evidența operativă se face imediat ce
mărfurile au fost introduse în antrepozit.
(3) Dacă sunt respectate prevederile art. 108 alin. (2),
autoritatea vamală poate renunța la solicitarea ținerii de
evidențe operative ale mărfurilor când răspunderile
menționate la art. 122 lit. a) și/sau lit. b) îi revin în
exclusivitate antrepozitarului, iar mărfurile sunt plasate sub
regim pe baza unei declarații vamale scrise sau a unui

15

document administrativ, în conformitate cu art. 97 alin. (2)
lit. b).
Art. 127. — (1) Când există o necesitate economică, iar
supravegherea vamală nu este influențată nefavorabil de
aceasta, autoritatea vamală poate aproba ca:
a) mărfurile românești, altele decât cele prevăzute la
art. 119 alin. (1) lit. b), să fie depozitate în incinta unui
antrepozit vamal. Aceste mărfuri nu fac obiectul regimului
de antrepozitare vamală;
b) mărfurile străine să fie supuse în incinta unui
antrepozit vamal unor operațiuni specifice regimului de
perfecționare activă;
c) mărfurile străine să fie supuse în incinta unui
antrepozit vamal unor operațiuni specifice regimului de
transformare sub control vamal.
(2) Mărfurile prevăzute la alin. (1) lit. b) și c) fac
obiectul regimurilor vamale corespunzătoare și nu al
regimului de antrepozitare vamală.
(3) Formalitățile la care se poate renunța într-un
antrepozit vamal pentru mărfurile prevăzute la alin. (1)
lit. b) și c) se stabilesc în regulamentul vamal.
(4) Autoritatea vamală poate cere ca mărfurile
menționate la alin. (1) să fie înscrise în evidența operativă
prevăzută la art. 126.
Art. 128. — (1) Mărfurile pot rămâne în regim de
antrepozitare vamală pe timp nelimitat. În cazuri
excepționale, autoritatea vamală poate stabili un termen
până la care antrepozitarul trebuie să atribuie mărfurilor o
nouă destinație vamală.
(2) Pentru anumite mărfuri menționate la art. 119
alin. (1) lit. b), cuprinse în politica agricolă, se pot stabili
termene prin regulamentul vamal.
Art. 129. — (1) Mărfurile de import pot face obiectul
manipulărilor uzuale pentru a asigura conservarea,
ameliorarea aspectului sau vandabilitatea acestora ori
pentru a le pregăti pentru distribuție sau revânzare. Pentru
anumite categorii de mărfuri, autoritatea vamală poate
alcătui o listă a cazurilor în care aceste manipulări sunt
interzise pentru mărfurile care fac obiectul politicii agricole.
(2) Mărfurile românești menționate în art. 119 alin. (1)
lit. b), care sunt plasate sub regimul de antrepozitare
vamală și care sunt cuprinse în politica agricolă, pot fi
supuse doar manipulărilor prevăzute în mod expres pentru
asemenea mărfuri.
(3) Manipulările prevăzute la alin. (1) și (2) se
autorizează în prealabil de autoritatea vamală, care fixează
condițiile în care acestea pot avea loc.
(4) Formele de manipulare prevăzute la alin. (1) și (2)
se stabilesc prin regulamentul vamal.
Art. 130. — (1) În cazuri justificate, mărfurile plasate
sub regimul de antrepozitare vamală pot fi scoase
temporar din antrepozit pe baza aprobării prealabile a
autorității vamale, care stabilește condițiile în care poate
avea loc.
(2) Când sunt în afara antrepozitului vamal, mărfurile
pot fi supuse manipulărilor prevăzute la art. 129.
Art. 131. — Autoritatea vamală poate permite ca
mărfurile plasate sub regimul de antrepozitare vamală să
fie transferate de la un antrepozit vamal la altul.
Art. 132. — (1) Când se naște o datorie vamală
referitoare la mărfuri de import, iar valoarea în vamă se
bazează pe un preț efectiv plătit sau de plătit care include
cheltuielile de antrepozitare și de conservare a mărfurilor în
antrepozit, aceste cheltuieli nu se includ în valoarea în
vamă, cu condiția ca acestea să fie evidențiate distinct față
de prețul efectiv plătit sau de plătit pentru mărfuri.
(2) Când mărfurile prevăzute la alin. (1) au fost supuse
manipulărilor prevăzute la art. 129, natura mărfurilor,

16

MONITORUL OFICIAL AL ROMÂNIEI, PARTEA I, Nr. 350/19.IV.2006

valoarea în vamă și cantitatea care se au în vedere la
stabilirea cuantumului drepturilor de import sunt, la cererea
declarantului, acelea care ar trebui luate în considerare la
data nașterii datoriei vamale dacă nu ar fi suferit aceste
manipulări. Prin regulamentul vamal se pot stabili derogări
de la această dispoziție.
(3) În cazul în care mărfurile de import sunt puse în
liberă circulație în conformitate cu art. 97 alin. (2) lit. c),
natura mărfurilor, valoarea în vamă și cantitatea ce trebuie
luate în considerare la data nașterii datoriei vamale, pentru
stabilirea cuantumului drepturilor de import, sunt cele
aplicabile mărfurilor la momentul în care au fost plasate
sub regimul de antrepozitare vamală. Dispozițiile cuprinse
în prezentul alineat se aplică numai cu condiția ca aceste
elemente să fi fost acceptate de autoritatea vamală la
momentul în care mărfurile au fost plasate sub regimul de
antrepozitare vamală și dacă declarantul nu solicită ca
aceste elemente să fie determinate la momentul nașterii
datoriei vamale, fără să contravină controlului ulterior
prevăzut la art. 100.
Art. 133. — Mărfurile românești prevăzute la art. 119
alin. (1) lit. b), care sunt cuprinse în politica agricolă și
sunt plasate într-un antrepozit vamal, trebuie să fie
exportate sau să primească o altă destinație, stabilită prin
reglementările menționate la acel articol.
SECȚIUNEA a 4-a
Perfecționarea activă

Art. 134. — (1) Regimul de perfecționare activă permite
ca următoarele mărfuri să fie utilizate pe teritoriul vamal
al României într-una sau mai multe operațiuni de
perfecționare:
a) mărfurile străine destinate reexportului în afara
teritoriului vamal al României sub forma produselor
compensatoare, fără ca aceste mărfuri să fie supuse
drepturilor de import sau măsurilor de politică comercială;
b) mărfurile puse în liberă circulație, cu rambursarea
sau remiterea drepturilor de import aferente unor asemenea
mărfuri, dacă sunt exportate în afara teritoriului vamal al
României sub formă de produse compensatoare.
(2) Prin sistem cu suspendare se înțelege regimul de
perfecționare activă prevăzut la alin. (1) lit. a).
(3) Prin sistem cu rambursare se înțelege regimul de
perfecționare activă prevăzut la alin. (1) lit. b).
(4) Prin operațiuni de perfecționare se înțelege:
a) prelucrarea mărfurilor, inclusiv montajul, asamblarea
și adaptarea lor la alte mărfuri;
b) transformarea mărfurilor;
c) repararea mărfurilor, inclusiv restaurarea lor;
d) utilizarea anumitor mărfuri, definite în conformitate cu
regulamentul vamal, care, deși nu se regăsesc în
produsele compensatoare, permit sau facilitează obținerea
acestor produse, chiar dacă dispar total sau parțial în
cursul folosirii lor.
(5) Prin produse compensatoare se înțelege toate
produsele care rezultă din operațiuni de perfecționare.
(6) Prin mărfuri echivalente se înțelege mărfurile
românești care sunt utilizate în locul mărfurilor de import
pentru fabricarea produselor compensatoare.
(7) Prin rata de randament se înțelege cantitatea sau
procentajul de produse compensatoare obținute din
perfecționarea unor cantități determinate de mărfuri de
import.
Art. 135. — (1) Mărfurile echivalente trebuie să fie de
aceeași calitate și să aibă aceleași caracteristici ca
mărfurile de import. În anumite cazuri, stabilite în

regulamentul vamal, mărfurile echivalente pot fi într-un
stadiu de fabricație mai avansat decât mărfurile de import.
(2) Autoritatea vamală permite ca:
a) produsele compensatoare să fie obținute din mărfuri
echivalente;
b) produsele compensatoare obținute din mărfuri
echivalente să fie exportate din România înainte de a
importa mărfurile de import.
(3) Când se aplică dispozițiile alin. (2), mărfurile de
import sunt considerate, în scopuri vamale, ca mărfuri
echivalente, iar mărfurile echivalente ca mărfuri de import.
(4) Când se aplică alin. (2) lit. b) și produsele
compensatoare ar fi susceptibile de plata drepturilor de
export dacă nu ar fi exportate sau reexportate în cadrul
unei operațiuni de perfecționare activă, titularul autorizației
trebuie să constituie o garanție pentru a asigura plata
acestor drepturi în eventualitatea în care importul mărfurilor
nu se efectuează în termenul prevăzut.
(5) Prin regulamentul vamal se pot adopta măsuri
destinate să interzică, să limiteze sau să faciliteze
operațiunile efectuate în temeiul alin. (2).
Art. 136. — Autorizația de perfecționare activă este
emisă la cererea persoanei care efectuează operațiunile de
perfecționare sau care se ocupă de efectuarea lor.
Art. 137. — Autorizația de perfecționare activă se
acordă numai:
a) persoanelor stabilite în România. Autorizația se poate
acorda și persoanelor stabilite în afara României pentru
importurile de natură necomercială;
b) când, fără să aducă atingere utilizării mărfurilor
menționate la art. 134 alin. (4) lit. d), mărfurile de import
pot fi identificate în produsele compensatoare sau, în cazul
menționat la art. 135, când se poate verifica îndeplinirea
condițiilor prevăzute pentru mărfurile echivalente;
c) când regimul de perfecționare activă poate contribui
la crearea unor condiții favorabile pentru exportul sau
reexportul produselor compensatoare, cu condiția ca
interesele esențiale ale producătorilor români să nu fie
afectate în mod nefavorabil. Cazurile în care condițiile
economice se consideră îndeplinite se stabilesc prin
regulamentul vamal.
Art. 138. — (1) Autoritatea vamală stabilește termenul
în care produsele compensatoare trebuie să fie exportate
sau reexportate ori să li se atribuie o altă destinație
vamală. Acest termen trebuie să țină seama de durata
necesară pentru efectuarea operațiunilor de perfecționare și
de livrare a produselor compensatoare.
(2) Termenul prevăzut la alin. (1) se calculează de la
data la care mărfurile străine sunt plasate sub regimul de
perfecționare activă. Autoritatea vamală poate acorda
prelungirea termenului în urma unei cereri justificate
depuse de titularul autorizației. Din rațiuni de simplificare se
poate decide ca un termen care începe în cursul unei luni
calendaristice sau al unui trimestru să se încheie în ultima
zi a unei luni calendaristice ulterioare, respectiv a unui
trimestru ulterior.
(3) Când se aplică prevederile art. 135 alin. (2) lit. b),
autoritatea vamală stabilește termenul în care mărfurile
străine trebuie declarate pentru regim. Acest termen începe
la data acceptării declarației de export pentru produsele
compensatoare obținute din mărfurile echivalente
corespunzătoare.
(4) Autoritatea vamală poate să prevadă termene
specifice în cazul unor operațiuni de perfecționare sau
pentru anumite mărfuri de import.
Art. 139. — (1) Autoritatea vamală stabilește fie rata de
randament a operațiunii, fie, când este cazul, metoda de
determinare a acestei rate. Rata de randament este

MONITORUL OFICIAL AL ROMÂNIEI, PARTEA I, Nr. 350/19.IV.2006
propusă de titularul operațiunii pe baza condițiilor reale în
care se efectuează sau urmează să se efectueze
operațiunea de perfecționare.
(2) În cazuri justificate, pentru operațiuni de
perfecționare activă care se efectuează uzual în condiții
tehnice bine definite, cu mărfuri având caracteristici sensibil
constante, din care rezultă produse compensatoare de o
calitate uniformă, se poate stabili, potrivit regulamentului
vamal, o rată de randament standard, pe baza unor date
reale, cunoscute și determinate în prealabil de titularul
operațiunii.
Art. 140. — Cazurile și condițiile în care mărfurile aflate
în aceeași stare sau produsele compensatoare sunt
considerate a fi fost puse în liberă circulație se stabilesc
prin regulamentul vamal.
Art. 141. — (1) În cazul nașterii unei datorii vamale,
cuantumul acesteia se determină pe baza elementelor de
taxare corespunzătoare mărfurilor de import în momentul
acceptării declarației de plasare a acestor mărfuri sub
regim de perfecționare activă.
(2) Dacă în momentul menționat la alin. (1) mărfurile de
import îndeplinesc condițiile pentru a beneficia de
tratamentul tarifar preferențial în cadrul contingentelor sau
al plafoanelor tarifare, acestea pot beneficia de tratamentul
tarifar preferențial prevăzut pentru mărfuri identice în
momentul acceptării declarației vamale de punere în liberă
circulație.
Art. 142. — Prin excepție de la prevederile art. 141,
produsele compensatoare:
a) sunt supuse drepturilor de import corespunzătoare,
când sunt puse în liberă circulație și se regăsesc în lista
prevăzută de regulamentul vamal, în măsura în care ele
sunt proporționale cu partea exportată a produselor
compensatoare neincluse pe această listă. Titularul
autorizației are însă dreptul să solicite ca taxarea pentru
acele produse să fie efectuată în condițiile menționate la
art. 141;
b) sunt supuse drepturilor de import corespunzătoare
când sunt supuse taxării stabilite prin politica agricolă și
sunt îndeplinite condițiile prevăzute în regulamentul vamal;
c) sunt supuse drepturilor de import determinate în
conformitate cu reglementările aplicabile regimului vamal în
cauză sau în materie de zone libere sau antrepozite libere,
când au fost plasate sub un regim suspensiv sau într-o
zonă liberă ori antrepozit liber. Titularul autorizației are însă
dreptul să solicite ca taxarea să fie efectuată potrivit
art. 141 sau, în cazurile când produselor compensatoare li
s-a atribuit o destinație vamală, alta decât transformarea
sub control vamal, cuantumul drepturilor de import
percepute să fie cel puțin egal cu cel calculat conform
art. 141;
d) pot fi supuse reglementărilor privind stabilirea
drepturilor prevăzute pentru regimul de transformare sub
control vamal când mărfurile de import ar fi putut fi plasate
sub acest regim;
e) beneficiază de tratament tarifar favorabil în funcție de
destinația lor finală, când acest tratament este prevăzut
pentru mărfuri identice importate;
f) sunt scutite de drepturi de import când o astfel de
scutire este prevăzută, prin lege, pentru mărfuri identice
importate.
Art. 143. — (1) Produsele compensatoare ori mărfurile
aflate în aceeași stare pot face obiectul unui export
temporar, total sau parțial, în scopul perfecționării
complementare efectuate în afara teritoriului vamal al
României, cu condiția obținerii unei autorizații și cu
respectarea prevederilor privind regimul de perfecționare
pasivă.

17

(2) Când ia naștere o datorie vamală privind produsele
reimportate, autoritatea vamală încasează:
a) drepturile de import pentru produsele compensatoare
sau mărfurile aflate în aceeași stare menționate la alin. (1),
calculate în conformitate cu prevederile art. 141 și 142;
b) drepturile de import pentru produsele reimportate
după perfecționare în afara teritoriului vamal al României,
al căror cuantum se calculează în conformitate cu
dispozițiile privind regimul de perfecționare pasivă în
aceleași condiții care s-ar aplica dacă produsele exportate
sub acest din urmă regim ar fi fost puse în liberă circulație
înainte ca acest export să aibă loc.
Art. 144. — (1) Sistemul cu rambursare poate fi utilizat
pentru toate mărfurile. Acest sistem nu poate fi utilizat
când, în momentul acceptării declarației de punere în liberă
circulație:
a) mărfurile de import sunt supuse unor restricții
cantitative la import;
b) mărfurile de import beneficiază de o măsură tarifară
în cadrul contingentelor;
c) pentru mărfurile de import este necesară prezentarea
unei licențe de import sau export ori a unui certificat
prevăzut de reglementările privind politica agricolă;
d) a fost stabilită o restituire la export sau o taxă la
export pentru produsele compensatoare.
(2) Rambursarea drepturilor de import nu este permisă
nici în cazul în care, în momentul acceptării declarației de
export pentru produsele compensatoare, aceste produse
necesită prezentarea unui certificat de import sau de export
ori s-a stabilit o restituire sau o taxă la export pentru
acestea.
(3) Prin regulamentul vamal se pot stabili derogări de la
prevederile alin. (1) și (2).
Art. 145. — (1) În declarația de punere în liberă
circulație trebuie să se indice faptul că se utilizează
sistemul de rambursare și să fie furnizate datele de
referință ale autorizației.
(2) La cererea autorității vamale, autorizația menționată
la alin. (1) se anexează la declarația de punere în liberă
circulație.
Art. 146. — În cadrul sistemului cu rambursare nu se
aplică dispozițiile art. 135 alin. (2) lit. b), alin. (3) și (4),
art. 138 alin. (3), art. 140, 141 și art. 142 lit. b) și d),
precum și art. 149.
Art. 147. — (1) Titularul autorizației poate solicita
rambursarea sau remiterea drepturilor de import când poate
dovedi, în conformitate cu cerințele autorității vamale, că
mărfurile de import puse în liberă circulație în cadrul
sistemului cu rambursare sub formă de produse
compensatoare sau mărfuri în aceeași stare au fost:
a) fie exportate;
b) fie plasate, în vederea reexportului ulterior, sub
regimul de tranzit, regimul de antrepozitare vamală, regimul
de admitere temporară sau regimul de perfecționare activă
în sistem cu suspendare sau într-o zonă liberă sau
antrepozit liber.
(2) Dispozițiile alin. (1) lit. b) se aplică în cazul în care
au fost îndeplinite toate condițiile de utilizare a regimului.
(3) În scopul atribuirii unei destinații vamale în
conformitate cu alin. (1) lit. b), produsele compensatoare
sau mărfurile de import aflate în aceeași stare sunt
considerate mărfuri străine.
(4) Termenul în care trebuie să se depună cererea de
rambursare se stabilește prin regulamentul vamal.
(5) Când produsele compensatoare sau mărfurile aflate
în aceeași stare, plasate sub un regim vamal sau într-o
zonă liberă sau antrepozit liber, potrivit alin. (1), sunt puse
în liberă circulație, cuantumul drepturilor de import

18

MONITORUL OFICIAL AL ROMÂNIEI, PARTEA I, Nr. 350/19.IV.2006

rambursate sau remise se consideră a constitui cuantumul
datoriei vamale.
(6) În scopul stabilirii cuantumului drepturilor de import
ce trebuie rambursate sau remise, prevederile art. 142
lit. a) se aplică în mod corespunzător.
Art. 148. — Exportul temporar al produselor
compensatoare realizat conform art. 143 alin. (1) nu se
consideră ca export, în sensul art. 147, cu excepția cazului
când acele produse nu sunt reimportate în România în
perioada prevăzută.
Art. 149. — Regimul de perfecționare activă în sistemul
cu suspendare se aplică și pentru ca produsele
compensatoare să beneficieze de scutirea de drepturi de
export în care se încadrează produsele identice obținute
din mărfuri românești în locul mărfurilor de import.
SECȚIUNEA a 5-a
Transformarea sub control vamal

Art. 150. — Regimul de transformare sub control vamal
permite ca mărfurile străine să fie utilizate pe teritoriul
vamal al României pentru a fi supuse unor operațiuni care
le modifică natura sau starea, fără să fie supuse drepturilor
de import sau măsurilor de politică comercială. Regimul
permite punerea lor în liberă circulație cu plata drepturilor
de import datorate pentru mărfurile rezultate din
operațiunile de transformare. Acestea sunt denumite
produse transformate.
Art. 151. — Cazurile și condițiile specifice în care se
poate folosi regimul de transformare sub control vamal se
stabilesc prin regulamentul vamal.
Art. 152. — Autorizația pentru transformare sub control
vamal se acordă la cererea persoanei care efectuează
transformarea sau care se ocupă de efectuarea acesteia.
Art. 153. — Autorizația pentru transformare sub control
vamal se acordă numai:
a) persoanelor stabilite în România;
b) când mărfurile de import pot fi identificate în
produsele transformate;
c) când natura sau starea mărfurilor din momentul
plasării lor sub regim nu mai poate fi reconstituită
economic după transformare;
d) când utilizarea regimului nu poate avea drept
consecință eludarea efectelor reglementărilor privind
originea și a restricțiilor cantitative aplicabile mărfurilor
importate;
e) când sunt îndeplinite condițiile necesare ca regimul
să ajute la crearea sau menținerea activității de
transformare a mărfurilor în România, fără să aducă
atingere în mod vădit intereselor economice ale
producătorilor naționali de mărfuri similare. Prin
regulamentul vamal se stabilesc cazurile în care aceste
condiții economice se consideră îndeplinite.
Art. 154. — Dispozițiile art. 138 alin. (1), (2) și (4) și
ale art. 139 se aplică în mod corespunzător.
Art. 155. — Când ia naștere o datorie vamală pentru
mărfurile aflate în aceeași stare sau pentru produsele care
sunt în stadii intermediare de transformare comparativ cu
ceea ce s-a prevăzut în autorizație, cuantumul acestei
datorii se stabilește pe baza elementelor de taxare
corespunzătoare mărfurilor de import în momentul acceptării
declarației de plasare a mărfurilor sub regimul de
transformare sub control vamal.
Art. 156. — (1) În cazurile în care mărfurile de import
îndeplineau condițiile pentru a beneficia de un tratament
tarifar preferențial când au fost plasate sub regimul de
transformare sub control vamal și când acest tratament
tarifar preferențial este aplicabil produselor identice cu
produsele transformate puse în liberă circulație, drepturile

de import la care sunt supuse produsele transformate se
calculează prin aplicarea taxei pentru tratamentul tarifar
preferențial respectiv.
(2) Dacă tratamentul tarifar preferențial menționat la
alin. (1) este prevăzut pentru mărfurile de import în cadrul
contingentelor tarifare sau plafoanelor tarifare, aplicarea
taxei menționate la alin. (1) cu privire la produsele
transformate este, de asemenea, supusă condiției ca
respectivul tratament tarifar preferențial să fie aplicabil
mărfurilor de import în momentul acceptării declarației de
punere în liberă circulație. În acest caz, cantității de mărfuri
de import utilizate în mod real la fabricarea produselor
transformate puse în liberă circulație i se aplică
contingentele sau plafoanele tarifare în vigoare la momentul
acceptării declarației de punere în liberă circulație și nu se
procedează la aplicarea contingentelor sau plafoanelor
tarifare deschise pentru produsele identice cu produsele
transformate.
SECȚIUNEA a 6-a
Admiterea temporară

Art. 157. — Regimul de admitere temporară permite
utilizarea pe teritoriul vamal al României, cu exonerarea
totală sau parțială de drepturi de import și fără a fi supuse
măsurilor de politică comercială, a mărfurilor străine
destinate reexportului, fără să fi suferit vreo modificare în
afara deprecierii normale datorate utilizării lor.
Art. 158. — Autorizația de admitere temporară se
acordă la cererea persoanei care utilizează mărfurile sau
care se ocupă ca acestea să fie utilizate.
Art. 159. — Autoritatea vamală refuză acordarea
regimului de admitere temporară când este imposibil să se
asigure identificarea mărfurilor de import. Autoritatea
vamală poate însă autoriza utilizarea regimului de admitere
temporară fără asigurarea identificării mărfurilor când,
având în vedere natura acestora sau a operațiunilor de
îndeplinit, absența măsurilor de identificare nu poate duce
la o folosire abuzivă a regimului.
Art. 160. — (1) Autoritatea vamală stabilește termenul
în care mărfurile de import trebuie să fie reexportate sau
să li se dea o altă destinație vamală. Termenul aprobat
trebuie să fie suficient pentru ca obiectivul utilizării
autorizate să fie atins.
(2) Termenul maxim în care mărfurile pot rămâne în
regimul de admitere temporară este de 24 de luni.
Autoritatea vamală poate stabili reducerea termenului, cu
acordul persoanei în cauză.
(3) Autoritatea vamală poate, numai în împrejurări
excepționale, la cererea persoanei în cauză și în limite
raționale, să prelungească termenul prevăzut la alin. (2)
pentru a permite utilizarea autorizată.
Art. 161. — Cazurile și condițiile speciale în care
regimul de admitere temporară poate fi utilizat cu
exonerare totală de drepturi de import se stabilesc prin
regulamentul vamal.
Art. 162. — (1) Utilizarea regimului de admitere
temporară cu exonerare parțială de drepturi de import se
acordă pentru mărfurile care nu sunt prevăzute la art. 161
sau care, chiar dacă sunt menționate, nu îndeplinesc toate
condițiile prevăzute în articolul respectiv pentru acordarea
admiterii temporare cu exonerare totală de drepturi de
import.
(2) Prin regulamentul vamal se stabilesc lista mărfurilor
pentru care nu poate fi utilizat regimul de admitere
temporară cu exonerare parțială de drepturi de import,
precum și condițiile în care se poate recurge la acest
regim.

MONITORUL OFICIAL AL ROMÂNIEI, PARTEA I, Nr. 350/19.IV.2006
Art. 163. — (1) Cuantumul drepturilor de import de plătit
pentru mărfurile plasate sub regimul de admitere temporară
cu exonerare parțială de drepturi de import se stabilește la
3%, pentru fiecare lună sau fracție de lună în care
mărfurile sunt plasate sub regimul de admitere temporară
cu exonerare parțială de drepturi, din cuantumul drepturilor
care ar fi fost plătite dacă astfel de mărfuri ar fi fost puse
în liberă circulație la data la care au fost plasate sub
regimul de admitere temporară.
(2) Cuantumul drepturilor de import de încasat nu îl
poate depăși pe acela care ar fi trebuit încasat dacă
mărfurile respective ar fi fost puse în liberă circulație la
data la care au fost plasate sub regimul de admitere
temporară, fără să se ia în considerare majorările de
întârziere care ar putea fi aplicate.
(3) Transferul drepturilor și obligațiilor care decurg din
regimul de admitere temporară, conform prevederilor
art. 112, nu presupune aplicarea acelorași măsuri de
exonerare pentru fiecare dintre perioadele de utilizare avute
în vedere.
(4) Când transferul menționat la alin. (3) se efectuează
cu exonerare parțială pentru ambii titulari autorizați să
utilizeze regimul în aceeași lună, titularul autorizației inițiale
este obligat să plătească cuantumul drepturilor de import
pentru întreaga lună.
Art. 164. — (1) Când ia naștere o datorie vamală
pentru mărfurile de import, cuantumul unei astfel de
datorii se stabilește pe baza elementelor de taxare
corespunzătoare acestor mărfuri în momentul acceptării
declarației de plasare a mărfurilor sub regimul de admitere
temporară. Cu toate acestea, când dispozițiile menționate
la art. 161 prevăd astfel, cuantumul datoriei se determină
pe baza elementelor de taxare corespunzătoare mărfurilor
în cauză aplicabile în momentul nașterii datoriei vamale.
(2) În cazul în care, din alte rațiuni decât cele de
plasare a mărfurilor sub regimul de admitere temporară cu
exonerare parțială de drepturi de import, ia naștere o
datorie vamală pentru mărfurile plasate sub regimul
menționat, cuantumul acesteia este egal cu diferența dintre
cuantumul drepturilor calculate conform alin. (1) și al celor
de plătit, conform art. 163.
SECȚIUNEA a 7-a
Perfecționarea pasivă

Art. 165. — (1) Regimul de perfecționare pasivă permite
ca mărfurile românești să fie exportate temporar de pe
teritoriul vamal al României pentru a fi supuse unor
operațiuni de perfecționare, iar produsele rezultate din
aceste operațiuni să fie puse în liberă circulație cu
exonerare totală sau parțială de drepturi de import.
(2) Dispozițiile alin. (1) nu înlătură aplicarea prevederilor
care reglementează domenii specifice privind sistemul de
schimburi standard prevăzut în prezenta secțiune sau la
art. 143.
(3) Exportul temporar al mărfurilor românești atrage
aplicarea drepturilor de export, a măsurilor de politică
comercială și a altor formalități prevăzute pentru scoaterea
mărfurilor românești în afara teritoriului vamal al României.
(4) În sensul prezentei secțiuni, prin:
a) mărfuri de export temporar se înțelege mărfurile
plasate sub regimul de perfecționare pasivă;
b) operațiuni de perfecționare se înțelege operațiunile
menționate la art. 134 alin. (4) lit. a)—c);
c) produse compensatoare se înțelege toate produsele
care rezultă din operațiunile de perfecționare;

19

d) rata de randament se înțelege cantitatea sau
procentajul de produse compensatoare obținute prin
perfecționarea unei cantități date de mărfuri de export
temporar.
Art. 166. — (1) Nu pot fi plasate în regim de
perfecționare pasivă mărfurile românești:
a) al căror export implică rambursarea sau remiterea
drepturilor de import;
b) care, înaintea exportului, au fost puse în liberă
circulație cu exonerare totală de drepturi de import, în
funcție de destinația lor finală, atât timp cât condițiile
pentru acordarea unei astfel de exonerări continuă să se
aplice;
c) al căror export implică acordarea rambursărilor la
export sau pentru care, potrivit reglementărilor privind
politica agricolă, se acordă un alt avantaj financiar decât
aceste rambursări.
(2) Prin regulamentul vamal se pot stabili derogări de la
prevederile alin. (1) lit. b).
Art. 167. — (1) Autorizația de perfecționare pasivă se
emite la cererea persoanei care se ocupă de îndeplinirea
operațiunilor de perfecționare.
(2) Autorizația de perfecționare pasivă poate fi acordată
și unei alte persoane decât cea prevăzută la alin. (1)
pentru mărfurile de origine română, în sensul titlului II cap. II
secțiunea 1, când operațiunea de perfecționare constă în
încorporarea acelor mărfuri în mărfuri obținute în afara
României și importate ca produse compensatoare, cu
condiția ca utilizarea acestui regim să contribuie la
promovarea vânzării mărfurilor de export, fără să aducă
atingere intereselor esențiale ale producătorilor români de
produse identice sau similare cu produsele compensatoare
importate.
(3) Cazurile și modalitățile în care se aplică alin. (2) se
stabilesc prin regulamentul vamal.
Art. 168. — Autorizația se acordă numai:
a) persoanelor stabilite în România;
b) când se poate stabili faptul că produsele
compensatoare rezultă din perfecționarea mărfurilor de
export temporar. Cazurile și condițiile în care se pot aplica
derogări de la prezenta dispoziție sunt prevăzute în
regulamentul vamal;
c) când utilizarea regimului de perfecționare pasivă nu
este de natură să aducă atingere în mod serios intereselor
esențiale ale producătorilor români.
Art. 169. — (1) Autoritatea vamală stabilește termenul
în care produsele compensatoare trebuie să fie reimportate
pe teritoriul vamal al României. Acest termen se
prelungește în urma depunerii, înainte de expirarea
termenului inițial, a unei cereri justificate a titularului
autorizației.
(2) Autoritatea vamală stabilește fie rata de randament
a operațiunii, fie, când este necesar, modalitatea de
stabilire a acesteia.
Art. 170. — (1) Exonerarea totală sau parțială de
drepturi de import prevăzută la art. 171 alin. (1) se acordă
numai când produsele compensatoare sunt declarate pentru
punerea în liberă circulație în numele sau pe seama:
a) titularului autorizației; sau
b) a oricărei alte persoane stabilite în România, cu
condiția ca acea persoană să fi obținut consimțământul
titularului autorizației, iar condițiile autorizării să fie
îndeplinite.
(2) Exonerarea totală sau parțială de drepturi de import
nu se acordă când una dintre condițiile sau obligațiile
legate de regimul de perfecționare pasivă nu este
îndeplinită, în afară de cazul în care se stabilește că

20

MONITORUL OFICIAL AL ROMÂNIEI, PARTEA I, Nr. 350/19.IV.2006

neconcordanțele nu au un efect semnificativ în funcționarea
corectă a regimului de perfecționare pasivă.
Art. 171. — (1) Exonerarea totală sau parțială de
drepturi de import prevăzută la art. 165 constă în
deducerea din cuantumul drepturilor de import, aferente
produselor compensatoare puse în liberă circulație, a
cuantumului drepturilor de import care ar fi aplicabile la
aceeași dată mărfurilor de export temporar, dacă acestea
ar fi importate pe teritoriul vamal al României din țara în
care a avut loc operațiunea de perfecționare sau ultima
operațiune de perfecționare.
(2) Cuantumul ce trebuie dedus în temeiul prevederilor
alin. (1) se calculează pe baza cantității și a felului
mărfurilor în cauză, la data acceptării declarației de plasare
sub regimul de perfecționare pasivă și pe baza altor
elemente de taxare aplicabile la data acceptării declarației
de punere în liberă circulație a produselor compensatoare.
(3) Valoarea mărfurilor de export temporar este cea
înscrisă în declarația vamală de plasare sub regimul de
perfecționare pasivă sau, dacă nu este posibilă
determinarea valorii în acest mod, valoarea se determină
prin diferența dintre valoarea în vamă a produselor
compensatoare și costurile de perfecționare justificate prin
documente.
(4) Dacă înainte de a fi plasate sub regimul de
perfecționare pasivă mărfurile de export temporar au fost
puse în liberă circulație la o taxă redusă în funcție de
destinația lor finală și atât timp cât condițiile de acordare a
acestei taxe reduse continuă să se aplice, cuantumul de
dedus este cuantumul drepturilor de import încasat la
punerea în liberă circulație a mărfurilor. Prin regulamentul
vamal se stabilesc și alte costuri care nu se iau în
considerare la calcularea cuantumului care trebuie dedus.
(5) Când mărfurile de export temporar ar putea
beneficia, la punerea în liberă circulație, de o taxă redusă
sau zero, în funcție de destinația lor finală, această taxă
se ia în considerare cu condiția ca mărfurile să fi suferit
aceleași operațiuni ca operațiunile prevăzute pentru o astfel
de destinație în țara în care a avut loc operațiunea de
perfecționare sau ultima operațiune de perfecționare.
(6) Dacă produsele compensatoare beneficiază de o
măsură tarifară preferențială, în sensul art. 46 lit. d) sau
e), iar această măsură există pentru mărfurile care se
încadrează la același cod tarifar ca și mărfurile de export
temporar, procentul drepturilor de import de luat în
considerare la stabilirea cuantumului de dedus conform
alin. (1) este acela care s-ar aplica dacă mărfurile de
export temporar ar îndeplini condițiile în care se aplică
măsura preferențială.
(7) Prezentul articol nu înlătură aplicarea prevederilor
adoptate de România în schimbul de mărfuri cu alte țări,
care stabilesc exonerarea de drepturi de import a anumitor
produse compensatoare.
Art. 172. — (1) Când scopul operațiunii de perfecționare
este repararea mărfurilor de export temporar, acestea sunt
puse în liberă circulație cu exonerare totală de drepturi de
import când mărfurile au fost reparate cu titlu gratuit fie
datorită unei obligații contractuale sau legale care decurge
dintr-o garanție, fie datorită existenței unui viciu de
fabricație.
(2) Dispozițiile alin. (1) nu se aplică în cazul în care
defectul a fost luat în considerare în momentul în care
mărfurile în cauză au fost puse pentru prima oară în liberă
circulație.
Art. 173. — (1) Când scopul operațiunii de perfecționare
este repararea mărfurilor de export temporar și o astfel de
reparare se efectuează cu titlu oneros, exonerarea parțială
de drepturi de import prevăzută la art. 165 constă în

stabilirea cuantumului drepturilor aplicabile, pe baza
elementelor de taxare aferente produselor compensatoare
la data acceptării declarației de punere în liberă circulație a
produselor respective și luând în considerare ca valoare în
vamă o valoare egală cu costurile de reparare, cu condiția
ca aceste costuri să reprezinte singura plată efectuată
către titularul autorizației și să nu fie influențate de nici o
legătură între titular și operator.
(2) Prin excepție de la dispozițiile art. 171, prin
regulamentul vamal se pot stabili cazurile și condițiile
specifice în care mărfurile pot fi puse în liberă circulație în
urma operațiunii de perfecționare pasivă, pentru care costul
operațiunii de perfecționare este luat ca bază pentru
evaluare în vederea aplicării Tarifului vamal de import al
României.
Art. 174. — (1) Perfecționarea pasivă în sistemul de
schimburi standard permite ca marfa importată, denumită în
continuare produs de înlocuire, să înlocuiască un produs
compensator.
(2) Autoritatea vamală aprobă utilizarea sistemului de
schimburi standard când operațiunea de perfecționare
constă în repararea de mărfuri românești, altele decât cele
care fac obiectul politicii agricole sau al reglementărilor
specifice aplicabile anumitor mărfuri ce rezultă din
transformarea produselor agricole.
(3) Fără a se înlătura aplicarea prevederilor art. 179,
dispozițiile privind produsele compensatoare se aplică și
produselor de înlocuire.
(4) Autoritatea vamală permite ca produsele de înlocuire
să fie importate înainte de exportul mărfurilor de export
temporar, procedura numindu-se import anticipat. La
importul anticipat al unui produs de înlocuire se constituie
o garanție care să acopere cuantumul drepturilor de import.
Art. 175. — (1) Produsele de înlocuire trebuie să se
încadreze la același cod tarifar, să fie de aceeași calitate
comercială și să aibă aceleași caracteristici tehnice ca
mărfurile de export temporar, dacă acestea din urmă ar fi
fost supuse operațiunii de reparare în cauză.
(2) Dacă mărfurile de export temporar au fost deja
folosite înaintea acestui export, produsele de înlocuire
trebuie să nu fie produse noi. Autoritatea vamală poate
acorda derogări de la această regulă dacă produsul de
înlocuire a fost livrat gratuit fie datorită unei obligații
contractuale sau legale care decurge dintr-o garanție, fie
datorită unui viciu de fabricație.
Art. 176. — Sistemul de schimburi standard poate fi
autorizat numai când este posibil să se verifice dacă sunt
îndeplinite condițiile prevăzute la art. 175.
Art. 177. — (1) În cazul importului anticipat, exportul
mărfurilor de export temporar se realizează în termen de
două luni de la data acceptării de către autoritatea vamală
a declarației de punere în liberă circulație a produselor de
înlocuire.
(2) În situații excepționale, la solicitarea justificată a
titularului, autoritatea vamală poate prelungi, în limite
rezonabile, termenul prevăzut la alin. (1).
Art. 178. — În cazul importului anticipat și când se
aplică prevederile art. 171, cuantumul de dedus se
determină pe baza elementelor de taxare aplicabile
mărfurilor de export temporar la data acceptării declarației
de plasare sub acest regim.
Art. 179. — Prevederile art. 167 alin. (2) și ale art. 168
lit. b) nu se aplică în cazul sistemului de schimb de
mărfuri standard.
Art. 180. — Dispozițiile menționate în cadrul
perfecționării pasive sunt aplicabile și în scopul punerii în
aplicare a măsurilor netarifare de politică comercială.

MONITORUL OFICIAL AL ROMÂNIEI, PARTEA I, Nr. 350/19.IV.2006
CAPITOLUL III
Exportul
Art. 181. — (1) Regimul de export permite scoaterea
mărfurilor românești în afara teritoriului vamal al României.
Regimul de export atrage aplicarea măsurilor de politică
comercială, îndeplinirea formalităților vamale prevăzute
pentru exportul mărfurilor, precum și, după caz, încasarea
oricăror drepturi legal datorate.
(2) Cu excepția mărfurilor plasate sub regimul de
perfecționare pasivă, toate mărfurile românești destinate a
fi exportate trebuie să fie plasate sub regimul de export.
(3) Cazurile și condițiile în care mărfurile care părăsesc
teritoriul vamal al României nu fac obiectul unei declarații
de export se stabilesc în regulamentul vamal.
(4) Declarația de export se depune la biroul vamal în a
cărui rază de competență se află sediul exportatorului sau
locul în care mărfurile sunt ambalate sau încărcate în
vederea exportului.
(5) Prin regulamentul vamal se pot stabili derogări de la
prevederile alin. (4).
Art. 182. — Liberul de vamă pentru export se acordă
cu condiția ca mărfurile în cauză să părăsească teritoriul
vamal al României în aceeași stare în care acestea se
aflau în momentul acceptării declarației de export.

21

(2) Persoanele și mijloacele de transport care intră sau
părăsesc zona liberă sau antrepozitul liber pot fi supuse
controlului vamal.
(3) Accesul într-o zonă liberă sau antrepozit liber poate
fi interzis de autoritatea vamală dacă persoanele fizice sau
juridice nu justifică interesul de a desfășura o activitate
licită în acea zonă sau antrepozit.
(4) Autoritatea vamală poate controla mărfurile care
intră, ies sau staționează în zona liberă sau antrepozitul
liber. Pentru a face posibil un astfel de control, o copie a
documentului de transport care însoțește mărfurile la
intrarea și ieșirea acestora se înmânează autorității vamale
sau este ținută la dispoziția acesteia de către orice
persoană desemnată în acest scop de autoritatea
menționată. Când se solicită acest control, mărfurile trebuie
puse la dispoziție autorității vamale.
Art. 186. — (1) Autoritatea vamală poate desemna zone
libere în care controalele și formalitățile vamale se
efectuează, iar dispozițiile în materie de datorie vamală se
aplică conform cerințelor regimului de antrepozitare vamală.
(2) Dispozițiile privind zonele libere prevăzute la art. 63—64,
188, 194, 198 și 227 nu se aplică zonelor libere
menționate la alin. (1).
SECȚIUNEA a 2-a
Plasarea mărfurilor în zone libere sau antrepozite libere

TITLUL VI
Alte destinații vamale
CAPITOLUL I
Zone libere și antrepozite libere
SECȚIUNEA 1
Dispoziții generale

Art. 183. — Zonele libere și antrepozitele libere sunt
părți din teritoriul vamal al României sau incinte situate pe
acest teritoriu, separate de restul acestuia, în care:
a) mărfurile străine sunt considerate, în ceea ce privește
aplicarea drepturilor de import și a măsurilor de politică
comercială la import, că nu se află pe teritoriul vamal al
României, atât timp cât nu sunt puse în liberă circulație,
nici plasate sub un alt regim vamal, nici utilizate sau
consumate în alte condiții decât cele prevăzute de
reglementările vamale;
b) mărfurile românești, în temeiul prevederilor legale ce
reglementează domenii specifice, beneficiază, pe baza
plasării lor într-o zonă liberă sau într-un antrepozit liber, de
măsurile legate de exportul mărfurilor.
Art. 184. — (1) Prin hotărâre a Guvernului se
înființează zonele libere și se determină limita geografică a
fiecărei zone.
(2) Înființarea antrepozitelor libere este autorizată de
autoritatea vamală. Incintele care urmează a fi desemnate
ca antrepozit liber se aprobă de către autoritatea vamală.
(3) Zonele libere trebuie să fie împrejmuite, cu excepția
celor prevăzute la art. 186. Autoritatea vamală stabilește
punctele de intrare și de ieșire pentru fiecare zonă liberă
sau antrepozit liber.
(4) Efectuarea de construcții într-o zonă liberă necesită
aprobarea prealabilă a autorității vamale.
Art. 185. — (1) Perimetrele și punctele de intrare și de
ieșire ale zonelor libere, cu excepția zonelor libere
desemnate conform prevederilor art. 186, și ale
antrepozitelor libere sunt supuse supravegherii autorității
vamale.

Art. 187. — (1) Într-o zonă liberă sau antrepozit liber
pot fi plasate mărfuri străine și mărfuri românești.
(2) Autoritatea vamală poate cere ca mărfurile care
prezintă pericol sau pot să deterioreze alte mărfuri ori care,
din alte motive, necesită condiții speciale pentru depozitare
să fie plasate în incinte dotate special pentru aceasta.
Art. 188. — (1) Fără a se înlătura aplicarea dispozițiilor
art. 185 alin. (4), intrarea în zona liberă sau în antrepozitul
liber a mărfurilor nu trebuie să facă nici obiectul prezentării
lor autorității vamale și nici al depunerii unei declarații
vamale.
(2) Sunt prezentate autorității vamale și fac obiectul
formalităților vamale mărfurile care:
a) au fost plasate sub un regim vamal care se încheie
când acestea intră într-o zonă liberă sau antrepozit liber.
Cu toate acestea, în cazul în care regimul vamal în cauză
permite exceptarea de la obligația de a prezenta mărfurile,
această prezentare nu este solicitată;
b) au fost plasate într-o zonă liberă sau într-un
antrepozit liber pe baza unei decizii de rambursare sau de
remitere a drepturilor de import;
c) beneficiază de măsurile prevăzute la art. 183 lit. b);
d) sunt introduse din afara teritoriului vamal al României
direct într-o zonă liberă sau într-un antrepozit liber.
(3) Autoritatea vamală poate solicita ca mărfurile supuse
drepturilor de export sau altor dispoziții ce reglementează
exportul să fie anunțate biroului vamal.
(4) La cererea părții interesate, autoritatea vamală
atestă statutul vamal al mărfurilor plasate într-o zonă liberă
sau într-un antrepozit liber.
SECȚIUNEA a 3-a
Funcționarea zonelor libere și a antrepozitelor libere

Art. 189. — (1) Durata staționării mărfurilor în zonele
libere sau în antrepozitele libere este nelimitată.
(2) Pentru anumite mărfuri menționate la art. 183 lit. b)
care sunt cuprinse în reglementările privind politica agricolă
se pot stabili termene specifice prin regulamentul vamal.
Art. 190. — (1) Orice activitate industrială, comercială
sau de servicii dintr-o zonă liberă sau antrepozit liber este
permisă cu respectarea condițiilor prevăzute în prezentul

22

MONITORUL OFICIAL AL ROMÂNIEI, PARTEA I, Nr. 350/19.IV.2006

cod. Exercitarea acestor activități este notificată în prealabil
autorității vamale.
(2) Autoritatea vamală poate impune anumite interdicții
sau restricții asupra activităților menționate la alin. (1),
ținând cont de natura mărfurilor în cauză sau de cerințele
supravegherii vamale.
(3) Autoritatea vamală poate interzice exercitarea unei
activități într-o zonă liberă sau într-un antrepozit liber
persoanelor care nu oferă garanțiile necesare respectării
dispozițiilor prevăzute de prezentul cod.
Art. 191. — (1) Pe durata staționării într-o zonă liberă
sau într-un antrepozit liber, mărfurile străine pot:
a) să fie puse în liberă circulație, în condițiile prevăzute
de acest regim și de dispozițiile privind datoria vamală,
cuprinse în prezentul capitol;
b) să facă obiectul manipulărilor uzuale prevăzute la
art. 129, fără autorizare;
c) să fie plasate sub regimul de perfecționare activă,
conform condițiilor prevăzute pentru acest regim;
d) să fie plasate sub regimul de transformare sub
control vamal, în condițiile prevăzute de acest regim;
e) să fie plasate sub regimul de admitere temporară, în
condițiile prevăzute de acest regim;
f) să fie abandonate în favoarea statului;
g) să fie distruse, pe cheltuiala deținătorului, cu condiția
ca persoana interesată să furnizeze autorității vamale toate
informațiile pe care aceasta le consideră necesare.
(2) Când mărfurile sunt plasate sub unul dintre
regimurile prevăzute la alin. (1) lit. c), d) sau e), autoritatea
vamală poate, în măsura în care este necesar, să țină
cont de condițiile de funcționare și de supraveghere
vamală ale zonelor libere sau antrepozitelor libere și să-și
adapteze modalitățile de control prevăzute.
Art. 192. — Mărfurile românești prevăzute la art. 183
lit. b) care sunt cuprinse în reglementările privind politica
agricolă pot să facă obiectul numai acelor forme de
manipulare menționate la art. 129 alin. (2). Aceste
manipulări pot fi efectuate fără autorizare.
Art. 193. — (1) Când dispozițiile art. 191 și 192 nu se
aplică, mărfurile străine și cele românești menționate la
art. 183 lit. b) nu pot fi consumate sau utilizate în zonele
libere sau antrepozitele libere.
(2) Fără a aduce atingere dispozițiilor aplicabile
rezervelor și stocurilor și în măsura în care regimul în
cauză prevede astfel, prevederile alin. (1) nu împiedică
utilizarea sau consumul de mărfuri a căror punere în liberă
circulație sau a căror admitere temporară nu ar atrage
aplicarea drepturilor de import, a măsurilor de politică
comercială sau a măsurilor cuprinse în reglementările
privind politica agricolă. În această situație nu este
necesară depunerea declarației de punere în liberă
circulație sau de admitere temporară. O astfel de declarație
este necesară în cazul în care pentru mărfuri se aplică un
contingent sau un plafon.
Art. 194. — (1) Persoanele care desfășoară o activitate
de depozitare, prelucrare sau transformare, vânzare ori
cumpărare de mărfuri într-o zonă liberă sau într-un
antrepozit liber sunt obligate să țină evidența operativă a
mărfurilor, în forma aprobată de autoritatea vamală.
Mărfurile se înregistrează în evidența operativă la
momentul în care sunt introduse în incintele aparținând
unei astfel de persoane. Evidența operativă trebuie să
permită autorității vamale să identifice mărfurile și să
reflecte mișcarea acestora.
(2) În cazul transbordării mărfurilor în interiorul unei
zone libere, înregistrările care se referă la acestea sunt
ținute la dispoziția autorității vamale. Depozitarea de scurtă
durată a mărfurilor, în cadrul unei astfel de transbordări,

este considerată ca făcând parte din operațiunea de
transbordare. Când mărfurile care sosesc din afara
teritoriului vamal al României sunt plasate direct într-o zonă
liberă sau în cazul mărfurilor care ies dintr-o zonă liberă
pentru a părăsi direct teritoriul vamal al României se
depune declarația sumară prevăzută la art. 60—62 sau la
art. 201—204, după caz.
SECȚIUNEA a 4-a
Scoaterea mărfurilor din zonele libere
sau din antrepozitele libere

Art. 195. — Fără a se înlătura aplicarea dispozițiilor
speciale prevăzute de reglementările vamale aferente unor
domenii specifice, mărfurile care părăsesc o zonă liberă
sau un antrepozit liber pot fi:
a) exportate sau reexportate în afara teritoriului vamal
al României;
b) introduse într-o altă parte a teritoriului vamal al
României. Dispozițiile titlului III, cu excepția art. 72—76 în
ceea ce privește mărfurile românești, se aplică mărfurilor
introduse în alte părți ale acestui teritoriu, cu excepția
cazurilor în care mărfurile părăsesc acea zonă pe cale
maritimă sau aeriană fără să fi fost plasate sub un regim
de tranzit sau sub un alt regim vamal.
Art. 196. — (1) Când o datorie vamală se naște pentru
o marfă străină și valoarea în vamă a acestei mărfi se
bazează pe un preț efectiv plătit sau de plătit care include
cheltuielile de depozitare și de conservare a mărfurilor pe
durata staționării lor în zona liberă sau în antrepozitul liber,
aceste cheltuieli nu se includ în valoarea în vamă, cu
condiția ca acestea să fie distincte față de prețul efectiv
plătit sau de plătit pentru mărfuri.
(2) Când mărfurile au fost supuse, într-o zonă liberă
sau într-un antrepozit liber, unor manipulări uzuale în
sensul art. 129 alin. (1), felul mărfurilor, valoarea în vamă
și cantitatea care se iau în considerare pentru
determinarea cuantumului drepturilor de import sunt, la
cererea declarantului, cele care ar fi fost luate în
considerare la momentul nașterii datoriei vamale dacă
mărfurile nu ar fi fost supuse manipulărilor în cauză.
Această prevedere se aplică cu condiția ca manipulările în
cauză să fi fost autorizate de autoritatea vamală.
(3) Prin regulamentul vamal se pot stabili condiții și
situații de exceptare de la aplicarea prevederilor alin. (2).
Art. 197. — (1) Mărfurilor românești menționate la
art. 183 lit. b) care sunt cuprinse în reglementările privind
politica agricolă și care sunt plasate într-o zonă liberă sau
într-un antrepozit liber trebuie să li se atribuie o destinație
conform acelor reglementări.
(2) În cazul în care asemenea mărfuri sunt reintroduse
într-o altă parte a teritoriului vamal al României sau dacă
nu s-a făcut nici o solicitare pentru a li se atribui o
destinație conform alin. (1), până la expirarea termenului
prevăzut la art. 189 alin. (2) autoritatea vamală ia măsurile
prevăzute de reglementările domeniului special cu privire la
nerespectarea destinației.
Art. 198. — (1) În cazul introducerii sau reintroducerii
mărfurilor în alte părți ale teritoriului vamal al României sau
al plasării lor sub un regim vamal, atestarea menționată la
art. 188 alin. (4) poate fi utilizată ca dovadă a statutului
vamal român sau străin al acestor mărfuri.
(2) Când nu se stabilește prin atestare sau prin alte
mijloace că mărfurile au statut român sau străin, aceste
mărfuri sunt considerate:
a) mărfuri românești, în scopul aplicării drepturilor de
export și al licențelor de export sau a măsurilor prevăzute
pentru export în cadrul politicii comerciale;

MONITORUL OFICIAL AL ROMÂNIEI, PARTEA I, Nr. 350/19.IV.2006
b) mărfuri străine, în toate celelalte cazuri.
Art. 199. — Autoritatea vamală trebuie să se asigure că
dispozițiile privind exportul, perfecționarea pasivă, reexportul
sau regimurile suspensive, precum și dispozițiile titlului VII
sunt respectate când mărfurile trebuie să iasă din teritoriul
vamal al României plecând dintr-o zonă liberă sau
antrepozit liber.
CAPITOLUL II
Reexportul, distrugerea și abandonul
Art. 200. — (1) Mărfurile străine pot fi:
a) reexportate în afara teritoriului vamal al României;
b) distruse;
c) abandonate în favoarea statului.
(2) Reexportul implică, dacă este cazul, aplicarea
formalităților vamale prevăzute pentru scoaterea mărfurilor
în afara teritoriului vamal al României, inclusiv a măsurilor
de politică comercială. Cazurile în care mărfurile străine pot
fi plasate sub un regim suspensiv fără aplicarea măsurilor
de politică comercială la export pot fi stabilite prin
regulamentul vamal.
(3) Cu excepția cazurilor stabilite prin regulamentul
vamal, distrugerea se efectuează după înștiințarea
prealabilă a autorității vamale. Autoritatea vamală interzice
reexportul, dacă formalitățile vamale sau măsurile
menționate la alin. (2) prevăd aceasta. Când mărfurile
plasate sub un regim vamal economic pe teritoriul vamal
al României sunt destinate reexportului, se depune o
declarație vamală de export, conform dispozițiilor art. 82—100.
În acest caz, prevederile art. 181 alin. (3)—(5) se aplică în
mod corespunzător.
(4) Condițiile și modalitățile de distrugere sau abandon
al mărfurilor se stabilesc prin regulamentul vamal.
Distrugerea sau abandonul nu implică nici o cheltuială
pentru bugetul statului.
(5) Deșeurile sau resturile rezultate din distrugere
trebuie să primească o destinație vamală prevăzută pentru
mărfurile străine. Acestea rămân sub supraveghere vamală
până la momentul prevăzut la art. 63 alin. (2).

TITLUL VII
Mărfuri care părăsesc teritoriul vamal
al României
Art. 201. — (1) Mărfurile care părăsesc teritoriul vamal
al României fac obiectul fie al unei declarații vamale, fie,
dacă declarația vamală nu este cerută, al unei declarații
sumare, cu excepția celor transportate pe mijloace de
transport care tranzitează fără întrerupere apele teritoriale
sau spațiul aerian al teritoriului vamal.
(2) În anumite cazuri și în funcție de anumite tipuri de
transport al mărfurilor, de modul de transport sau de
agentul economic ori în conformitate cu acordurile
internaționale care prevăd dispoziții specifice în materie de
securitate, prin regulamentul vamal se stabilesc:
a) termenul în care declarația vamală sau declarația
sumară este depusă la biroul vamal de export înainte ca
mărfurile să părăsească teritoriul vamal al României;
b) regulile de derogare de la termenul prevăzut la lit. a)
și de modificare a acestuia;
c) condițiile în care obligația de a depune o declarație
sumară poate face obiectul unei derogări sau al unei
modificări;
d) cazurile și condițiile în care mărfurile care părăsesc
teritoriul vamal al României nu fac obiectul unei declarații
vamale sau al unei declarații sumare.

23

Art. 202. — (1) Când mărfurile care părăsesc teritoriul
vamal al României au primit o destinație vamală care
necesită o declarație vamală, potrivit legii, această
declarație se depune la biroul vamal de export înainte ca
mărfurile să părăsească teritoriul vamal al României.
(2) În cazul în care biroul vamal de export este diferit
de biroul vamal de ieșire, biroul vamal de export comunică
imediat informațiile necesare biroului vamal de ieșire sau i
le pune la dispoziție pe cale electronică.
(3) Declarația vamală cuprinde cel puțin informațiile
necesare declarației sumare prevăzute la art. 204 alin. (1).
(4) Când declarația vamală este întocmită altfel decât
pe cale electronică, autoritatea vamală efectuează analiza
de risc la același nivel cu cel aplicat declarațiilor vamale
întocmite pe cale electronică.
Art. 203. — (1) Când mărfurile care părăsesc teritoriul
vamal al României nu au primit o destinație vamală care
necesită o declarație vamală, declarația sumară se depune
la biroul vamal de ieșire înainte ca mărfurile să părăsească
teritoriul vamal al României.
(2) Autoritatea vamală poate aproba ca declarația
sumară să fie depusă la alt birou vamal, cu condiția ca
acesta să comunice imediat informațiile necesare biroului
vamal de ieșire sau să i le pună la dispoziție pe cale
electronică.
(3) Autoritatea vamală poate accepta, în locul depunerii
declarației sumare, depunerea unei notificări și accesul la
informațiile din declarația sumară aflate în sistemul
electronic al agentului economic.
Art. 204. — (1) Prin regulamentul vamal se stabilesc
datele care trebuie să fie cuprinse în declarația vamală și
sub ce formă, pentru a se proceda la analiza riscurilor și a
aplica corect controlul vamal, avându-se în vedere scopuri
de securitate și utilizând, după caz, norme internaționale și
practici comerciale.
(2) Declarația sumară este întocmită pe cale electronică.
De asemenea, se pot utiliza documente comerciale,
portuare sau de transport, în măsura în care acestea
conțin informațiile necesare. În cazuri excepționale,
autoritatea vamală poate accepta declarațiile sumare pe
suport de hârtie, cu condiția ca acestora să le fie aplicabil
același nivel de gestiune a riscurilor cu cel aplicat la
declarațiile sumare întocmite pe care electronică.
(3) Declarația sumară se depune, după caz, de:
a) persoana care se ocupă cu ieșirea mărfurilor sau
care are în sarcină transportul mărfurilor în afara teritoriului
vamal al României;
b) orice persoană care este în măsură să prezinte sau
să asigure prezentarea mărfurilor autorității vamale
competente;
c) un reprezentant al persoanei prevăzute la lit. a) sau b).
(4) Persoana prevăzută la alin. (3) are dreptul, la
cererea sa, să modifice una sau mai multe date ale
declarației sumare după ce aceasta a fost depusă. Nici o
modificare nu mai este posibilă după ce autoritatea vamală
a informat persoana care a depus declarația sumară
despre intenția sa de a examina mărfurile sau a constatat
inexactitatea datelor în cauză ori a acordat liberul de vamă
pentru mărfuri.
Art. 205. — Mărfurile care părăsesc teritoriul vamal al
României sunt supuse supravegherii vamale și pot fi
controlate de autoritatea vamală în conformitate cu
dispozițiile în vigoare. Mărfurile părăsesc teritoriul vamal
folosind, când este cazul, traseul stabilit de autoritatea
vamală și în conformitate cu modalitățile stabilite de
aceasta.

24

MONITORUL OFICIAL AL ROMÂNIEI, PARTEA I, Nr. 350/19.IV.2006

TITLUL VIII
Operațiuni privilegiate
CAPITOLUL I
Scutiri de taxe vamale
Art. 206. — (1) Cazurile în care mărfurile puse în liberă
circulație sau exportate sunt scutite de drepturi de import
sau de export se stabilesc prin lege.
(2) Prin hotărâre a Guvernului, în cazuri temeinic
justificate, la propunerea Ministerului Finanțelor Publice și a
Ministerului Economiei și Comerțului, se aprobă, cu
caracter temporar, exceptări sau reduceri de taxe vamale
pentru unele categorii de mărfuri.
(3) Exceptările și reducerile de taxe vamale, aprobate
potrivit prevederilor alin. (2), se stabilesc în mod
nediscriminatoriu față de importatori sau de beneficiari,
indicându-se în mod expres codul tarifar al mărfurilor.
CAPITOLUL II
Mărfuri returnate
Art. 207. — (1) Mărfurile românești care, după ce au
fost exportate, sunt reintroduse pe teritoriul vamal al
României și puse în liberă circulație într-un termen de
3 ani sunt exonerate de drepturi de import la cererea
persoanei interesate. Termenul de 3 ani poate fi prelungit
în cazuri excepționale.
(2) Când mărfurile returnate au fost, înaintea exportului
lor de pe teritoriul vamal al României, puse în liberă
circulație cu drepturi de import reduse sau zero, în funcție
de destinația lor finală, exonerarea de drepturi prevăzută
de prezentul alineat se acordă numai dacă mărfurile
urmează să primească aceeași destinație.
(3) Când mărfurile urmează să nu mai primească
aceeași destinație, cuantumul drepturilor de import aferente
se reduce cu cuantumul încasat la prima punere în liberă
circulație a mărfurilor. În cazul în care cel de-al doilea
cuantum îl depășește pe cel încasat la punerea în liberă
circulație a mărfurilor returnate, nu se acordă nici o
rambursare.
(4) Exonerarea de drepturi de import prevăzută la
alin. (1)—(3) nu se acordă pentru:
a) mărfurile exportate de pe teritoriul vamal al României
în regim de perfecționare pasivă, cu excepția mărfurilor
care se reintroduc în aceeași stare în care au fost
exportate;
b) mărfurile care au făcut obiectul unei măsuri stabilite
prin hotărâre a Guvernului, aplicate la exportul acestora în
alte țări. Prin regulamentul vamal se stabilesc cazurile și
condițiile în care se poate deroga de la această prevedere.
Art. 208. — Exonerarea de drepturi de import prevăzută
la art. 207 se acordă numai dacă mărfurile sunt
reimportate în aceeași stare în care au fost exportate. Prin
regulamentul vamal se pot stabili cazurile și condițiile în
care se renunță la această cerință.
Art. 209. — (1) Dispozițiile art. 207 și 208 se aplică în
mod corespunzător produselor compensatoare inițial
exportate sau reexportate ca urmare a unui regim de
perfecționare activă.
(2) Cuantumul drepturilor de import legal datorate se
stabilește pe baza reglementărilor aplicabile în cazul
regimului de perfecționare activă, data reexportului
produselor compensatoare fiind considerată ca data punerii
în liberă circulație.

CAPITOLUL III
Produse de pescuit maritim și alte produse obținute
din mare
Art. 210. — Fără se se înlăture aplicarea prevederilor
art. 51 alin. (2) lit. f), sunt exonerate de drepturi de import
în momentul punerii în liberă circulație:
a) produsele de pescuit maritim și alte produse obținute
din marea teritorială a unei alte țări de navele înmatriculate
sau înregistrate în România sau care navighează sub
pavilion român;
b) produsele obținute din produsele menționate la lit. a)
la bordul navelor—fabrică ce îndeplinesc condițiile
prevăzute la acea literă.

TITLUL IX
Datoria vamală
CAPITOLUL I
Garantarea cuantumului datoriei vamale
Art. 211. — (1) Când, în conformitate cu reglementările
vamale, autoritatea vamală solicită constituirea unei garanții
pentru a asigura plata unei datorii vamale, o astfel de
garanție trebuie să fie constituită de debitor sau de
potențialul debitor.
(2) Autoritatea vamală solicită o singură garanție pentru
o datorie vamală.
(3) Garanția poate fi constituită, cu acordul autorității
vamale, și de către o terță persoană.
(4) Când debitorul sau potențialul debitor este o
autoritate publică, nu i se solicită nici o garanție.
(5) Autoritatea vamală poate renunța la solicitarea
constituirii unei garanții când cuantumul ce trebuie garantat
nu depășește echivalentul în lei a 500 euro.
Art. 212. — (1) Când reglementările vamale lasă la
latitudinea autorității vamale constituirea garanției, aceasta
poate fi cerută de autoritatea vamală atâta timp cât se
consideră că datoria vamală care a luat sau poate lua
naștere nu este sigur că se va achita în termenul legal.
(2) Când garanția nu este solicitată, autoritatea vamală
poate cere de la persoana menționată la art. 211 alin. (1)
un angajament de asumare a obligațiilor pe care această
persoană trebuie să le îndeplinească în mod legal.
(3) Garanția menționată la alin. (1) este solicitată în
momentul aplicării reglementărilor care prevăd constituirea
unei asemenea garanții sau în orice moment ulterior când
autoritatea vamală consideră că nu este sigur că datoria
vamală care a luat sau poate lua naștere se va achita în
termenul legal.
Art. 213. — La cererea persoanei menționate la
art. 211 alin. (1) sau (3), autoritatea vamală poate permite
constituirea unei garanții globale, care să acopere două
sau mai multe operațiuni vamale pentru care a luat sau
poate lua naștere o datorie vamală.
Art. 214. — (1) Atunci când legislația vamală prevede
constituirea unei garanții și sub rezerva dispozițiilor
specifice pentru tranzit, autoritatea vamală stabilește
cuantumul unei astfel de garanții la un nivel egal cu:
a) cuantumul exact al datoriei vamale, când aceasta
poate fi stabilită cu certitudine în momentul solicitării
garanției;
b) cuantumul maxim al datoriei vamale care ar putea
lua naștere, așa cum a fost estimată de autoritatea vamală
în alte cazuri.
(2) Când se constituie o garanție globală pentru datorii
vamale al căror cuantum se poate modifica în timp,

MONITORUL OFICIAL AL ROMÂNIEI, PARTEA I, Nr. 350/19.IV.2006
cuantumul unei astfel de garanții este stabilit la un nivel
care să permită acoperirea în orice moment a datoriei
vamale respective.
(3) Când reglementările vamale lasă la latitudinea
autorității vamale constituirea garanției, cuantumul acesteia
este stabilit de autoritatea vamală în așa fel încât să nu
depășească nivelul prevăzut la alin. (1) și (2).
Art. 215. — O garanție se poate constitui:
a) printr-un depozit bănesc;
b) printr-un garant.
Art. 216. — (1) Depozitul bănesc se constituie în lei.
(2) Depozitul bănesc se constituie prin depunerea unei
sume în numerar sau a unor instrumente de decontare
recunoscute ca mijloace de plată de către trezoreria
statului.
Art. 217. — (1) Garantul se angajează în scris să
plătească în solidar cu debitorul suma garantată a datoriei
vamale care devine exigibilă.
(2) Garantul este o terță persoană stabilită în România
și acceptată de autoritatea vamală.
(3) Autoritatea vamală poate refuza să accepte un
garant când acesta nu conferă siguranța achitării datoriei
vamale în termenul prevăzut.
Art. 218. — Persoana obligată să constituie garanția are
dreptul de a alege între modalitățile de constituire a
acesteia prevăzute la art. 215. Cu toate acestea,
autoritatea vamală poate să nu accepte modalitatea de
constituire a garanției propuse, când aceasta este
incompatibilă cu buna funcționare a regimului vamal
respectiv. Autoritatea vamală poate solicita ca garanția
aleasă să fie menținută pentru o anumită perioadă de timp.
Art. 219. — (1) Prin regulamentul vamal se pot stabili și
alte modalități de constituire a garanției decât cele
prevăzute la art. 215. De asemenea, se poate stabili, în
cazul în care există siguranța că datoria vamală se achită,
ca un depozit în numerar să nu îndeplinească condițiile
prevăzute la art. 216.
(2) Autoritatea vamală refuză garanția propusă de
debitorul vamal când consideră că o astfel de garanție nu
poate asigura plata datoriei vamale.
Art. 220. — Când autoritatea vamală constată că
garanția constituită nu mai asigură plata datoriei vamale în
termenul prevăzut sau nu mai este suficientă pentru
acoperirea datoriei vamale, aceasta solicită persoanei
menționate la art. 211 alin. (1), la alegerea sa, să
constituie o garanție suplimentară sau să înlocuiască
garanția inițială cu o garanție nouă.
Art. 221. — (1) Garanția nu se eliberează până în
momentul în care datoria vamală pentru care a fost
constituită nu se stinge sau nu mai poate lua naștere.
Când datoria vamală se stinge sau nu mai poate lua
naștere, se eliberează garanția.
(2) Când datoria vamală a fost stinsă parțial sau poate
lua naștere numai cu privire la o parte a cuantumului
care a fost garantat, o parte a garanției este eliberată la
cererea persoanei interesate, numai când cuantumul în
cauză justifică o astfel de măsură.
Art. 222. — În cazuri temeinic justificate, pe baza
metodologiei elaborate de către Autoritatea Națională a
Vămilor și aprobată de ministrul finanțelor publice,
autoritatea vamală poate acorda scutire de la obligația
garantării datoriei vamale.

25

CAPITOLUL II
Nașterea datoriei vamale
Art. 223. — (1) Datoria vamală la import ia naștere
prin:
a) punerea în liberă circulație a mărfurilor supuse
drepturilor de import;
b) plasarea unor astfel de mărfuri sub regimul de
admitere temporară cu exonerare parțială de drepturi de
import.
(2) Datoria vamală se naște în momentul acceptării
declarației vamale în cauză.
(3) Debitorul
este declarantul. În situația unei
reprezentări indirecte, persoana pe seama căreia se face
declarația vamală este, de asemenea, debitor. Când se
întocmește o declarație vamală pentru unul din regimurile
menționate la alin. (1), pe baza unor date care au ca efect
faptul că toate sau o parte a drepturilor legal datorate nu
au fost încasate, persoanele care au furnizat informațiile
necesare la întocmirea declarației și care știau sau care ar
fi trebuit să știe că aceste informații erau false sunt, de
asemenea, debitori.
Art. 224. — (1) Datoria vamală la import ia naștere și
prin:
a) introducerea ilegală pe teritoriul vamal al României a
mărfurilor supuse drepturilor de import;
b) introducerea ilegală a mărfurilor pe teritoriul vamal al
României dintr-o zonă liberă sau antrepozit liber aflat pe
teritoriul României. În sensul prezentului articol,
introducerea ilegală reprezintă orice introducere care încalcă
dispozițiile art. 64—67 și art. 195 lit. b).
(2) Datoria vamală se naște în momentul în care
mărfurile sunt introduse ilegal.
(3) Debitorii sunt:
a) persoana care introduce ilegal mărfurile în cauză;
b) orice persoană care a participat la introducerea
ilegală a mărfurilor și care știa sau ar fi trebuit să știe că
o astfel de introducere este ilegală;
c) orice persoană care a cumpărat sau a deținut
mărfurile în cauză și care știa sau ar fi trebuit să știe, în
momentul achiziționării sau primirii mărfurilor, că acestea
au fost introduse ilegal.
Art. 225. — (1) Datoria vamală la import ia naștere și
prin sustragerea de sub supraveghere vamală a mărfurilor
supuse drepturilor de import.
(2) Datoria vamală se naște în momentul sustragerii
mărfurilor de sub supraveghere vamală.
(3) Debitorii sunt:
a) persoana care a sustras mărfurile de sub
supraveghere vamală;
b) orice persoană care a participat la această
sustragere și care știa sau ar fi trebuit să știe că mărfurile
au fost sustrase de sub supraveghere vamală;
c) orice persoană care a cumpărat sau a deținut
mărfurile în cauză și care știa sau ar fi trebuit să știe, în
momentul achiziționării sau primirii mărfurilor, că acestea
au fost sustrase de sub supraveghere vamală;
d) după caz, persoana care trebuie să execute
obligațiile care rezultă din depozitarea temporară a
mărfurilor sau din utilizarea regimului vamal sub care sunt
plasate acele mărfuri.
Art. 226. — (1) Datoria vamală la import ia naștere și
prin:
a) neîndeplinirea uneia dintre obligațiile care rezultă, în
privința mărfurilor supuse drepturilor de import, din
depozitarea lor temporară sau din utilizarea regimului vamal
sub care sunt plasate;

26

MONITORUL OFICIAL AL ROMÂNIEI, PARTEA I, Nr. 350/19.IV.2006

b) nerespectarea unei condiții care reglementează
plasarea mărfurilor sub regimul respectiv sau acordarea
unor drepturi de import reduse sau zero, în funcție de
destinația lor finală.
(2) Dispozițiile alin. (1) se aplică numai când se
stabilește că iregularitățile prevăzute la lit. a) și b) nu au
efecte semnificative asupra utilizării corecte a depozitării
temporare sau a regimului vamal avut în vedere.
(3) Datoria vamală se naște fie în momentul în care
obligația a cărei neexecutare generează datoria vamală
încetează a mai fi îndeplinită, fie în momentul în care
mărfurile au fost plasate sub regimul vamal în cauză, când
se stabilește ulterior că o condiție stabilită pentru plasarea
mărfurilor sub regimul respectiv sau pentru acordarea
drepturilor de import reduse sau zero, în funcție de
destinația finală a mărfurilor, nu a fost îndeplinită.
(4) Debitorul este fie persoana căreia i se cere
îndeplinirea obligațiilor apărute, în privința mărfurilor supuse
drepturilor de import, în urma depozitării lor temporare sau
a utilizării regimului vamal sub care au fost plasate, fie
persoana căreia i s-a cerut respectarea condițiilor care
reglementează plasarea mărfurilor sub acel regim.
Art. 227. — (1) Datoria vamală la import ia naștere prin
consumul sau utilizarea într-o zonă liberă sau antrepozit
liber a mărfurilor supuse drepturilor de import, în alte
condiții decât cele prevăzute în legislația în vigoare. Când
mărfurile dispar și dispariția lor nu poate fi justificată în
mod temeinic autorității vamale, aceasta poate considera
că mărfurile au fost consumate sau utilizate în zona liberă
sau antrepozitul liber.
(2) Datoria vamală se naște în momentul în care
mărfurile sunt consumate sau sunt utilizate pentru prima
oară în alte condiții decât cele prevăzute de legislația în
vigoare.
(3) Debitorul este persoana care a consumat sau a
utilizat mărfurile, precum și orice persoană care a participat
la această consumare sau utilizare și care știa sau ar fi
trebuit să știe că mărfurile au fost consumate sau utilizate
în alte condiții decât cele prevăzute de legislația în vigoare.
(4) Când autoritatea vamală consideră că mărfurile care
au dispărut au fost consumate sau utilizate într-o zonă
liberă sau într-un antrepozit liber și nu este posibilă
aplicarea alin. (3), persoana obligată la plata datoriei
vamale este ultima persoană cunoscută de autoritatea
vamală ca fiind în posesia mărfurilor.
Art. 228. — (1) Prin excepție de la prevederile art. 224
și ale art. 226 alin. (1) lit. a), se consideră că nu a luat
naștere nici o datorie vamală la import pentru o marfă
când persoana interesată face dovada că neîndeplinirea
obligațiilor ce rezultă din dispozițiile art. 64—67 și art. 195
lit. b) sau păstrarea mărfurilor în depozit temporar ori
utilizarea regimului vamal sub care au fost plasate
mărfurile este urmare a distrugerii totale ori a pierderii
iremediabile a mărfurilor respective ca rezultat al naturii
mărfurilor, cazului fortuit ori al forței majore sau ca o
consecință a aprobării de către autoritatea vamală. În
sensul prezentului alineat, mărfurile sunt pierdute
iremediabil când devin de neutilizat de către orice
persoană.
(2) În același mod se consideră că nu a luat naștere
nici o datorie vamală la import pentru mărfurile puse în
liberă circulație cu drepturi de import reduse sau zero, în
funcție de destinația lor finală, când astfel de mărfuri sunt
exportate sau reexportate cu aprobarea autorității vamale.
Art. 229. — Când, în conformitate cu prevederile
art. 228 alin. (1), se consideră că nu a luat naștere nici o
datorie vamală pentru mărfurile puse în liberă circulație cu
drepturi de import reduse sau zero, în funcție de destinația

lor finală, orice resturi sau deșeuri care rezultă dintr-o
astfel de distrugere se consideră a fi mărfuri străine.
Art. 230. — Când, în conformitate cu prevederile
art. 225 sau ale art. 226, se naște o datorie vamală pentru
mărfurile care beneficiază la import de drepturi de import
reduse în funcție de destinația lor finală, cuantumul achitat
când mărfurile au fost puse în liberă circulație se deduce
din cuantumul datoriei vamale. Această dispoziție se aplică
în mod corespunzător și în cazul în care ia naștere o
datorie vamală pentru deșeurile sau resturile ce au rezultat
din distrugerea unor astfel de mărfuri.
Art. 231. — (1) Datoria vamală la export ia naștere prin
exportul mărfurilor supuse drepturilor de export, în afara
teritoriului vamal al României, și pentru care s-a întocmit o
declarație vamală.
(2) Datoria vamală la export se naște în momentul în
care este acceptată declarația vamală.
(3) Debitorul este declarantul. În cazul reprezentării
indirecte, persoana pe seama căreia se face declarația
este, de asemenea, debitor.
Art. 232. — (1) Datoria vamală la export ia naștere și
prin scoaterea mărfurilor supuse drepturilor de export de
pe teritoriul vamal al României fără declarație vamală.
(2) Datoria vamală se naște în momentul în care
mărfurile părăsesc efectiv teritoriul vamal.
(3) Debitorul este persoana care a scos mărfurile,
precum și orice persoană care a participat la această
operațiune și care cunoștea sau ar fi trebuit să cunoască
faptul că nu s-a depus o declarație vamală, deși aceasta
ar fi trebuit să fie depusă.
Art. 233. — (1) Datoria vamală la export ia naștere și
prin nerespectarea condițiilor în care era permisă ieșirea
mărfurilor de pe teritoriul vamal al României cu exonerare
totală sau parțială de drepturi de export.
(2) Datoria vamală se naște în momentul în care
mărfurile primesc o destinație diferită de cea pentru care li
s-a permis să părăsească teritoriul vamal al României cu
exonerare totală sau parțială de drepturi de export sau,
dacă autoritatea vamală nu poate determina această dată,
la expirarea termenului stabilit pentru a se face dovada
îndeplinirii condițiilor care au dat dreptul la exonerare.
(3) Debitorul este declarantul. În cazul reprezentării
indirecte, persoana pe seama căreia se face declarația
este, de asemenea, debitor.
Art. 234. — (1) Datoria vamală prevăzută la art. 223—227
și art. 231—233 ia naștere chiar dacă se referă la mărfuri
care fac obiectul măsurilor de prohibiție sau restricție la
import sau la export, indiferent de natura acestora.
(2) Datoria vamală nu ia naștere la introducerea ilegală
pe teritoriul vamal al României a banilor falși sau la
introducerea drogurilor și substanțelor psihotrope care nu
intră în circuitul economic strict supravegheat de autoritățile
competente, pentru a fi folosite în scopuri medicale și
științifice.
(3) În cazul infracțiunilor vamale, datoria vamală
servește la determinarea temeiului de pornire a urmăririi
penale și a pedepselor penale.
(4) Dispozițiile prevăzute la alin. (3) se aplică în mod
corespunzător și contravențiilor vamale.
Art. 235. — Când legislația vamală prevede un
tratament tarifar favorabil în funcție de natura sau
destinația finală a mărfurilor, o scutire sau o exonerare
totală sau parțială de drepturi de import sau export în
temeiul art. 49, 104, 165 sau 206—209, tratamentul tarifar
favorabil, scutirea sau exonerarea se aplică și în cazurile
în care a luat naștere o datorie vamală potrivit prevederilor
art. 224—227, ale art. 232 sau 233, cu condiția ca
persoana respectivă să nu fie acuzată de fraudă sau de

MONITORUL OFICIAL AL ROMÂNIEI, PARTEA I, Nr. 350/19.IV.2006
neglijență și să prezinte dovada că au fost îndeplinite
celelalte condiții pentru aplicarea tratamentului favorabil,
scutirii sau exonerării.
Art. 236. — Când există mai mulți debitori pentru
aceeași datorie vamală, aceștia sunt obligați să plătească
în solidar.
Art. 237. — (1) Cu excepția dispozițiilor contrare
prevăzute în prezentul cod, cuantumul drepturilor de import
sau export se determină pe baza elementelor de taxare
din momentul nașterii datoriei vamale.
(2) Când nu este posibilă stabilirea precisă a
momentului la care a luat naștere datoria vamală, data
avută în vedere pentru stabilirea elementelor de taxare
pentru respectivele mărfuri este aceea la care autoritatea
vamală constată că mărfurile se găsesc într-o situație care
determină nașterea datoriei vamale. Când autoritatea
vamală deține informații pe baza cărora poate stabili că
datoria vamală a luat naștere înainte de data constatării,
cuantumul drepturilor de import sau de export se determină
pe baza elementelor de taxare existente la momentul cel
mai îndepărtat ce poate fi stabilit pe baza acelor informații.
(3) Prin regulamentul vamal se stabilesc cazurile și
condițiile în care se aplică dobânzi compensatorii, pentru a
evita obținerea unor avantaje financiare prin amânarea
datei de naștere a datoriei vamale sau înscrierii în
evidențele contabile.
Art. 238. — (1) Datoria vamală ia naștere în locul în
care s-au produs faptele care au generat-o.
(2) Dacă nu se poate stabili locul menționat la alin. (1),
datoria vamală ia naștere la locul unde autoritatea vamală
constată că mărfurile se află într-o situație care generează
datoria vamală.
(3) Dacă mărfurile au fost plasate sub un regim vamal
care nu a fost încheiat și dacă locul nu poate fi determinat
conform alin. (1) și (2), într-un termen stabilit prin
regulamentul vamal, datoria vamală ia naștere la locul
unde mărfurile au fost plasate sub acel regim vamal sau
au fost introduse pe teritoriul vamal al României sub
regimul respectiv.
(4) În cazul în care informațiile aflate la dispoziția
autorității vamale permit să stabilească faptul că datoria
vamală luase deja naștere când mărfurile se aflau în alt
loc la o dată anterioară, se consideră că datoria vamală a
luat naștere în locul unde se poate stabili că mărfurile se
aflau în momentul cel mai îndepărtat în timp, în care se
poate stabili existența unei datorii vamale.
Art. 239. — (1) În măsura în care acordurile încheiate
de România prevăd acordarea unui tratament tarifar
preferențial la importul în alte țări al mărfurilor originare din
România, când mărfurile au fost obținute în regim de
perfecționare activă și sub rezerva că mărfurile străine
încorporate în mărfurile originare sunt supuse plății
drepturilor de import aferente, validarea documentelor
necesare obținerii în alte țări a acestui tratament tarifar
preferențial duce la nașterea datoriei vamale la import.
(2) Momentul în care ia naștere această datorie vamală
este considerat a fi momentul acceptării de către
autoritatea vamală a declarației vamale de export al
mărfurilor în cauză.
(3) Debitorul este declarantul. În cazul reprezentării
indirecte, persoana pe seama căreia se întocmește
declarația vamală este, de asemenea, debitor.
(4) Cuantumul drepturilor de import corespunzător
acestei datorii vamale este determinat în aceleași condiții
ca și când ar rezulta o datorie vamală ca urmare a
acceptării, la aceeași dată, a declarației de punere în liberă
circulație a mărfurilor prin care se încheie regimul de
perfecționare activă.

27

CAPITOLUL III
Recuperarea cuantumului datoriei vamale
SECȚIUNEA 1
Înscrierea în evidența contabilă și comunicarea
către debitor a cuantumului drepturilor

Art. 240. — (1) Cuantumul drepturilor de import sau
export care rezultă dintr-o datorie vamală, denumit în
continuare cuantumul drepturilor, se calculează de
autoritatea vamală în momentul în care se află în posesia
datelor necesare și este înregistrat de aceasta în
evidențele contabile sau pe alt suport echivalent.
(2) Prevederile alin. (1) nu se aplică:
a) când a fost introdusă o taxă antidumping sau
compensatorie provizorie;
b) când cuantumul drepturilor legal datorate îl depășește
pe cel stabilit pe baza unei informații obligatorii;
c) în cazul în care prin regulamentul vamal se prevede
neînscrierea în evidența contabilă a cuantumului drepturilor
aflat sub un anumit plafon.
(3) Autoritatea vamală poate să nu înregistreze în
evidențele contabile cuantumul drepturilor care nu a putut fi
comunicat debitorului din cauza expirării termenului
prevăzut la art. 244 alin. (3).
Art. 241. — (1) Când ia naștere o datorie vamală în
urma acceptării declarației pentru mărfuri pentru un alt
regim vamal decât admiterea temporară cu exonerare
parțială de drepturi de import sau a oricărui alt act cu
același efect juridic ca această acceptare, cuantumul
corespunzător acestei datorii vamale este înregistrat în
evidența contabilă a biroului vamal de îndată ce a fost
calculat și cel mai târziu în ziua următoare celei în care
mărfurilor li s-a acordat liberul de vamă. Cu toate acestea,
dacă a fost constituită o garanție, totalul cuantumului
drepturilor aferente mărfurilor cărora li s-a acordat liberul
de vamă și care au fost declarate de aceeași persoană
într-o perioadă stabilită de autoritatea vamală, care nu
poate depăși 31 de zile, poate fi înregistrat o singură dată
în evidența contabilă, la sfârșitul perioadei respective. O
astfel de înregistrare în evidența contabilă se face în
termen de 5 zile de la expirarea perioadei respective.
(2) Când liberul de vamă se acordă cu condiția
îndeplinirii prevederilor legale care reglementează fie
stabilirea cuantumului drepturilor, fie modul de încasare a
acestora, înscrierea în evidența contabilă se face în cel
mult două zile de la data la care a fost stabilit sau fixat
cuantumul ori obligația de a plăti drepturile rezultate din
această datorie. Dacă datoria vamală este legată de o
taxă antidumping sau compensatorie provizorie, această
taxă se înscrie în evidența contabilă în cel mult două luni
de la instituirea acelei taxe.
(3) Când se naște o datorie vamală în alte condiții
decât cele menționate la alin. (1), cuantumul corespunzător
al drepturilor este înscris în evidența contabilă în cel mult
două zile de la data la care autoritatea vamală poate
calcula cuantumul drepturilor și stabili debitorul acestora.
Art. 242. — (1) Termenele pentru înscrierea în evidența
contabilă prevăzute la art. 241 pot fi prelungite când
circumstanțe speciale împiedică autoritatea vamală să le
respecte. Prelungirea termenului nu poate depăși 14 zile.
(2) Termenele prevăzute la alin. (1) nu se aplică în
situații de caz fortuit sau de forță majoră.
Art. 243. — (1) În cazul în care cuantumul datoriei
vamale nu a fost înscris în evidența contabilă în
conformitate cu prevederile art. 241 și 242 sau a fost
înscris la un nivel inferior sumei datorate legal, cuantumul
drepturilor ce urmează a fi recuperate se înscrie în

28

MONITORUL OFICIAL AL ROMÂNIEI, PARTEA I, Nr. 350/19.IV.2006

evidența contabilă în cel mult două zile de la data la care
autoritatea vamală a luat cunoștință de această situație și
poate calcula suma datorată legal și stabili debitorul.
Această operațiune reprezintă înscriere ulterioară în evidența
contabilă. Acel termen poate fi prelungit în conformitate cu
prevederile art. 242.
(2) Cu excepția cazurilor menționate la art. 240 alin. (2)
și (3), înscrierea ulterioară în evidența contabilă nu este
posibilă dacă:
a) decizia inițială de a nu înscrie drepturile în evidența
contabilă sau de a le înscrie la o sumă mai mică decât
cea legal datorată a fost luată pe baza dispozițiilor
generale invalidate la o dată ulterioară de o hotărâre
judecătorească;
b) cuantumul drepturilor legal datorate nu a fost înscris
în evidența contabilă ca urmare a unei erori din partea
autorității vamale care nu ar fi putut fi detectată în condiții
rezonabile de către persoana obligată să plătească,
aceasta la rândul său acționând cu bună-credință și
respectând toate dispozițiile prevăzute de legislația în
vigoare cu privire la declarația vamală;
c) prin regulamentul vamal se poate stabili că
autoritatea vamală nu procedează la înscrierea ulterioară în
evidența contabilă a cuantumului drepturilor aflat sub un
anumit plafon.
(3) În cazul prevăzut la alin. (2) lit. b), când se
stabilește statutul preferențial al mărfurilor pe baza unui
sistem de cooperare administrativă care implică autoritățile
unei alte țări, dacă eliberarea unui certificat de către
aceste autorități se dovedește incorectă, aceasta constituie
o eroare care nu ar fi putut fi detectată în mod rezonabil.
Cu toate acestea, eliberarea unui certificat incorect nu
constituie o eroare în cazul în care certificatul se bazează
pe prezentarea incorectă a faptelor de către exportator, cu
excepția cazului în care, mai ales, este evident că
autoritățile care au eliberat certificatul au știut sau ar fi
trebuit să știe că mărfurile nu îndeplineau condițiile
prevăzute pentru a beneficia de tratamentul preferențial. Se
poate invoca buna-credință a debitorului când acesta poate
demonstra că, în timpul operațiunilor comerciale în cauză,
a depus toate diligențele pentru a se asigura că toate
condițiile pentru tratamentul preferențial au fost respectate.
Art. 244. — (1) După înscrierea în evidența contabilă,
cuantumul drepturilor se comunică debitorului potrivit
normelor legale.
(2) Când cuantumul drepturilor datorate a fost înscris cu
titlu orientativ în declarația vamală, autoritatea vamală
poate stabili faptul că acesta nu se comunică debitorului,
în conformitate cu alin. (1), decât în situația în care
cuantumul nu corespunde cu cel stabilit de autoritatea
vamală. Fără a se înlătura aplicarea prevederilor art. 241
alin. (1) teza a doua, dacă se face uz de posibilitatea
prevăzută în prezentul alineat, acordarea liberului de vamă
pentru mărfuri de către autoritatea vamală echivalează cu
comunicarea către debitor a cuantumului drepturilor înscrise
în evidența contabilă.
(3) Comunicarea către debitor nu poate fi făcută după
expirarea unui termen de 5 ani de la data la care a luat
naștere datoria vamală. Acest termen se suspendă din
momentul introducerii unei acțiuni, în conformitate cu
prevederile prezentului cod, pe durata acestei proceduri.
(4) Când datoria vamală este rezultatul unui act pentru
care s-a pornit urmărirea penală, cuantumul drepturilor
poate fi comunicat debitorului, în conformitate cu condițiile
prevăzute în dispozițiile legale în vigoare, după expirarea
termenului menționat la alin. (3).

SECȚIUNEA a 2-a
Termene și modalități de plată a cuantumului drepturilor

Art. 245. — (1) Cuantumul drepturilor care a făcut
obiectul comunicării prevăzute la art. 244 se achită de
debitor în următoarele termene:
a) dacă această persoană nu are dreptul la nici una
dintre facilitățile de plată prevăzute în prezenta secțiune,
plata se face în termenul prevăzut în regulamentul vamal;
b) dacă persoana are dreptul la oricare dintre facilitățile
de plată prevăzute în prezenta secțiune, plata se face
până cel târziu la expirarea termenului sau termenelor
stabilite în cadrul acelor facilități.
(2) În cazul prevăzut la alin. (1) lit.a), fără a se înlătura
aplicarea suspendărilor prevăzute în cazul exercitării unei
acțiuni, termenul de plată nu poate depăși 10 zile de la
comunicarea către debitor a cuantumului drepturilor
datorate, iar în cazul înscrierii cumulate în evidența
contabilă, în condițiile prevăzute la art. 241 alin. (1) teza a
doua, acesta se stabilește în așa fel încât să nu îi permită
debitorului să obțină un termen pentru plată mai lung decât
dacă i s-ar fi acordat o amânare a plății.
(3) Termenul prevăzut la alin. (2) se prelungește, din
oficiu, dacă se constată că persoana în cauză a primit
înștiințarea prea târziu pentru a putea să plătească în
termenul prevăzut. Prelungirea termenului mai poate fi
acordată de autoritatea vamală la cererea debitorului, în
cazul în care cuantumul drepturilor ce trebuie plătit rezultă
în urma unei acțiuni de recuperare ulterioară. Fără a se
înlătura aplicarea facilităților de plată, prelungirile nu pot
depăși timpul necesar debitorului pentru a se achita de
obligație.
(4) Prin regulamentul vamal se pot stabili situațiile și
condițiile în care se suspendă obligația debitorului de a
plăti drepturile când:
a) se întocmește o cerere de remitere a drepturilor,
conform prevederilor legale;
b) mărfurile sunt puse sub sechestru, în vederea
confiscării ulterioare potrivit prevederilor legale;
c) datoria vamală a luat naștere în conformitate cu
prevederile art. 225 și există mai mulți debitori.
Art. 246. — Plata se face conform dispozițiilor legale în
vigoare, în numerar sau prin orice alt mijloc cu același
efect de stingere a debitului ori prin compensare.
Art. 247. — În cazul în care cuantumul drepturilor ce
trebuie plătite de persoana în cauză se referă la mărfurile
declarate pentru un regim vamal care presupune obligația
de a plăti astfel de drepturi, autoritatea vamală poate
acorda, la cererea persoanei respective, amânarea plății
acelei sume în condițiile prevăzute în prezenta secțiune.
Art. 248. — Acordarea amânării plății este condiționată
de constituirea unei garanții de către solicitant.
Art. 249. — Autoritatea vamală decide care dintre
următoarele proceduri se folosește când se acordă
amânarea plății:
a) separat, pentru fiecare cuantum al drepturilor înscrise
în evidența contabilă, în condițiile prevăzute la art. 241
alin. (1) teza întâi sau art. 243 alin. (1);
b) global, cu privire la totalul cuantumurilor drepturilor
înscrise în evidența contabilă în condițiile prevăzute la
art. 241 alin. (1) teza întâi, pe o perioadă stabilită de
autoritatea vamală, care să nu depășească 31 de zile;
c) global, cu privire la totalul cuantumurilor drepturilor
care au făcut obiectul unei singure înscrieri în evidența
contabilă, în conformitate cu prevederile art. 241 alin. (1)
teza a doua.
Art. 250. — (1) Termenul cu care este amânată plata
este de 30 de zile. Acesta se calculează astfel:

MONITORUL OFICIAL AL ROMÂNIEI, PARTEA I, Nr. 350/19.IV.2006
a) în cazul în care plata este amânată în conformitate
cu art. 249 lit. a), termenul se calculează începând cu ziua
următoare celei în care cuantumul drepturilor este înscris
în evidența contabilă de către autoritatea vamală. În cazul
în care se aplică prevederile art. 242, termenul de 30 de
zile se reduce cu numărul zilelor corespunzătoare
termenului utilizat pentru înscrierea în evidența contabilă,
mai puțin două zile;
b) în cazul în care plata se amână în conformitate cu
prevederile art. 249 lit. b), termenul se calculează începând
cu ziua următoare celei în care expiră perioada de
globalizare. Termenul se reduce cu numărul de zile
corespunzător unei jumătăți din numărul de zile din
perioada de globalizare;
c) în cazul în care plata se amână în conformitate cu
art. 249 lit. c), termenul se calculează din ziua următoare
celei în care expiră perioada în care mărfurilor respective li
s-a acordat liberul de vamă. Termenul se reduce cu un
număr de zile corespunzător jumătății numărului de zile
aferent perioadei în cauză.
(2) În cazul în care numărul zilelor din termenele
menționate la alin. (1) lit. b) și c) este impar, numărul de
zile ce se scad din termenul de 30 de zile în conformitate
cu alin. (1) lit. b) și c) este egal cu jumătate din numărul
par imediat inferior acestui număr impar.
(3) Pentru simplificare, în cazul în care termenele
menționate în alin. (1) lit. b) și c) sunt o săptămână
calendaristică sau o lună calendaristică, plata cuantumului
drepturilor care a făcut obiectul amânării se poate efectua:
a) în ziua de vineri a săptămânii a patra următoare
celei în cauză, dacă termenul este de o săptămână
calendaristică;
b) cel târziu până în ziua a șaisprezecea a lunii
următoare, dacă termenul este o lună calendaristică.
Art. 251. — (1) Amânarea plății nu se acordă pentru
cuantumul drepturilor care, deși corespunzătoare unor
mărfuri plasate sub un regim vamal care presupune
obligația de a plăti astfel de drepturi, sunt totuși înscrise
de autoritatea vamală în evidența contabilă în conformitate
cu dispozițiile în vigoare referitoare la acceptarea
declarațiilor incomplete, deoarece declarantul nu a oferit,
până la expirarea termenului stabilit, informațiile necesare
pentru determinarea definitivă a valorii în vamă a mărfurilor
sau nu a furnizat datele sau documentul care lipsea când
a fost acceptată declarația incompletă.
(2) Amânarea plății poate fi acordată în cazurile
prevăzute la alin. (1) numai în situația în care cuantumul
drepturilor de recuperat este înscris în evidența contabilă
înaintea expirării unui termen de 30 de zile, calculat de la
data la care cuantumul stabilit inițial a fost înscris în
evidența contabilă sau, dacă nu a fost înscris, de la data
la care a fost acceptată declarația referitoare la mărfurile
respective. Durata amânării plății acordate în astfel de
condiții nu poate fi prelungită dincolo de data expirării
termenului care, în conformitate cu prevederile art. 250, a
fost acordat cu privire la cuantumul drepturilor stabilit inițial
sau care ar fi fost acordat dacă cuantumul drepturilor legal
datorat ar fi fost înscris în evidența contabilă când au fost
declarate mărfurile respective.
Art. 252. — (1) Autoritatea vamală poate acorda
debitorului alte facilități de plată decât amânarea plății.
Acordarea unor astfel de facilități de plată trebuie:
a) să fie condiționată de constituirea unei garanții. Nu
este necesar să se solicite o astfel de garanție când,
datorită situației debitorului, solicitarea acesteia ar crea
grave dificultăți economice sau sociale;
b) să aibă ca rezultat perceperea, în plus față de
cuantumul drepturilor, a unei dobânzi pe credit. Dobânda

29

pe credit se datorează pe întreaga perioadă amânată sau
care face obiectul unei alte facilități la plată și se
calculează în așa fel încât să fie echivalentă cu cuantumul
care ar fi solicitat în același scop pe piața monetară sau
financiară națională.
(2) Autoritatea vamală poate să nu ceară dobânda pe
credit dacă prin aceasta s-ar crea grave dificultăți
economice sau sociale pentru debitor.
Art. 253. — Indiferent de facilitățile de plată acordate
debitorului, acesta poate plăti în orice situație, total sau
parțial, cuantumul drepturilor, fără să aștepte expirarea
termenului care i-a fost acordat.
Art. 254. — Cuantumul drepturilor datorate poate fi
achitat de o terță persoană în locul debitorului.
Art. 255. — (1) Dacă cuantumul drepturilor nu a fost
achitat în termenul stabilit:
a) autoritatea vamală utilizează toate căile prevăzute de
legislația în vigoare, inclusiv executarea silită, pentru a
asigura plata acelei sume. Prin regulamentul vamal se pot
stabili prevederi speciale cu privire la garanți în cadrul
regimului de tranzit;
b) se percep majorări de întârziere, potrivit normelor în
vigoare.
(2) Autoritatea vamală poate renunța să ceară majorări
de întârziere în cazurile în care:
a) datorită situației debitorului, s-ar putea crea serioase
dificultăți economice și sociale;
b) cuantumul drepturilor nu depășește nivelul stabilit prin
regulamentul vamal;
c) cuantumul drepturilor este achitat în 5 zile de la
expirarea termenului prevăzut pentru plată.
(3) Autoritatea vamală poate stabili:
a) perioade minime pentru calcularea majorărilor de
întârziere;
b) sume minime de achitat ca majorări de întârziere.
(4) Prin regulamentul vamal se pot stabili criterii pentru
aplicarea prevederilor alin. (3).
CAPITOLUL IV
Stingerea datoriei vamale
Art. 256. — (1) Fără a înlătura aplicarea dispozițiilor în
vigoare cu privire la împlinirea termenului de prescripție
extinctivă și la imposibilitatea recuperării datoriei vamale în
cazul constatării pe cale judecătorească a insolvabilității
debitorului, datoria vamală se stinge prin:
a) plata cuantumului drepturilor;
b) remiterea cuantumului drepturilor;
c) invalidarea declarației vamale depuse pentru un
regim vamal ce implică obligația de plată a drepturilor;
d) confiscare;
e) distrugerea prin dispoziția autorității vamale;
f) abandonul în favoarea statului;
g) pierderea mărfurilor datorită cazului fortuit sau forței
majore;
h) scăderea cantitativă a mărfurilor datorită unor factori
naturali, pentru partea corespunzătoare procentului de
scădere.
(2) Stingerea datoriei vamale în cazurile prevăzute la
alin. (1) lit. d)—h) operează numai dacă situațiile s-au
produs înainte de acordarea liberului de vamă, în cazul
mărfurilor declarate pentru un regim vamal ce implică
obligația de plată a drepturilor.
Art. 257. — Datoria vamală prevăzută la art. 239 se
stinge și când sunt anulate formalitățile îndeplinite pentru
obținerea tratamentului tarifar preferențial acordat în
conformitate cu dispozițiile articolului mai sus menționat.

30

MONITORUL OFICIAL AL ROMÂNIEI, PARTEA I, Nr. 350/19.IV.2006
CAPITOLUL V
Rambursarea și remiterea drepturilor

Art. 258. — (1) Prin rambursare se înțelege restituirea
totală sau parțială a drepturilor de import sau de export
care au fost achitate.
(2) Prin remitere se înțelege fie decizia de a nu
percepe, integral sau parțial, cuantumul unei datorii vamale,
fie decizia de a anula, integral sau parțial, înscrierea în
evidența contabilă a unui drept de import sau de export
care nu a fost achitat.
Art. 259. — (1) Drepturile de import sau de export sunt
rambursate în măsura în care se stabilește că, în
momentul în care au fost plătite, cuantumul acestor
drepturi nu era datorat legal sau când cuantumul lor a fost
înscris în evidența contabilă contrar dispozițiilor art. 243
alin. (2) și (3).
(2) Se procedează la remiterea drepturilor de import
sau de export în măsura în care se stabilește că, în
momentul în care au fost înscrise în evidența contabilă,
cuantumul acestor drepturi nu era datorat legal sau că a
fost înscris în evidența contabilă contrar dispozițiilor
art. 243 alin. (2) și (3).
(3) Nu se acordă rambursarea sau remiterea drepturilor
dacă faptele care au dus la achitarea ori la înscrierea în
evidența contabilă a unei sume ce nu era legal datorată
sunt rezultatul unei acțiuni deliberate din partea unei
persoane interesate.
(4) Drepturile de import sau de export sunt rambursate
ori remise la depunerea unei cereri către biroul vamal în
cauză într-o perioadă de 5 ani de la data la care
cuantumul acestor drepturi a fost comunicat debitorului.
(5) Termenul prevăzut la alin. (4) se prelungește dacă
persoana în cauză face dovada că a fost împiedicată să
depună cererea în termenul amintit, ca urmare a cazului
fortuit sau a forței majore.
(6) Autoritatea vamală procedează la rambursare sau
remitere din oficiu, când constată, în acest termen,
existența uneia sau alteia dintre situațiile prevăzute la
alin. (1) și (2).
Art. 260. — Drepturile de import sau de export sunt
rambursate când se invalidează o declarație vamală, iar
drepturile au fost achitate. Rambursarea se acordă în urma
unei cereri depuse de persoana în cauză în termenul
prevăzut pentru depunerea cererii de invalidare a
declarației vamale.
Art. 261. — (1) Drepturile de import sunt rambursate
sau remise în măsura în care se stabilește că cuantumul
acestora înscris în evidența contabilă este aferent mărfurilor
plasate sub regimul vamal în cauză și refuzate de
importator, deoarece la data acceptării declarației vamale
erau defecte sau nu respectau condițiile contractului în
baza căruia au fost importate. Sunt asimilate mărfurilor
defecte mărfurile deteriorate înainte de acordarea liberului
de vamă.
(2) Rambursarea sau remiterea drepturilor de import se
acordă cu condiția ca:
a) mărfurile să nu fi fost folosite, cu excepția unei
posibile utilizări inițiale necesare pentru a se verifica dacă
sunt defecte sau nu respectă termenii contractuali;
b) mărfurile să fie exportate de pe teritoriul vamal al
României. La cererea persoanei în cauză, autoritatea
vamală permite ca, în locul exportului, mărfurile să fie
distruse sau plasate sub regimul de tranzit, antrepozitare
vamală sau într-o zonă liberă ori antrepozit liber. În scopul
de a primi una dintre aceste destinații vamale, mărfurile
sunt considerate străine.

(3) Drepturile de import nu pot fi rambursate sau
remise în cazul mărfurilor care, înainte de a fi declarate la
vamă, au fost importate temporar pentru a fi testate, decât
dacă se stabilește că defectele mărfurilor sau
nerespectarea prevederilor contractuale nu ar fi putut fi
detectate în decursul acestor teste.
(4) Drepturile de import sunt rambursate sau remise
pentru motivele prevăzute la alin. (1), în urma prezentării
unei cereri la biroul vamal în termen de 12 luni de la data
la care cuantumul acestor drepturi a fost comunicat
debitorului. În cazuri excepționale, justificate corespunzător,
autoritatea vamală poate aproba ca acest termen să fie
prelungit.
Art. 262. — (1) Drepturile de import sau de export pot
fi rambursate ori remise în alte situații decât cele
menționate la art. 259—261:
a) care urmează a fi stabilite în conformitate cu
regulamentul vamal;
b) ca urmare a unor împrejurări în care nu s-a
constatat o înșelătorie sau o culpă evidentă a persoanei în
cauză. Situațiile în care se poate aplica această dispoziție
și procedura de urmat în acest scop sunt stabilite prin
regulamentul vamal. Pentru rambursare sau remitere pot fi
prevăzute condiții speciale.
(2) Drepturile sunt rambursate sau remise pentru
motivele prevăzute la alin. (1), în urma prezentării unei
cereri la biroul vamal în termen de 12 luni de la data la
care cuantumul acestor drepturi a fost comunicat
debitorului. În cazuri excepționale, justificate corespunzător,
autoritatea vamală poate aproba ca acest termen să fie
prelungit.
Art. 263. — Drepturile de import sau de export sunt
rambursate ori remise în condițiile prevăzute în prezentul
capitol numai când cuantumul de rambursat sau de remis
depășește nivelul stabilit prin regulamentul vamal. Cu toate
acestea, autoritatea vamală poate da curs unei alte cereri
de rambursare sau remitere și cu privire la un cuantum
mai mic.
Art. 264. — Când o decizie de a da curs unei cereri de
rambursare a cuantumului drepturilor de import sau de
export, precum și a dobânzilor pe credit și a majorărilor de
întârziere încasate la efectuarea plății acestor drepturi nu
este pusă în aplicare în termen de 3 luni de la adoptarea
acesteia, după această perioadă autoritatea vamală
plătește o dobândă egală cu dobânda pe credit.
Art. 265. — Când, din eroare, a fost remisă o datorie
vamală sau a fost rambursat cuantumul drepturilor, datoria
inițială devine din nou exigibilă. Orice dobândă plătită în
temeiul prevederilor art. 264 se rambursează.

TITLUL X
Dreptul la acțiune
Art. 266. — (1) Orice persoană are dreptul de a
formula acțiune împotriva deciziilor care o privesc direct,
luate de autoritatea vamală cu privire la aplicarea
reglementărilor vamale.
(2) Are, de asemenea, dreptul de a formula acțiune
persoana care a solicitat autorității vamale o decizie cu
privire la aplicarea reglementărilor vamale și nu a primit un
răspuns la cererea sa în termenul legal.
Art. 267. — Când acțiunea prevăzută la art. 266 se
referă la un titlu de creanță privind datoria vamală și alte
taxe și impozite datorate statului în cadrul operațiunilor
vamale, înainte de depunerea acțiunii se poate formula
contestație pe cale administrativă, care se soluționează
potrivit dispozițiilor Codului de procedură fiscală.

MONITORUL OFICIAL AL ROMÂNIEI, PARTEA I, Nr. 350/19.IV.2006
Art. 268. — (1) Acțiunile care privesc alte decizii decât
cele prevăzute la art. 267 se formulează potrivit dispozițiilor
Legii contenciosului administrativ nr. 554/2004.
(2) În cazurile prevăzute la alin. (1), plângerea
prealabilă nu suspendă executarea deciziei contestate.
(3) Autoritatea vamală poate suspenda, total sau parțial,
executarea acestei decizii până la soluționarea plângerii
prealabile, când are motive întemeiate să considere că
decizia contestată nu respectă reglementările vamale sau
că un prejudiciu irecuperabil poate fi produs persoanei
interesate.

31

de import-export ori în folosul acestor persoane juridice, se
poate aplica și interzicerea unor drepturi, potrivit art. 64
lit. c) din Codul penal.
Art. 277. — Când mărfurile sau alte bunuri care au
făcut obiectul infracțiunii nu se găsesc, infractorul este
obligat la plata echivalentului lor în lei.
Art. 278. — Dispozițiile prezentei secțiuni se
completează cu prevederile Codului penal al României,
precum și cu dispozițiile penale prevăzute în alte legi speciale.
SECȚIUNEA a 2-a
Contravenții

TITLUL XI
Prohibiții și restricții
Art. 269. — (1) Sunt considerate prohibite toate
mărfurile a căror introducere pe sau scoatere de pe
teritoriul vamal al României este, potrivit legii, interzisă cu
orice titlu.
(2) Sunt considerate ca restricționate mărfurile a căror
introducere pe sau scoatere de pe teritoriul vamal al
României este supusă unor condiții sau îndeplinirii unor
formalități speciale.
(3) Când introducerea sau scoaterea nu este permisă
decât cu prezentarea unei autorizații speciale, mărfurile
sunt prohibite dacă nu sunt însoțite de un astfel de
document sau dacă acesta nu este valabil.

TITLUL XII
Sancțiuni
SECȚIUNEA 1
Infracțiuni

Art. 270. — Introducerea în sau scoaterea din țară, prin
orice mijloace, a bunurilor sau mărfurilor, prin alte locuri
decât cele stabilite pentru control vamal, constituie
infracțiunea de contrabandă și se pedepsește cu închisoare
de la 2 la 7 ani și interzicerea unor drepturi.
Art. 271. — Introducerea în sau scoaterea din țară, fără
drept, de arme, muniții, materiale explozibile, droguri,
precursori, materiale nucleare sau alte substanțe
radioactive, substanțe toxice, deșeuri, reziduuri ori materiale
chimice periculoase constituie infracțiunea de contrabandă
calificată și se pedepsește cu închisoare de la 3 la 12 ani
și interzicerea unor drepturi, dacă legea penală nu prevede
o pedeapsă mai mare.
Art. 272. — Folosirea, la autoritatea vamală, a
documentelor vamale de transport sau comerciale care se
referă la alte mărfuri sau bunuri ori la alte cantități de
mărfuri sau bunuri decât cele prezentate în vamă constituie
infracțiunea de folosire de acte nereale și se pedepsește
cu închisoare de la 2 la 7 ani și interzicerea unor drepturi.
Art. 273. — Folosirea, la autoritatea vamală, a
documentelor vamale de transport sau comerciale falsificate
constituie infracțiunea de folosire de acte falsificate și se
pedepsește cu închisoare de la 3 la 10 ani și interzicerea
unor drepturi.
Art. 274. — Faptele prevăzute la art. 270—273,
săvârșite de una sau mai multe persoane înarmate ori de
două sau mai multe persoane împreună, se pedepsesc cu
închisoare de la 5 la 15 ani și interzicerea unor drepturi.
Art. 275. — Tentativa la infracțiunile prevăzute la
art. 270—274 se pedepsește.
Art. 276. — Dacă faptele prevăzute la art. 270—274
sunt săvârșite de angajați sau reprezentanți ai unor
persoane juridice care au ca obiect de activitate operațiuni

Art. 279. — Faptele care constituie contravenții la
reglementările vamale, procedura de constatare și
sancționare a acestora se stabilesc prin regulamentul
vamal, aprobat prin hotărâre a Guvernului.
Art. 280. — (1) Contravențiile vamale săvârșite în
incintele vamale și în locurile unde se desfășoară
operațiuni sub supraveghere vamală se constată și se
sancționează de persoanele împuternicite de către
autoritatea vamală.
(2) În cazul în care contravențiile vamale sunt
constatate de organele de poliție sau de alte organe cu
atribuții de control, în alte locuri decât cele prevăzute la
alin. (1), acestea au obligația de a prezenta de îndată
actele constatatoare la autoritatea vamală cea mai
apropiată, împreună cu mărfurile care fac obiectul
contravenției.
(3) După verificarea încadrării faptei în reglementările
vamale, autoritatea vamală aplică amenda și dispune, după
caz, reținerea bunurilor, în vederea confiscării.
(4) Sancțiunile contravenționale pot fi aplicate și
persoanelor juridice.
Art. 281. — Dispozițiile art. 279 și 280 referitoare la
contravenții se completează cu prevederile Ordonanței
Guvernului nr. 2/2001 privind regimul juridic al
contravențiilor, aprobată cu modificări și completări prin
Legea nr. 180/2002, cu modificările și completările
ulterioare, cu excepția art. 28 alin. (1) și (3) și art. 29.

TITLUL XIII
Dispoziții tranzitorii și finale
Art. 282. — Dispozițiile specifice aplicabile călătorilor și
altor persoane fizice se stabilesc prin regulamentul vamal.
Art. 283. — Termenele prevăzute în prezentul cod și în
alte reglementări vamale se calculează potrivit normelor
prevăzute în Codul de procedură civilă.
Art. 284. — Operațiunile vamale inițiate sub regimul
prevăzut de reglementările vamale anterioare intrării în
vigoare a prezentului cod se finalizează potrivit acelor
reglementări.
Art. 285. — Autoritatea Națională a Vămilor este
desemnată ca autoritate competentă să aplice pentru
România, la data aderării la Uniunea Europeană,
prevederile Convenției privind utilizarea tehnologiei
informațiilor de către serviciile vamale, încheiată la 26 iulie
1995, în temeiul art. K.3 din Tratatul privind Uniunea
Europeană — JO C 316, 27 noiembrie 1995, p. 34 — și
ale Convenției cu privire la asistența reciprocă și
cooperarea între administrațiile vamale, încheiată la
18 decembrie 1997, în temeiul art. K.3 din Tratatul privind
Uniunea Europeană — JO C 24, 23 ianuarie 1998, p. 2.
Art. 286. — Guvernul, la propunerea Ministerului
Finanțelor Publice, va aproba prin hotărâre regulamentul de
aplicare a Codului vamal, care intră în vigoare la aceeași
dată cu prezentul cod.

32

MONITORUL OFICIAL AL ROMÂNIEI, PARTEA I, Nr. 350/19.IV.2006

Art. 287. — Dispozițiile cuprinse în prezentul cod și în
alte reglementări vamale privind plata, garantarea,
înscrierea în evidențele contabile, stingerea datoriei vamale
și remiterea drepturilor de import, cu excepția art. 163 și
247 din prezentul cod, se aplică în mod corespunzător și
pentru taxa pe valoarea adăugată și pentru accize care,
potrivit Codului fiscal, sunt în atribuțiile autorității vamale.
Art. 288. — (1) Prezentul cod intră în vigoare la 60 de
zile de la data publicării în Monitorul Oficial al României,
Partea I.
(2) Pe aceeași dată se abrogă: Legea nr. 141/1997
privind Codul vamal al României, publicată în Monitorul
Oficial al României, Partea I, nr. 180 din 1 august 1997,
cu modificările și completările ulterioare; art. 7 din
Ordonanța Guvernului nr. 26/1993 privind Tariful vamal de
import al României, publicată în Monitorul Oficial al
României, Partea I, nr. 213 din 31 august 1993, aprobată

cu modificări prin Legea nr. 102/1994, cu modificările și
completările ulterioare.
(3) Declararea electronică și sistemele automatizate
pentru punerea în aplicare a gestiunii de risc și schimbul
electronic de date între birourile vamale de intrare, import,
export și ieșire, prevăzute la art. 40, 60—62 și 202—204,
se pun în aplicare în termen de 3 ani de la intrarea în
vigoare a prezentului cod.
(4) Dispozițiile cuprinse la art. 245 alin. (2) și (3),
art. 247, art. 252 și art. 255 alin. (2) și (3) intră în vigoare
la data aderării României la Uniunea Europeană.
´

Prezenta lege asigură aplicarea Regulamentului
Consiliului (CEE) nr. 2.913/92 de instituire a Codului vamal
comunitar, cu modificările ulterioare, publicat în Jurnalul
Oficial al Comunităților Europene nr. 302/1992.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

DANIELA POPA

NICOLAE VĂCĂROIU

București, 10 aprilie 2006.
Nr. 86.

PREȘEDINTELE ROMÂNIEI

DECRET
pentru promulgarea Legii privind Codul vamal al României
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea privind Codul vamal al României și
se dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 6 aprilie 2006.
Nr. 387.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 350/19.IV.2006 conține 32 de pagini.

Prețul: 2,25 lei noi/22.500 lei vechi

&JUYDGY|115262]
ISSN 1453—4495

