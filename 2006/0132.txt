PARTEA

Anul 174 (XVIII) — Nr. 132

I

LEGI, DECRETE, HOTĂRÂRI ȘI ALTE ACTE

Luni, 13 februarie 2006

SUMAR

Nr.

Pagina
DECIZII ALE CURȚII CONSTITUȚIONALE

Nr.

Pagina

1.228/2005. — Ordin al președintelui Institutului Național

Decizia nr. 10 din 10 ianuarie 2006 referitoare la
excepția de neconstituționalitate a dispozițiilor
art. 31 alin. (2) din Legea administrației publice
locale nr. 215/2001 ...................................................

de Statistică pentru stabilirea Metodologiei
cercetării statistice privind frecventarea structurilor
1–3

de primire turistică cu funcțiuni de cazare turistică

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

REPUBLICĂRI

1.227/2005. — Ordin al președintelui Institutului Național
de Statistică pentru stabilirea Metodologiei
cercetării statistice privind cererea turistică
a rezidenților în România .........................................

DECIZII

ALE

4

Hotărârea Guvernului nr. 1.211/2001 privind înființarea
Fondului Național de Garantare a Creditelor pentru
3

CURȚII

Întreprinderile Mici și Mijlocii ....................................

4–8

CONSTITUȚIONALE

CURTEA CONSTITUȚIONALĂ

D E C I Z I A Nr. 10
din 10 ianuarie 2006

referitoare la excepția de neconstituționalitate a dispozițiilor art. 31 alin. (2)
din Legea administrației publice locale nr. 215/2001
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Florentina Baltă
Cristina Cătălina Turcu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 31 alin. (2) din Legea
administrației publice locale nr. 215/2001, excepție ridicată
de Consiliul Județean Constanța în Dosarul nr. 4.684/2005
al Curții de Apel Iași — Secția de contencios administrativ
și fiscal.
La apelul nominal răspund, pentru autorul excepției,
avocat Antonie Iorgovan, cu delegație la dosar, precum și
părțile Dan Gabriel Iordache și Stelian Duțu, lipsind

2

MONITORUL OFICIAL AL ROMÂNIEI, PARTEA I, Nr. 132/13.II.2006

celelalte părți, față de care procedura de citare este legal
îndeplinită.
Președintele constată cauza în stare de judecată și
acordă cuvântul pe fond.
Apărătorul autorului excepției solicită admiterea acesteia,
apreciind că necesitatea existenței unui cvorum de două
treimi pentru ca ședința de constituire a consiliilor județene
să fie legal constituită aduce atingere principiilor consacrate
prin art. 2, art. 8, coroborat cu art. 40, art. 36, 37, 53,
art. 120 alin. (1), art. 122, art. 123 alin. (4) și art. 135
alin. (2) lit. g) din Constituție.
Părțile Dan Gabriel Iordache și Stelian Duțu solicită
respingerea excepției de neconstituționalitate.
Reprezentantul Ministerului Public pune concluzii de
respingere a excepției de neconstituționalitate, arătând că
art. 31 alin. (2) din Legea nr. 215/2001 constituie expresia
aplicării art. 122 alin. (2) din Constituție și nu aduce
atingere dispozițiilor constituționale invocate în susținerea
excepției. Totodată, arată că prefectul are un rol exclusiv
organizatoric în ceea ce privește ședința de constituire a
consiliilor județene, fără ca activitatea lui să constituie o
imixtiune în atribuțiile acestora.
C U R T E A,

având în vedere actele și lucrările dosarului, reține
următoarele:
Prin Încheierea din 12 septembrie 2005, Curtea de Apel
Iași — Secția de contencios administrativ și fiscal a
sesizat Curtea Constituțională cu excepția de
neconstituționalitate a dispozițiilor art. 31 alin. (2) din
Legea administrației publice locale nr. 215/2001, excepție
ridicată de Consiliul Județean Constanța în Dosarul
nr. 4.684/2005 al acelei instanțe, având ca obiect anularea
unor hotărâri adoptate de consiliul județean menționat.
În motivarea excepției de neconstituționalitate autorul
acesteia susține că prevederile legale criticate contravin
dispozițiilor constituționale ale art. 2, art. 8, coroborat cu
art. 40, art. 36, 37, 53, art. 120 alin. (1), art. 122, art. 123
alin. (4) și art. 135 alin. (2) lit. g).
În esență, autorul excepției consideră excesivă cerința
unui cvorum calificat de două treimi pentru întrunirea legală
a ședinței de constituire a consiliului județean, susținând că
prin aceasta se adaugă la textul constituțional și se lasă
fără efect principiul constituirii consiliului județean prin
alegeri libere și corecte. De asemenea, se apreciază că
dreptul prefectului de a dispune alte convocări pentru
ședința de constituire a consiliului județean este de natură
a contraveni principiului autonomiei locale, precum și celui
al nesubordonării consiliului județean față de prefect.
Totodată, autorul excepției apreciază că textul în cauză
ar fi trebuit să prevadă că ședința de constituire a
consiliilor județene este legal întrunită dacă participă
majoritatea consilierilor aleși.
Curtea de Apel Iași — Secția de contencios
administrativ și fiscal consideră, în esență, că excepția
este neîntemeiată. În argumentarea acestei opinii se
apreciază că textul legal criticat este expresia textului
constituțional al art. 122 alin. (2). Totodată, se arată că
legiuitorul a avut în vedere faptul că principiul democrației
impune ca desemnarea organelor de conducere ale
unităților administrativ-teritoriale să se facă cu o participare
cât mai largă.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima

punctele de vedere asupra excepției de neconstituționalitate.
Guvernul consideră că excepția de neconstituționalitate
este neîntemeiată, apreciind, în esență, că dispozițiile
legale criticate nu contravin prevederilor art. 122 alin. (2)
din Constituție, ci, dimpotrivă, constituie o aplicare a
acestora.
Avocatul Poporului consideră că dispozițiile legale
criticate sunt constituționale, soluția legislativă adoptată
respectând prevederile art. 122 din Constituție.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile apărătorului autorului
excepției și ale părților prezente, concluziile procurorului,
dispozițiile legale criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 31 alin. (2) din Legea administrației publice
locale nr. 215/2001, publicată în Monitorul Oficial al
României, Partea I, nr. 204 din 23 aprilie 2001, cu
modificările și completările ulterioare, care au următorul
cuprins: îȘedința este legal constituită dacă participă cel puțin
două treimi din numărul consilierilor aleși. În cazul în care nu
se poate asigura această majoritate ședința se va organiza, în
aceleași condiții, peste 3 zile, la convocarea prefectului. Dacă
nici la a doua convocare reuniunea nu este legal constituită, se
va proceda la o nouă convocare, de către prefect, peste alte
3 zile, în aceleași condiții.“
Textele constituționale invocate în susținerea excepției
sunt cele ale art. 2 referitoare la suveranitate, ale art. 8
referitoare la pluralism și partidele politice, coroborat cu
art. 40 referitor la dreptul de asociere, ale art. 36 privind
dreptul de vot, ale art. 37 privind dreptul de a fi ales, ale
art. 53 privind restrângerea exercițiului unor drepturi sau al
unor libertăți, ale art. 120 alin. (1) privind, în special,
principiul autonomiei locale, ale art. 122 cu privire la
consiliul județean, ale art. 123 alin. (4) privind
independența consiliilor județene și a președinților acestora
în raporturile cu prefectul și ale art. 135 alin. (2) lit. g)
privind asigurarea aplicării de către stat a politicilor de
dezvoltare regională în concordanță cu obiectivele Uniunii
Europene.
Examinând excepția, Curtea Constituțională reține
următoarele:
Textul de lege criticat, deși se referă la consiliile locale,
are pertinență în cauză, întrucât, potrivit art. 103 alin. (1)
din Legea nr. 215/2001, acesta se aplică în mod
corespunzător și cu privire la consiliile județene.
Curtea observă că, potrivit dispozițiilor art. 122 alin. (2)
din Constituție, îConsiliul județean este ales și funcționează în
condițiile legii“. Așa fiind, prevederile art. 31 alin. (2) din
Legea administrației publice locale nr. 215/2001 nu aduc
atingere textului constituțional invocat, ci, dimpotrivă,
constituie o expresie a acestuia. Cvorumul de două treimi
din numărul consilierilor aleși, necesar desfășurării ședinței

MONITORUL OFICIAL AL ROMÂNIEI, PARTEA I, Nr. 132/13.II.2006
de constituire, dă o legitimitate sporită hotărârilor luate cu
acest prilej.
Posibilitatea acordată prefectului, prin textul de lege
criticat, de a convoca ședința de constituire a consiliilor
județene nu constituie o imixtiune în problemele
administrației publice locale, prefectul neavând drept de vot
în adoptarea hotărârilor, ci un rol exclusiv organizatoric.

3

Așadar, Curtea nu poate reține încălcarea dispozițiilor
art. 123 alin. (4) din Constituție.
Cu privire la dispozițiile art. 2, art. 8, coroborat cu
art. 40, art. 36, 37, 53, art. 120 alin. (1) și art. 135
alin. (2) lit. g) din Constituție, Curtea constată că acestea
nu au incidență în cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 31 alin. (2) din Legea administrației publice locale
nr. 215/2001, excepție ridicată de Consiliul Județean Constanța în Dosarul nr. 4.684/2005 al Curții de Apel Iași — Secția
de contencios administrativ și fiscal.
Definitivă și general obligatorie.
Pronunțată în ședința publică din data de 10 ianuarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
INSTITUTUL NAȚIONAL DE STATISTICĂ

ORDIN
pentru stabilirea Metodologiei cercetării statistice privind cererea turistică a rezidenților
în România
În temeiul prevederilor Ordonanței Guvernului nr. 9/1992 privind organizarea statisticii oficiale, republicată, cu
modificările și completările ulterioare, precum și ale Hotărârii Guvernului nr. 957/2005 privind organizarea și funcționarea
Institutului Național de Statistică,
ținând seama de Directiva Consiliului nr. 95/57/CE privind colectarea informațiilor statistice în domeniul turismului,
publicată în JO L 291 din 6 decembrie 1995, și de Decizia Comisiei nr. 1999/35/CE, publicată în JO L 009 din
15 ianuarie 1999, referitoare la proceduri pentru implementarea Directivei Consiliului nr. 95/57/CE,
având în vedere Hotărârea Comitetului de avizare metodologică nr. 7 din 10 septembrie 2004,
președintele Institutului Național de Statistică emite următorul ordin:
Art. 1. — Obiectul prezentului ordin este de a stabili
Metodologia cercetării statistice privind cererea turistică a
rezidenților în România.
Art. 2. — Metodologia menționată la art. 1 este
prevăzută în anexa*) care face parte integrantă din
prezentul ordin.
Art. 3. — Institutul Național de Statistică va asigura
actualizarea metodologiei menționate la art. 1, în funcție de
legislația europeană.

Art. 4. — (1) Prezentul ordin va fi pus în aplicare de
către compartimentul de specialitate din cadrul Institutului
Național de Statistică.
(2) Prevederile prezentului ordin devin obligatorii pentru
statistica oficială din România.
Art. 5. — La data intrării în vigoare a prezentului ordin
se abrogă orice alte dispoziții contrare.
Art. 6. — Prezentul ordin se va publica în Monitorul
Oficial al României, Partea I.

Președintele Institutului Național de Statistică,
Vergil Voineagu
București, 29 decembrie 2005.
Nr. 1.227.
*) Anexa se publică ulterior în Monitorul Oficial al României, Partea I, nr. 132 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial”, București, șos. Panduri nr. 1.

4

MONITORUL OFICIAL AL ROMÂNIEI, PARTEA I, Nr. 132/13.II.2006

INSTITUTUL NAȚIONAL DE STATISTICĂ

ORDIN
pentru stabilirea Metodologiei cercetării statistice privind frecventarea structurilor
de primire turistică cu funcțiuni de cazare turistică
În temeiul prevederilor Ordonanței Guvernului nr. 9/1992 privind organizarea statisticii oficiale, republicată, cu
modificările și completările ulterioare, precum și ale Hotărârii Guvernului nr. 957/2005 privind organizarea și funcționarea
Institutului Național de Statistică,
ținând seama de Directiva Consiliului nr. 95/57/CE privind colectarea informațiilor statistice în domeniul turismului,
publicată în JO L 291 din 6 decembrie 1995, și de Decizia Comisiei nr. 1999/35/CE, publicată în JO L 009 din
15 ianuarie 1999, referitoare la proceduri pentru implementarea Directivei Consiliului nr. 95/57/CE,
având în vedere Hotărârea Comitetului de avizare metodologică nr. 4 din 6 aprilie 2004,
președintele Institutului Național de Statistică emite următorul ordin:
Art. 1. — Obiectul prezentului ordin este de a stabili
Metodologia cercetării statistice privind frecventarea
structurilor de primire turistică cu funcțiuni de cazare
turistică.
Art. 2. — Metodologia menționată la art. 1 este
prevăzută în anexa*) care face parte integrantă din
prezentul ordin.
Art. 3. — Institutul Național de Statistică va asigura
actualizarea metodologiei menționate la art. 1, în funcție de
legislația europeană.

Art. 4. — (1) Prezentul ordin va fi pus în aplicare de
către compartimentul de specialitate din cadrul Institutului
Național de Statistică.
(2) Prevederile prezentului ordin devin obligatorii pentru
statistica oficială din România.
Art. 5. — La data intrării în vigoare a prezentului ordin
se abrogă orice alte dispoziții contrare.
Art. 6. — Prezentul ordin se va publica în Monitorul
Oficial al României, Partea I.

Președintele Institutului Național de Statistică,
Vergil Voineagu
București, 29 decembrie 2005.
Nr. 1.228.
*) Anexa se publică ulterior în Monitorul Oficial al României, Partea I, nr. 132 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

REPUBLICĂRI
H O T Ă R Â R E A G U V E R N U L U I Nr. 1.211/2001*)
privind înființarea Fondului Național de Garantare a Creditelor pentru Întreprinderile Mici și Mijlocii
Art. 1. — (1) Se înființează Fondul Național de Garantare
a Creditelor pentru Întreprinderile Mici și Mijlocii, denumit în
continuare Fondul, ca societate comercială pe acțiuni, în
condițiile Legii nr. 31/1990 privind societățile comerciale,
republicată, cu modificările și completările ulterioare.
(2) Se autorizează Agenția Națională pentru Întreprinderi
Mici și Mijlocii și Cooperație**) să întocmească formalitățile de
constituire a Fondului.
Art. 2. — (1) Fondul are ca obiect principal de activitate
garantarea creditelor sau a altor instrumente de finanțare care
pot fi obținute de întreprinderile mici și mijlocii, persoane fizice
sau juridice, de la bănci sau din alte surse, în condițiile legii.

(2) Fondul poate desfășura, în condițiile legii, toate
activitățile conexe necesare și subordonate realizării obiectului
principal de activitate și misiunii sale, prevăzute în actul
constitutiv.
(3) În condițiile legii Fondul își va constitui filiale în fiecare
reședință de județ.
(4) La înființare Fondul va avea ca acționar unic statul
român.
Art. 3. — (1) Fondul se constituie cu un capital social
inițial de 5 milioane lei RON, din sumele alocate de la bugetul
de stat Agenției Naționale pentru Întreprinderi Mici și Mijlocii și
Cooperație, cu această destinație.

*) Republicată în temeiul art. III din Hotărârea Guvernului nr. 1.318/2005 pentru modificarea și completarea Hotărârii Guvernului nr. 1.211/2001
privind înființarea Fondului Național de Garantare a Creditelor pentru Întreprinderile Mici și Mijlocii, publicată în Monitorul Oficial al României, Partea I,
nr. 998 din 10 noiembrie 2005, dându-se textelor o nouă numerotare.
Hotărârea Guvernului nr. 1.211/2001 a fost publicată în Monitorul Oficial al României, Partea I, nr. 785 din 11 decembrie 2001 și a mai fost
modificată și completată prin Hotărârea Guvernului nr. 1.228/2003 pentru modificarea și completarea Hotărârii Guvernului nr. 1.211/2001 privind
înființarea Fondului Național de Garantare a Creditelor pentru Întreprinderile Mici și Mijlocii, publicată în Monitorul Oficial al României, Partea I, nr. 760
din 29 octombrie 2003 și prin Hotărârea Guvernului nr. 2.105/2004 pentru modificarea și completarea anexei la Hotărârea Guvernului nr. 1.211/2001
privind înființarea Fondului Național de Garantare a Creditelor pentru Întreprinderile Mici și Mijlocii, publicată în Monitorul Oficial al României, Partea I,
nr. 1.167 din 9 decembrie 2004.
**) Agenția Națională pentru Întreprinderi Mici și Mijlocii și Cooperație a fost înființată prin art. 1 alin. (1) lit. l) din Ordonanța de urgență a
Guvernului nr. 64/2003 pentru stabilirea unor măsuri privind înființarea, organizarea, reorganizarea sau funcționarea unor structuri din cadrul aparatului de
lucru al Guvernului, a ministerelor, a altor organe de specialitate ale administrației publice centrale și a unor instituții publice, publicată în Monitorul
Oficial al României, Partea I, nr. 464 din 29 iunie 2003, și a preluat activitatea Ministerului pentru Întreprinderile Mici și Mijlocii și Cooperație.

MONITORUL OFICIAL AL ROMÂNIEI, PARTEA I, Nr. 132/13.II.2006
(2) Fondul nu poate funcționa decât după vărsarea
integrală a capitalului social subscris inițial de stat, cu
respectarea prevederilor legale în vigoare.
(3) Aportul statului la capitalul social al Fondului va fi
majorat, pe o perioadă de 5 ani, cu 0,4% din veniturile
bugetare.
(4) Capitalul social al Fondului se exprimă în acțiuni
nominative, cu valoare nominală de 100 lei RON.
(5) Acțiunile Fondului pot fi admise la cotarea unei burse
de valori sau pot fi negociate pe o altă piață organizată de
valori mobiliare.
(6) Capitalul social al Fondului poate fi majorat prin
emisiune de acțiuni sau de obligațiuni convertibile în acțiuni.

5

Art. 4. — Agenția Națională pentru Întreprinderi Mici și
Mijlocii și Cooperație reprezintă statul în exercițiul tuturor
drepturilor și îndeplinirea tuturor obligațiilor ce îi revin în
calitate de acționar unic.
Art. 5. — Actul constitutiv al Fondului este prevăzut în
anexa care face parte integrantă din prezenta hotărâre.
Art. 6. — Cheltuielile de constituire a Fondului se suportă
din prevederile bugetare ale Agenției Naționale pentru
Întreprinderi Mici și Mijlocii și Cooperație pe anul 2001.
Art. 7. — Agenția Națională pentru Întreprinderi Mici și
Mijlocii și Cooperație, în colaborare cu Ministerul Finanțelor
Publice, va duce la îndeplinire prevederile prezentei hotărâri,
în termen de 30 de zile de la data intrării acesteia în vigoare.
ANEXĂ

ACT CONSTITUTIV
al Fondului Național de Garantare a Creditelor pentru Întreprinderile Mici și Mijlocii — S.A.
CAPITOLUL I
Denumirea, forma juridică, sediul și durata societății
Art. 1. — (1) Denumirea societății este Fondul Național de
Garantare a Creditelor pentru Întreprinderile Mici și Mijlocii —
S.A., denumit în continuare F.N.G.C.I.M.M. — S.A.
(2) În toate documentele oficiale emise de F.N.G.C.I.M.M. —
S.A. vor fi menționate:
a) denumirea — Fondul Național de Garantare a Creditelor
pentru Întreprinderile Mici și Mijlocii — S.A. sau F.N.G.C.I.M.M. —
S.A.;
b) capitalul social;
c) sediul central;
d) codul unic de înregistrare;
e) numărul de ordine în registrul comerțului;
f) emblema.
Art. 2. — F.N.G.C.I.M.M. — S.A. este instituție financiară,
cu capital de risc, persoană juridică română de drept privat,
organizată ca societate comercială pe acțiuni, cu acționar unic
statul român. F.N.G.C.I.M.M. — S.A. își desfășoară activitatea
în conformitate cu:
a) prevederile cap. IV din Legea nr. 346/2004 privind
stimularea înființării și dezvoltării întreprinderilor mici și mijlocii,
cu modificările și completările ulterioare;
b) dispozițiile prezentei hotărâri;
c) dispozițiile Legii nr. 31/1990 privind societățile
comerciale, republicată, cu modificările și completările
ulterioare;
d) clauzele prezentului act constitutiv;
e) prevederile Regulamentului de organizare și funcționare
a F.N.G.C.I.M.M. — S.A.;
f) celelalte reglementări legale în vigoare.
Art. 3. — (1) Sediul central al F.N.G.C.I.M.M. — S.A. este
în România, municipiul București, Calea Victoriei nr. 155,
bl. D1, tronson 5, et. 6, sectorul 1. F.N.G.C.I.M.M. — S.A. își
va putea schimba sediul cu aprobarea acționarului unic, la
propunerea consiliului de administrație.
(2) F.N.G.C.I.M.M. — S.A. va avea filiale sau unități
teritoriale fără personalitate juridică în fiecare reședință de
județ, înființate în conformitate cu prevederile legale și cu
prezentul act constitutiv.
Art. 4. — Durata de funcționare a F.N.G.C.I.M.M. — S.A.
este nelimitată.
CAPITOLUL II
Obiectul de activitate. Misiunea F.N.G.C.I.M.M. — S.A.
Art. 5. — (1) F.N.G.C.I.M.M. — S.A. are ca obiect principal
de activitate garantarea creditelor sau a altor instrumente de
finanțare care pot fi obținute de întreprinderile mici și mijlocii,
definite conform prevederilor Legii nr. 346/2004, cu modificările
și completările ulterioare, de la băncile comerciale ori din alte

surse, clasa CAEN 6713 — Activități auxiliare intermedierilor
financiare.
(2) F.N.G.C.I.M.M. — S.A. poate desfășura și următoarele
activități conexe, exclusiv pentru întreprinderile mici și mijlocii
și subordonate obiectului său principal de activitate:
a) consultanță pentru afaceri și management (cod CAEN
7414);
b) administrarea programelor de finanțare destinate
întreprinderilor mici și mijlocii (cod CAEN 6713);
c) intermedieri financiare pentru finanțarea activităților
economice prestate de întreprinderile mici și mijlocii și alte
activități de finanțare pentru acestea (cod CAEN 6522);
d) orice alte tipuri de activități compatibile cu scopul pentru
care a fost înființată societatea.
Art. 6. — (1) Misiunea F.N.G.C.I.M.M. — S.A. constă în
susținerea accesului la finanțare al întreprinderilor mici și
mijlocii.
(2) Pentru realizarea misiunii prevăzute la alin. (1),
F.N.G.C.I.M.M. — S.A. va acționa în conformitate cu
prevederile legale în vigoare, cu strategia și normele
metodologice proprii și cu cerințele prudențiale în activitatea
sa, respectând principiul gestiunii diligente a resurselor
financiare.
Art. 7. — F.N.G.C.I.M.M. — S.A. poate acorda garanții
reale, garanții personale, precum și cogaranții, în condițiile
prevăzute de normele și procedurile interne de lucru.
Art. 8. — Pentru îndeplinirea obiectului de activitate și în
conformitate cu atribuțiile stabilite, F.N.G.C.I.M.M. — S.A.
utilizează sursele de finanțare constituite conform legii.
CAPITOLUL III
Capitalul social
Art. 9. — (1) Capitalul social inițial este de 5 milioane lei
RON, fiind împărțit în 50.000 de acțiuni nominative și
indivizibile, fiecare acțiune având o valoare nominală de 100
RON; acestea aparțin în totalitate statului român până la
transmiterea, în condițiile legii, a acțiunilor din proprietatea
statului către persoane fizice sau juridice, române ori străine.
(2) Capitalul social inițial va fi majorat anual, pe o perioadă
de 5 ani de la înființare, cu 0,4% din veniturile bugetare.
(3) Modificarea capitalului social se face potrivit legii.
Art. 10. — (1) Calitatea de acționar unic conferă statului,
reprezentat prin Agenția Națională pentru Întreprinderi Mici și
Mijlocii și Cooperație, denumită în continuare A.N.I.M.M.C.,
prerogativa de a exercita toate drepturile și de a executa toate
obligațiile care decurg din această calitate.
(2) Acțiunile sunt purtătoare de dividende, care se distribuie
acționarului în condițiile legii.
(3) Patrimoniul F.N.G.C.I.M.M. — S.A. nu poate fi grevat
de datorii sau de alte obligații ale acționarului unic.

6

MONITORUL OFICIAL AL ROMÂNIEI, PARTEA I, Nr. 132/13.II.2006

(4) Acțiunile nominative emise de F.N.G.C.I.M.M. — S.A.
sunt în formă dematerializată, prin înscriere în cont.
(5) Evidența acțiunilor se ține într-un registru numerotat,
sigilat și parafat de președintele consiliului de administrație,
care se păstrează la sediul F.N.G.C.I.M.M. — S.A., sub
îngrijirea secretarului consiliului de administrație. În situația
tranzacționării pe o piață organizată a acțiunilor emise de
F.N.G.C.I.M.M. — S.A., evidența acestora se va ține în
conformitate cu regulile pieței de capital de către Registrul
Român al Acționarilor sau de către un registru independent al
acționarilor.
(6) Modificările care se operează în registru vor respecta
prevederile legislației în vigoare.
(7) Transmiterea parțială sau totală a acțiunilor către terți
se efectuează în condițiile și cu procedura prevăzute de lege.
(8) În situația tranzacționării pe o piață organizată a
acțiunilor emise, se vor aplica dispozițiile art. 98 alin. (2) din
Legea nr. 31/1990, republicată, cu modificările și completările
ulterioare.
(9) Obligațiile F.N.G.C.I.M.M. — S.A. sunt garantate cu
patrimoniul social al acestuia.
Art. 11. — (1) Acțiunile ce vor fi emise pentru majorarea
capitalului social nu pot avea valoarea nominală mai mică
decât cea inițială și vor putea fi transmise persoanelor fizice și
juridice din țară și străinătate. A.N.I.M.M.C. va fixa cuantumul
noilor emisiuni și criteriile de subscriere.
(2) Acțiunile sunt indivizibile, iar F.N.G.C.I.M.M. — S.A. nu
recunoaște decât un singur proprietar pe fiecare acțiune.
(3) Dacă sunt mai mulți proprietari indivizi asupra unei
acțiuni, aceștia vor trebui să delege o singură persoană
pentru a exercita dreptul derivând din proprietatea ei.
(4) F.N.G.C.I.M.M. — S.A. va evidenția în registrul
acționarilor, după caz, numele, prenumele, denumirea,
domiciliul sau sediul acționarilor cu acțiuni nominative și va
elibera certificate de proprietate, sub semnătura a 2 membri
ai consiliului de administrație.
Art. 12. — F.N.G.C.I.M.M. — S.A. este autorizat să emită
obligațiuni în condițiile legii.
Art. 13. — Acoperirea riscurilor financiare care decurg din
garantarea creditelor/altor instrumente de finanțare obținute de
întreprinderile mici și mijlocii de la instituțiile de credit sau din
alte surse se face din fondurile F.N.G.C.I.M.M. — S.A.,
compuse din: comisioane de garantare, venituri financiare,
penalități contractuale, alte venituri și capitaluri proprii.
CAPITOLUL IV
Conducere și administrare
Art. 14. — (1) Statul, reprezentat prin A.N.I.M.M.C., este
unicul acționar al F.N.G.C.I.M.M. — S.A.
(2) În această calitate, A.N.I.M.M.C. exercită atribuțiile
adunării generale a acționarilor, astfel:
a) aprobă strategia F.N.G.C.I.M.M. — S.A.;
b) aprobă completarea/modificarea obiectului de activitate al
F.N.G.C.I.M.M. — S.A.;
c) numește membrii consiliului de administrație, desemnând
pe unul dintre ei ca președinte al acestuia;
d) stabilește nivelul remunerației lunare cuvenite
președintelui consiliului de administrație, precum și nivelul
indemnizației lunare cuvenite membrilor consiliului de
administrație și membrilor comisiei de cenzori;
e) se pronunță asupra gestiunii administratorilor și asupra
modului de recuperare a prejudiciilor produse F.N.G.C.I.M.M. —
S.A. de către aceștia;
f) aprobă situațiile financiare anuale, pe baza raportului
administratorilor și a raportului de audit financiar;
g) aprobă repartizarea profitului, conform legii;
h) aprobă bugetul de venituri și cheltuieli, care include
nivelul maxim estimat al pierderilor din activitatea de
garantare, programul de activitate și programul de investiții pe
exercițiul financiar următor;

i) aprobă competențele de acordare a garanțiilor pe diferite
niveluri de structuri organizatorice, precum și cerințele
prudențiale în activitatea F.N.G.C.I.M.M. — S.A.;
j) aprobă participarea F.N.G.C.I.M.M. — S.A. la constituirea
de noi persoane juridice, la participarea la capitalul social al
altor societăți comerciale sau la asocierea în vederea realizării
obiectului de activitate cu alte persoane fizice sau juridice din
țară ori străinătate;
k) aprobă mutarea sediului central al F.N.G.C.I.M.M. —
S.A.;
l) aprobă înființarea ori desființarea de unități teritoriale ale
F.N.G.C.I.M.M. — S.A., în condițiile legii;
m) aprobă modificarea nivelului capitalului social al
F.N.G.C.I.M.M. — S.A.;
n) aprobă dizolvarea, divizarea, fuziunea cu alte societăți
comerciale ori instituții bancare sau lichidarea, în condițiile
legii;
o) aprobă emisiunea de obligațiuni, conform legii;
p) adoptă orice altă hotărâre, potrivit prevederilor legale și
prezentului act constitutiv.
Art. 15. — (1) F.N.G.C.I.M.M. — S.A. este administrat de
un consiliu de administrație format din 5 membri, numiți de
A.N.I.M.M.C. pentru un mandat de 4 ani. Unul dintre membri
este reprezentant al Ministerului Finanțelor Publice. Consiliul
de administrație este condus de un președinte.
(2) Administratorii F.N.G.C.I.M.M. — S.A. nu vor putea fi,
fără autorizarea consiliului de administrație, administratori,
membri în comitetul de direcție, cenzori sau asociați cu
răspundere nelimitată în alte fonduri de garantare, sub
sancțiunea revocării și a răspunderii pentru daune.
(3) În exercitarea mandatului, membrii consiliului de
administrație încheie contracte de administrare cu
reprezentantul acționarului unic, A.N.I.M.M.C.
(4) Numirea membrilor consiliului de administrație poate fi
reînnoită la expirarea mandatului.
(5) Calitatea de membru al consiliului de administrație
încetează prin expirarea mandatului, deces, demisie,
incompatibilitate legală, motive medicale sau revocare.
(6) Membrii consiliului de administrație răspund individual
sau solidar, după caz, față de F.N.G.C.I.M.M. — S.A. pentru
prejudiciile rezultate din infracțiuni sau abateri de la
prevederile legale, pentru executarea în mod necorespunzător
sau neexecutarea prevederilor actului constitutiv și ale
Regulamentului de organizare și funcționare a F.N.G.C.I.M.M. —
S.A. ori ale hotărârilor A.N.I.M.M.C. În astfel de situații ei vor
putea fi revocați.
Art. 16. — (1) Membrii consiliului de administrație, înainte
de preluarea funcției, vor depune o garanție, precum și
semnătura lor la oficiul registrului comerțului, conform
legislației în vigoare.
(2) Garanția nu poate fi mai mică decât dublul
indemnizației lunare cuvenite acestora. Garanția nu va putea fi
restituită decât după ce A.N.I.M.M.C. a aprobat situațiile
financiare ale ultimului exercițiu financiar în care
administratorul a îndeplinit această funcție și i s-a dat
descărcare de gestiune.
Art. 17. — Consiliul de administrație are următoarele
atribuții principale:
1. propune modificarea și/sau completarea actului
constitutiv al F.N.G.C.I.M.M. — S.A. și le înaintează
A.N.I.M.M.C. spre a fi supuse aprobării Guvernului;
2. aprobă, în limita a jumătate din valoarea contabilă a
activelor F.N.G.C.I.M.M. — S.A. la data încheierii actului,
încheierea de acte juridice prin care F.N.G.C.I.M.M. — S.A.
să dobândească bunuri, să înstrăineze, să închirieze, să
schimbe sau să constituie în garanție bunuri aflate în
patrimoniul F.N.G.C.I.M.M. — S.A.;
3. aprobă, în limitele legii, încheierea oricăror alte
contracte;
4. analizează și își însușește situațiile financiare anuale și
le înaintează spre aprobare A.N.I.M.M.C., împreună cu raportul
administratorilor și raportul de audit financiar;

MONITORUL OFICIAL AL ROMÂNIEI, PARTEA I, Nr. 132/13.II.2006
5. dezbate și supune aprobării A.N.I.M.M.C. strategia,
bugetul de venituri și cheltuieli, programul de activitate și
programul de investiții pentru exercițiul financiar următor;
6. dezbate și aprobă structura organizatorică a
F.N.G.C.I.M.M. — S.A. și a unităților teritoriale, numărul de
posturi și normativul de constituire a compartimentelor
funcționale, sistemul de salarizare, Regulamentul de organizare
și funcționare a F.N.G.C.I.M.M. — S.A. și regulamentul de
ordine interioară;
7. aprobă afilierea F.N.G.C.I.M.M. — S.A. la organisme
financiare internaționale, precum și acordurile de colaborare cu
aceste instituții;
8. hotărăște cu privire la politica de plasamente a
F.N.G.C.I.M.M. — S.A., stabilește limitele globale de expunere
față de societățile bancare și societățile de asigurarereasigurare;
9. supune spre aprobare A.N.I.M.M.C. politica de atragere
de resurse financiare de la persoane fizice și/sau juridice;
10. hotărăște cu privire la politica de acordare de garanții
și supune spre aprobare A.N.I.M.M.C. competențele de
acordare a garanțiilor pe diferitele niveluri de structuri
organizatorice;
11. aprobă nivelul comisioanelor de garantare practicate de
F.N.G.C.I.M.M. — S.A.;
12. aprobă contractul colectiv de muncă;
13. dezbate și aprobă normele metodologice de
reglementare a domeniilor de activitate în care sunt cuprinse
principiile generale, regulile și procedurile de bază ale
domeniilor respective;
14. aprobă/respinge solicitările de acordare de garanții care
sunt de competența sa, potrivit hotărârii A.N.I.M.M.C.;
15. aprobă încheierea de convenții de împărțire a riscului
cu bănci/instituții finanțatoare;
16. aprobă desființarea garanțiilor a căror acordare a
aprobat-o;
17. aprobă plățile de efectuat către bănci/instituții
financiare, în cazul apariției riscului, pentru garanțiile a căror
aprobare este de competența sa;
18. supune spre aprobare A.N.I.M.M.C. încheierea de
contracte de asociere între F.N.G.C.I.M.M. — S.A. și alte
persoane juridice sau fizice, participarea F.N.G.C.I.M.M. — S.A.
la capitalul social al altor persoane juridice, în condițiile legii;
19. aprobă angajarea directorilor executivi și a
conducătorilor celorlalte unități teritoriale ale F.N.G.C.I.M.M. — S.A.;
20. propune spre aprobare A.N.I.M.M.C. emiterea de
acțiuni și/sau obligațiuni în condițiile legii;
21. propune A.N.I.M.M.C. modificarea capitalului social al
F.N.G.C.I.M.M. — S.A.;
22. supune spre aprobare A.N.I.M.M.C. modalitatea de
constituire și utilizare a fondului de rezervă;
23. supune spre aprobare A.N.I.M.M.C. cerințele
prudențiale în activitatea F.N.G.C.I.M.M. — S.A.:
a) expunerea maximă față de o bancă;
b) nivelul minim de solvabilitate, determinat ca raport între
nivelul fondurilor proprii și totalul activelor și elementelor în
afara bilanțului, ponderate în funcție de gradul lor de risc;
c) expunerea maximă față de un singur debitor, exprimată
procentual ca raport între valoarea totală a acesteia și nivelul
fondurilor proprii ale fondului;
d) expunerea maximă agregată, exprimată procentual ca
raport între valoarea totală a expunerilor mari și nivelul
fondurilor proprii;
e) nivelul minim de lichiditate determinat în funcție de
scadențele creanțelor și angajamentelor F.N.G.C.I.M.M. —
S.A.;
f) administrarea resurselor și plasamentelor F.N.G.C.I.M.M. —
S.A.
24. aprobă formarea unor comitete și comisii de lucru,
stabilind structura și limitele de competență ale acestora;
25. poate delega președintelui consiliului de administrație
unele dintre atribuțiile sale;

7

26. decide în orice alte probleme, conform legislației în
vigoare.
Art. 18. — (1) Consiliul de administrație se întrunește
lunar la sediul F.N.G.C.I.M.M. — S.A. sau ori de câte ori este
necesar, la convocarea președintelui ori a unei treimi din
numărul membrilor săi.
(2) La ședințele consiliului de administrație, dacă
problemele aflate pe ordinea de zi o impun, pot fi invitați și
directorii executivi.
(3) Consiliul de administrație își desfășoară activitatea în
conformitate cu dispozițiile legale în vigoare, prevederile actului
constitutiv și ale Regulamentului de organizare și funcționare a
F.N.G.C.I.M.M. — S.A.
(4) Consiliul de administrație este prezidat de președinte,
iar în lipsa acestuia, de către un membru, în baza mandatului
președintelui.
(5) Președintele numește un secretar fie dintre membrii
consiliului de administrație, fie dintre salariații societății.
(6) Pentru valabilitatea deciziilor este necesară prezența a
cel puțin două treimi din numărul membrilor consiliului de
administrație, iar acestea se iau cu majoritatea absolută a
membrilor prezenți.
(7) Ședințele consiliului de administrație se desfășoară
conform ordinii de zi stabilite și comunicate de președinte cu
cel puțin 5 zile înainte de data întrunirii. În situația dezbaterii
unor acțiuni urgente, temeinic motivate, termenul de 5 zile
poate fi redus, iar convocarea consiliului de administrație se
poate face și verbal. Dezbaterile se consemnează în procesulverbal al ședinței, care va fi înscris într-un registru sigilat și
parafat de președintele consiliului de administrație.
(8) Procesul-verbal se semnează de toți membrii prezenți
ai consiliului de administrație și de secretar.
(9) Pentru deciziile luate în ședințele la care administratorul
nu a participat, el rămâne răspunzător dacă, în termen de o
lună de când a luat cunoștință de procesul-verbal, nu a făcut
împotrivirea în registrul proceselor-verbale și nu i-a
încunoștințat despre aceasta în scris pe cenzori.
(10) Consiliul de administrație emite după fiecare ședință
documentul numit îHotărâre a Consiliului de administrație al
F.N.G.C.I.M.M. — S.A.“, cu semnăturile membrilor prezenți și
a secretarului consiliului de administrație.
(11) Hotărârile consiliului de administrație sunt acte de
dispoziție.
Art. 19. — F.N.G.C.I.M.M. — S.A. nu acordă garanții
pentru nici un fel de instrumente financiare contractate de
membrii consiliului de administrație de la instituții financiarbancare sau din alte surse.
Art. 20. — (1) În relațiile cu terții F.N.G.C.I.M.M. — S.A.
este reprezentat de președintele consiliului de administrație, în
condițiile legii, ale prezentului act constitutiv și ale
Regulamentului de organizare și funcționare a F.N.G.C.I.M.M. —
S.A.
(2) Președintele consiliului de administrație este obligat să
pună la dispoziția A.N.I.M.M.C. și cenzorilor, la cererea
acestora, toate documentele prevăzute de lege.
Art. 21. — (1) Sunt incompatibile cu calitatea de membru
în consiliul de administrație persoanele prevăzute în Legea
nr. 31/1990, republicată, cu modificările și completările
ulterioare.
(2) Nu pot fi directori executivi ai F.N.G.C.I.M.M. — S.A.
persoanele care sunt incompatibile potrivit Legii nr. 31/1990,
republicată, cu modificările și completările ulterioare.
(3) Directorii executivi din Centrala F.N.G.C.I.M.M. — S.A.
și directorii unităților teritoriale nu pot fi, fără autorizarea
consiliului de administrație, administratori, membri în comitetul
de direcție, cenzori sau asociați cu răspundere nelimitată în
alte fonduri de garantare, sub sancțiunea revocării și a
răspunderii pentru daune.
Art. 22. — (1) Președintele consiliului de administrație
conduce activitatea curentă a societății și are, în principal,
următoarele atribuții:
a) convoacă și conduce ședințele consiliului de
administrație, conform actului constitutiv;

8

MONITORUL OFICIAL AL ROMÂNIEI, PARTEA I, Nr. 132/13.II.2006

b) coordonează aplicarea strategiei și politicilor de
dezvoltare ale F.N.G.C.I.M.M. — S.A., aprobate de
A.N.I.M.M.C.;
c) încheie, modifică și desface contractele individuale de
muncă ale salariaților din Centrala F.N.G.C.I.M.M. — S.A. și
ale conducătorilor filialelor și celorlalte unități teritoriale ale
F.N.G.C.I.M.M. — S.A.;
d) negociază și semnează contractul colectiv de muncă;
e) împuternicește salariații F.N.G.C.I.M.M. — S.A. în
relațiile cu terții, precum și să exercite, în lipsa sa, atribuții din
sfera sa de competență;
f) aplică sancțiuni disciplinare în condițiile legii;
g) îndeplinește orice alte atribuții date în competența sa de
către consiliul de administrație sau decurgând din
Regulamentul de organizare și funcționare a F.N.G.C.I.M.M. —
S.A.
(2) În exercitarea conducerii activității curente a
F.N.G.C.I.M.M. — S.A., președintele consiliului de administrație
emite ordine, decizii și alte acte de dispoziție.
Art. 23. — (1) Situațiile financiare anuale ale
F.N.G.C.I.M.M. — S.A. vor fi auditate de auditori financiari,
persoane juridice autorizate de Camera Auditorilor Financiari
din România, pe bază de contract aprobat de consiliul de
administrație.
(2) Raportul de audit financiar va fi prezentat A.N.I.M.M.C.
și va fi publicat împreună cu situațiile financiare anuale,
conform legii.
Art. 24. — Auditorul financiar:
a) întocmește un raport, împreună cu opinia sa, din care
să rezulte dacă situațiile financiare anuale prezintă o imagine
fidelă a poziției financiare, a performanței financiare și a
fluxurilor de trezorerie ale F.N.G.C.I.M.M. — S.A. pentru
respectivul exercițiu financiar;
b) analizează practicile și procedurile controlului și auditului
intern și, dacă consideră că acestea nu sunt corespunzătoare,
va face recomandări pentru remedierea lor;
c) furnizează, la solicitarea A.N.I.M.M.C., orice detalii,
clarificări, explicații referitoare la datele cuprinse în situațiiile
financiare anuale ale F.N.G.C.I.M.M.— S.A.
CAPITOLUL V
Dispoziții finale
Art. 25. — F.N.G.C.I.M.M.— S.A. poate edita publicații
necesare activității proprii.
Art. 26. — Filialele și celelalte unități teritoriale ale
F.N.G.C.I.M.M.— S.A. își desfășoară activitatea pe baza
Regulamentului
de
organizare
și
funcționare
a
F.N.G.C.I.M.M.— S.A., aprobat de consiliul de administrație, a
normelor metodologice și a celorlalte acte interne date în
aplicarea acestora.
Art. 27. — Directorii unităților teritoriale F.N.G.C.I.M.M.—
S.A. reprezintă F.N.G.C.I.M.M.— S.A. în fața autorităților
publice, precum și în relațiile cu persoane juridice și fizice, în
legătură cu activitatea unităților pe care le conduc, în limitele
competențelor atribuite prin regulamentul de organizare și
funcționare pe baza mandatului emis de președintele
F.N.G.C.I.M.M.— S.A.

Art. 28. — (1) Personalul F.N.G.C.I.M.M.— S.A. va păstra
confidențialitatea asupra faptelor, datelor și informațiilor
referitoare la activitatea desfășurată care, potrivit normelor
interne, nu sunt destinate publicității, precum și asupra oricăror
fapte, date sau informații aflate la dispoziția sa, care sunt
calificate de legislația bancară drept confidențiale ori cu
caracter de secret profesional.
(2) Orice membru al consiliului de administrație, angajații
F.N.G.C.I.M.M.— S.A. și orice persoană care, sub o formă
sau alta, participă la conducerea, administrarea ori la
activitatea societății are obligația să păstreze secretul
profesional asupra oricăror fapte, date sau informații la care
se referă alin. (1), de care a luat cunoștință în cursul
desfășurării activității sale profesionale.
(3) Persoanele prevăzute la alin. (2) nu au dreptul de a
folosi sau de a dezvălui, nici în timpul activității și nici după
încetarea acesteia, fapte sau date care, dacă ar deveni
publice, ar dăuna intereselor ori prestigiului F.N.G.C.I.M.M.—
S.A. sau ale unui client al său.
(4) Persoanele prevăzute la alin. (2) nu pot utiliza în folos
personal sau în folosul altuia, direct ori indirect, informații de
natura celor prevăzute la alin. (1), pe care le dețin sau de
care au luat cunoștință în orice mod.
(5) Prevederile alin. (1), (2) și (3) se aplică și persoanelor
care obțin informații de natura celor arătate din rapoarte ori
din alte documente ale F.N.G.C.I.M.M.— S.A.
Art. 29. — (1) Obligația de păstrare a secretului
profesional asupra faptelor, datelor și informațiilor referitoare la
activitatea desfășurată de F.N.G.C.I.M.M.— S.A. nu poate fi
opusă autorității competente în exercitarea atribuțiilor sale
prevăzute de lege.
(2) Informații de natura secretului profesional pot fi
furnizate, în măsura în care acestea sunt justificate de scopul
pentru care sunt cerute ori furnizate, în următoarele situații:
a) în cazul în care F.N.G.C.I.M.M.— S.A. justifică un
interes legitim;
b) la solicitarea scrisă a unor autorități sau instituții, dacă
prin lege specială sunt prevăzute autoritățile sau instituțiile
care sunt îndrituite să solicite și/sau să primească astfel de
informații și sunt identificate clar informațiile care pot fi
furnizate de către F.N.G.C.I.M.M.— S.A. în scopul îndeplinirii
atribuțiilor specifice ale acestor autorități sau instituții.
(3) Nu se consideră încălcări ale obligației de păstrare a
secretului profesional furnizarea de date agregate, astfel încât
identitatea și informațiile privind activitatea fiecărei întreprinderi
mici și mijlocii, persoane fizice sau juridice române, care
beneficiază de serviciile F.N.G.C.I.M.M.— S.A. nu pot fi
identificate, și furnizarea de date auditorului financiar.
Art. 30. — (1) Litigiile de orice fel apărute între
F.N.G.C.I.M.M.— S.A. și persoane fizice sau juridice române
ori străine sunt de competența instanțelor judecătorești de
drept comun.
(2) Litigiile născute din raporturile contractuale dintre
F.N.G.C.I.M.M.— S.A. și persoane juridice române și străine
pot fi soluționate și prin arbitraj, potrivit legii.
Art. 31. — Prezentul act constitutiv poate fi modificat sau
completat în condițiile legii.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 132/13.II.2006 conține 8 pagini.

Prețul: 0,60 lei noi/6.000 lei vechi

&JUYDGY|113084]
ISSN 1453—4495

