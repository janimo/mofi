PARTEA

Anul 174 (XVIII) — Nr. 504

I

LEGI, DECRETE, HOTĂRÂRI ȘI ALTE ACTE

Luni, 12 iunie 2006

SUMAR

Pagina

Nr.

Pagina

DECIZII ALE CURȚII CONSTITUȚIONALE

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

Decizia nr. 402 din 16 mai 2006 referitoare la excepția

549.

de neconstituționalitate a prevederilor art. 98 din
Ordonanța de urgență a Guvernului nr. 194/2002
privind regimul străinilor în România.......................

DECIZII

ALE

1–3

CURȚII

— Ordin al ministrului mediului și gospodăririi
apelor pentru aprobarea modelului și conținutului
formularului îDeclarație privind obligațiile la Fondul
pentru mediu“ și a instrucțiunilor de completare și
depunere a acestuia .................................................

3–8

CONSTITUȚIONALE

CURTEA CONSTITUȚIONALĂ

D E C I Z I A Nr. 402
din 16 mai 2006

referitoare la excepția de neconstituționalitate a prevederilor art. 98 din Ordonanța de urgență
a Guvernului nr. 194/2002 privind regimul străinilor în România
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Ion Tiucă
Valentina Bărbățeanu

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a prevederilor art. 98 din Ordonanța de urgență
a Guvernului nr. 194/2002 privind regimul străinilor în

România, excepție ridicată de Xu Liqin în Dosarul
nr. 7.444/2005 al Înaltei Curți de Casație și Justiție —
Secția de contencios administrativ și fiscal.
La apelul nominal răspunde autorul excepției,
constatându-se lipsa părții Autoritatea pentru străini, față de
care procedura de citare a fost legal îndeplinită.
Cauza aflându-se în stare de judecată, Curtea acordă
cuvântul autorului excepției, care, prin interpret autorizat,
solicită admiterea excepției.
Reprezentantul Ministerului Public pune concluzii de
respingere ca neîntemeiată a excepției de neconstituționalitate, invocând în acest sens jurisprudența în materie
a Curții Constituționale.

2

MONITORUL OFICIAL AL ROMÂNIEI, PARTEA I, Nr. 504/12.VI.2006
C U R T E A,

având în vedere actele și lucrările dosarului, constată
următoarele:
Prin Încheierea din 7 decembrie 2005, pronunțată în
Dosarul nr. 7.444/2005, Înalta Curte de Casație și Justiție —
Secția de contencios administrativ și fiscal a sesizat
Curtea Constituțională cu excepția de neconstituționalitate
a prevederilor îart. 98 alin. (1) și (2) din Ordonanța de
urgență a Guvernului nr. 194/2002 privind regimul
străinilor în România, republicată“. Excepția de
neconstituționalitate a fost ridicată de Xu Liqin într-o cauză
de contencios administrativ având ca obiect soluționarea
recursului introdus împotriva sentinței prin care Curtea de
Apel București a respins cererea de obligare a Autorității
pentru străini la acordarea regimului tolerării pe o perioadă
de 6 luni, cu posibilitatea prelungirii, până la încetarea
cauzelor care o împiedică să părăsească România.
În motivarea excepției de neconstituționalitate se
susține că dispozițiile art. 98 alin. (1) și (2) din Ordonanța
de urgență a Guvernului nr. 194/2002 contravin prevederilor
art. 48 alin. (1) din Constituție, interpretate în conformitate
cu cele ale art. 8 paragrafele 1 și 2 din Convenția pentru
apărarea drepturilor omului și a libertăților fundamentale,
care garantează dreptul la respectarea vieții private și de
familie. Autorul excepției consideră că textele de lege
criticate sunt vagi și imprecise, întrucât nu menționează
explicit protejarea vieții de familie printre motivele de
acordare a regimului tolerării. Arată în acest sens că legea
trebuie să indice cu suficientă claritate limitele și
modalitățile de exercitare a marjei de apreciere acordate
autorităților.
Înalta Curte de Casație și Justiție — Secția de
contencios administrativ și fiscal apreciază că excepția de
neconstituționalitate este neîntemeiată, dispozițiile criticate
din Ordonanța de urgență a Guvernului nr. 194/2002 fiind
conforme prevederilor constituționale și convenționale
invocate de autorul excepției. Precizează că art. 8 din
Convenția pentru apărarea drepturilor omului și a libertăților
fundamentale nu implică și obligația generală a statului
semnatar de a respecta alegerea făcută de cuplurile
căsătorite cu privire la domiciliul lor și de a accepta
stabilirea soților nenaționali pe teritoriul său. Invocă în
susținerea acestei afirmații cauza Abdulaziz, Cabales și
Balkandali împotriva Marii Britanii, 1985.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului apreciază că textele de lege
criticate sunt constituționale și nu aduc atingere sub nici un
aspect dreptului la viață intimă, familială și privată.
Precizează că prevederile art. 98 alin. (1) și (2) din
Ordonanța de urgență a Guvernului nr. 194/2002 oferă
suficiente repere și elemente pentru ca persoana căreia
acestea i se adresează să înțeleagă condițiile în funcție de
care se poate acorda tolerarea pe teritoriul României.

Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, susținerile autorului excepției și concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție și ale art. 1 alin. (2), precum și ale art. 2, 3,
10 și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
prevederile art. 98 din Ordonanța de urgență a Guvernului
nr. 194/2002 privind regimul străinilor în România, publicată
în Monitorul Oficial al României, Partea I, nr. 955 din
27 decembrie 2002, aprobată cu modificări și completări
prin Legea nr. 357/2003, publicată în Monitorul Oficial al
României, Partea I, nr. 537 din 25 iulie 2003. Ordonanța
menționată a fost republicată în Monitorul Oficial al
României, Partea I, nr. 201 din 8 martie 2004. Prevederile
legale criticate au următorul conținut:
Art. 98: î(1) Tolerarea rămânerii pe teritoriul României,
denumită în continuare tolerare, reprezintă permisiunea de a
rămâne pe teritoriul țării acordată de Autoritatea pentru străini
străinilor care nu au dreptul de ședere și, din motive obiective,
nu părăsesc teritoriul României.
(2) Prin motive obiective, în sensul prezentei ordonanțe de
urgență, se înțelege acele împrejurări independente de voința
străinului, imprevizibile și care nu pot fi înlăturate, datorită
cărora străinul nu poate părăsi teritoriul României.“
În opinia autorului excepției de neconstituționalitate,
textul de lege criticat contravine art. 48 alin. (1) din
Constituție, potrivit căruia familia se întemeiază pe
căsătoria liber consimțită între soți, pe egalitatea acestora
și pe dreptul și îndatorirea părinților de a asigura creșterea,
educația și instruirea copiilor, precum și prevederilor art. 8
paragrafele 1 și 2 din Convenția pentru apărarea drepturilor
omului și a libertăților fundamentale, privind dreptul la
respectarea vieții private și de familie.
Examinând excepția de neconstituționalitate, Curtea
constată că textul de lege criticat a mai format obiect al
controlului de constituționalitate, cu o motivare similară și
prin raportare la aceleași prevederi constituționale și
convenționale ca și în cauza de față. Astfel, prin Decizia
nr. 225 din 7 martie 2006, publicată în Monitorul Oficial al
României, Partea I, nr. 302 din 4 aprilie 2006, Curtea a
respins excepția ca neîntemeiată, pentru considerentele
acolo reținute.
Cele statuate prin decizia menționată își mențin
valabilitatea, în cauza de față neintervenind elemente noi,
de natură să determine reconsiderarea jurisprudenței Curții
în această materie.

MONITORUL OFICIAL AL ROMÂNIEI, PARTEA I, Nr. 504/12.VI.2006

3

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 98 din Ordonanța de urgență a Guvernului
nr. 194/2002 privind regimul străinilor în România, excepție ridicată de Xu Liqin în Dosarul nr. 7.444/2005 al Înaltei Curți
de Casație și Justiție — Secția de contencios administrativ și fiscal.
Definitivă și general obligatorie.
Pronunțată în ședința publică din data de 16 mai 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI GOSPODĂRIRII APELOR

ORDIN
pentru aprobarea modelului și conținutului formularului îDeclarație privind obligațiile
la Fondul pentru mediu“ și a instrucțiunilor de completare și depunere a acestuia
Având în vedere prevederile art. 11 alin. (4) din Ordonanța de urgență a Guvernului nr. 196/2005 privind Fondul
pentru mediu, aprobată cu modificări și completări prin Legea nr. 105/2006,
în temeiul art. 5 alin. (8) din Hotărârea Guvernului nr. 408/2004 privind organizarea și funcționarea Ministerului
Mediului și Gospodăririi Apelor, cu modificările și completările ulterioare,
ministrul mediului și gospodăririi apelor emite următorul ordin:
Art. 1. — Se aprobă modelul și conținutul formularului
îDeclarație privind obligațiile la Fondul pentru mediu“,
prevăzut în anexa nr. 1*).
Art. 2. — Formularul prevăzut la art. 1 se completează
și se depune potrivit instrucțiunilor cuprinse în anexa nr. 2.
Art. 3. — (1) Declarația privind obligațiile la Fondul
pentru mediu se depune în format editat pe suport hârtie
sau se transmite în format electronic la Administrația
Fondului pentru Mediu.
(2) Formularul pe suport hârtie și formatul electronic al
declarației prevăzute la art. 1 se editează folosindu-se
programul informatic de asistență elaborat și pus la
dispoziție contribuabililor, în mod gratuit, de către
Administrația Fondului pentru Mediu, la adresa
http://www.afm.ro.
(3) Formularul editat pe suport hârtie de către
contribuabili cu ajutorul programului informatic de asistență
se semnează, se ștampilează și se depune în original la
sediul Administrației Fondului pentru Mediu sau se
comunică cu confirmare de primire.

(4) Formatul electronic se transmite la adresa
http://www.afm.ro, semnat electronic cu certificat calificat,
potrivit legislației în vigoare.
Art. 4. — Prevederile prezentului ordin se aplică pentru
obligațiile la Fondul pentru mediu datorate începând cu
1 ianuarie 2006, cu termen de declarare 25 februarie 2006,
conform Ordonanței de urgență a Guvernului nr. 196/2005
privind Fondul pentru mediu, aprobată cu modificări și
completări prin Legea nr. 105/2006.
Art. 5. — La data intrării în vigoare a prezentului ordin
se abrogă Ordinul ministrului mediului și gospodăririi apelor
nr. 334/2004 pentru aprobarea modelului și conținutului
formularului îDeclarație privind obligațiile de plată la
veniturile Fondului pentru mediu“, publicat în Monitorul
Oficial al României, Partea I, nr. 774 din 24 august 2004.
Art. 6. — Administrația Fondului pentru Mediu va duce
la îndeplinire prevederile prezentului ordin.
Art. 7. — Anexele nr. 1 și 2 fac parte integrantă din
prezentul ordin.
Art. 8. — Prezentul ordin se publică în Monitorul Oficial
al României, Partea I.

Ministrul mediului și gospodăririi apelor,
Sulfina Barbu
București, 5 iunie 2006.
Nr. 549.
*) Anexa nr. 1 este reprodusă în facsimil.

4

MONITORUL OFICIAL AL ROMÂNIEI, PARTEA I, Nr. 504/12.VI.2006
ANEXA Nr. 1

MONITORUL OFICIAL AL ROMÂNIEI, PARTEA I, Nr. 504/12.VI.2006

5

6

MONITORUL OFICIAL AL ROMÂNIEI, PARTEA I, Nr. 504/12.VI.2006
ANEXA Nr. 2

INSTRUCȚIUNI
de completare și depunere a formularului îDeclarație privind obligațiile la Fondul pentru mediu“
CAPITOLUL I
Completarea formularului îDeclarație
privind obligațiile la Fondul pentru mediu“
Perioada de raportare:
În rubrica îLuna“ se înscrie cu cifre arabe numărul lunii
la care se referă obligația, acest lucru fiind valabil și pentru
obligațiile de plată cu termen scadent semestrial sau anual
(de exemplu: 06 pentru obligațiile de plată reprezentând
taxele pentru emisiile de poluanți în atmosferă, provenite
de la surse mobile, 12 pentru obligațiile de plată
reprezentând taxa de 1 leu (RON)/kg din greutatea
ambalajelor introduse pe piața națională de către
producătorii și importatorii de bunuri ambalate și ambalaje
de desfacere, aferente lunii decembrie).
În rubrica îAnul“ se completează anul de raportare cu
cifre arabe, cu 4 caractere (de exemplu: 2006).
Secțiunea I: îDate de identificare ale plătitorului“

Rubrica îCod de identificare fiscală“ se completează
astfel:
a) contribuabilii persoane juridice înscriu codul de
înregistrare fiscală ori codul unic de înregistrare;
b) contribuabilii persoane fizice înscriu codul numeric
personal sau numărul de identificare fiscală, după caz.
Înscrierea cifrelor în casetă se face cu aliniere la
dreapta.
În cazul în care contribuabilul este înregistrat ca plătitor
de taxă pe valoare adăugată nu se completează atributul R.
În rubrica îDenumire“ se înscriu denumirea sau numele
și prenumele contribuabilului la Fondul pentru mediu, după
caz.
Rubricile privind adresa se completează cu datele
corespunzătoare domiciliului fiscal al contribuabililor la
Fondul pentru mediu, persoane juridice sau persoane fizice,
după caz.
Secțiunea II: îDate privind obligația bugetară“

Pentru fiecare obligație de plată prevăzută în Ordonanța
de urgență a Guvernului nr. 196/2005 privind Fondul pentru
mediu, aprobată cu modificări și completări prin Legea
nr. 105/2006, datorată pentru perioada de raportare, cu
termen de declarare lunar, semestrial sau anual, se
completează în același formular tabelul generat cu ajutorul
programului informatic de asistență. Sumele reprezentând
obligații constituite în perioada de raportare la care se
referă Declarația privind obligațiile la Fondul pentru mediu
se înscriu în rândurile corespunzătoare, în conformitate cu
instrucțiunile de mai jos.
În situația în care, pentru perioada de raportare nu
rezultă sume datorate reprezentând contribuții și taxe,
pentru care persoanele juridice și persoanele fizice au
dobândit calitatea de contribuabili la bugetul Fondului
pentru mediu, acestea se înscriu cu cifra 0 (zero).
Sumele stabilite prin actele de inspecție, ca diferențe de
contribuții și taxe, nu se înscriu în Declarația privind
obligațiile la Fondul pentru mediu.
În coloana îDenumirea obligației bugetare“ se înscrie
denumirea obligației de plată la bugetul Fondului pentru
mediu, potrivit legislației în vigoare, datorată în perioada de
raportare.

În cazul taxelor cu termen de declarare și de plată
semestrial sau anual, obligațiile de plată se completează la
Declarația privind obligațiile la Fondul pentru mediu aferentă
lunilor iunie și decembrie ale anului respectiv (de exemplu:
— pentru taxele pentru emisiile de poluanți în atmosferă
provenite de la surse mobile, obligațiile de plată aferente
perioadei ianuarie—iunie 2006 se înscriu în declarația lunii
iunie 2006, cu termen de declarare până la data de
25 iulie 2007 inclusiv;
— pentru taxa aferentă ambalajelor introduse pe piață
de către producătorii și importatorii de bunuri ambalate și
ambalaje de desfacere, obligațiile de plată aferente
perioadei ianuarie—decembrie 2006 se înscriu în declarația
lunii decembrie 2006, cu termen de declarare până la data
de 25 ianuarie 2007 inclusiv).
În coloana îSuma datorată“ se înscrie suma
reprezentând contribuții și taxe datorate la bugetul Fondului
pentru mediu în perioada de raportare, potrivit legislației în
vigoare.
Secțiunea III: îDate privind cantitățile de ambalaje introduse
pe piața națională de către producătorii și importatorii de bunuri
ambalate și ambalaje de desfacere“

Această secțiune reflectă diferența dintre obiectivul de
valorificare anual, calculat utilizându-se procentajul stabilit
prin legislația în vigoare și obiectivul efectiv realizat, în
cazul ambalajelor introduse pe piața națională de către
producătorii și importatorii de bunuri ambalate și ambalaje
de desfacere.
În coloana îTip material“ se înscrie denumirea
materialului de ambalaje introdus pe piața națională (de
exemplu: sticlă, plastic, hârtie și carton, metal, lemn, altele).
Materialele compozite se încadrează în funcție de materialul
preponderent.
În coloana îCantitatea introdusă pe piața națională“ se
înscriu cu cifre arabe, pe tip de material, în kilograme,
cantitățile de ambalaje introduse pe piața națională de către
producătorii și importatorii de bunuri ambalate și ambalaje
de desfacere în perioada de raportare.
În coloana îCantitatea valorificată“ se înscriu cu cifre
arabe, pe tip de material, în kilograme, cantitățile de
deșeuri de ambalaje valorificate de producătorii și
importatorii de bunuri ambalate și ambalaje de desfacere în
perioada de raportare, în mod individual și/sau prin transfer
de responsabilitate, astfel:
a) în coloana îCantitatea valorificată prin altă metodă de
valorificare decât reciclare“ se înscriu cu cifre arabe, pe tip
de material, în kilograme, cantitățile de deșeuri de ambalaje
valorificate prin altă metodă de valorificare decât reciclare
de către producătorii și importatorii de bunuri ambalate și
ambalaje de desfacere în perioada de raportare, în mod
individual și/sau prin transfer de responsabilitate;
b) în coloana îCantitatea valorificată prin reciclare“ se
înscriu cu cifre arabe, pe tip de material, în kilograme,
cantitățile de deșeuri de ambalaje valorificate prin reciclare
de către producătorii și importatorii de bunuri ambalate și
ambalaje de desfacere în perioada de raportare, în mod
individual și/sau prin transfer de responsabilitate.

MONITORUL OFICIAL AL ROMÂNIEI, PARTEA I, Nr. 504/12.VI.2006
În situația în care, pentru perioada de raportare nu
rezultă cantități de ambalaje sau deșeuri de ambalaje
pentru care producătorii și importatorii de bunuri ambalate
și ambalaje de desfacere sunt răspunzători, acestea se
înscriu cu cifra 0 (zero) la poziția corespunzătoare din
tabel.
Secțiunea IV: îDate privind cantitățile de anvelope noi și/sau
uzate destinate reutilizării, introduse pe piață de către
producătorii și importatorii de anvelope“

Această secțiune reflectă diferența dintre obiectivul de
gestionare anual, calculat utilizându-se procentajul stabilit
prin legislația în vigoare și obiectivul efectiv realizat, în
cazul producătorilor și importatorilor de anvelope noi și/sau
uzate destinate reutilizării.
În coloana îCantitatea introdusă pe piață“ se înscriu cu
cifre arabe cantitățile de anvelope noi și/sau uzate, în
kilograme, introduse pe piață de producători și importatori
în perioada de raportare aferentă anului precedent.
În coloana îCantitatea gestionată“ se înscriu cu cifre
arabe cantitățile, în kilograme, de anvelope uzate
gestionate în perioada de raportare de către producătorii și
importatorii de anvelope noi și/sau uzate destinate
reutilizării, în mod individual și/sau prin transfer de
responsabilitate.
În situația în care, pentru perioada de raportare nu
rezultă cantități de anvelope pentru care producătorii și
importatorii de anvelope noi și/sau uzate destinate
reutilizării sunt răspunzători, acestea se înscriu cu cifra 0
(zero) la poziția corespunzătoare din tabel.
CAPITOLUL II
Instrucțiuni de completare a formularului îDeclarație
rectificativă privind obligațiile la Fondul pentru mediu“
În cazul în care contribuabilii au declarat eronat
obligațiile la Fondul pentru mediu, în una sau mai multe
perioade de raportare, aceștia pot rectifica obligațiile eronat
declarate prin depunerea Declarației rectificative privind
obligațiile la Fondul pentru mediu, aferentă fiecărei
perioade pentru care s-a declarat eronat.
Declarația rectificativă privind obligațiile la Fondul pentru
mediu înlocuiește declarația depusă inițial.
Declarația rectificativă privind obligațiile la Fondul pentru
mediu se completează înscriindu-se corect toate datele
pentru perioada de raportare pentru care se face
rectificarea.
În cazul în care contribuabilii datorează mai multe
obligații și declară eronat una sau mai multe dintre ele, la
completarea declarației rectificative, vor înscrie datele
corecte în toate rubricile, nu numai acolo unde s-a declarat
eronat.
În cazul rectificării obligațiilor prevăzute la secțiunile III
și IV după depunerea declarației lunii decembrie, se
rectifică obligațiile eronat constituite aferente perioadei de
raportare din Declarația privind obligațiile la Fondul pentru
mediu comunicată Administrației Fondului pentru Mediu și,
în același timp, se întocmește și se depune sau se
transmite și Declarația rectificativă privind obligațiile la
Fondul pentru mediu, aferentă lunii decembrie a anului
respectiv.

7

CAPITOLUL III
Depunerea sau transmiterea Declarației privind obligațiile
la Fondul pentru mediu și a Declarației rectificative
privind obligațiile la Fondul pentru mediu
Declarația privind obligațiile la Fondul pentru mediu se
completează și se depune sau se transmite de către
persoanele juridice și persoanele fizice care au calitatea de
contribuabil la bugetul Fondului pentru mediu, potrivit
legislației în vigoare.
Declarația privind obligațiile la Fondul pentru mediu în
formă editată pe suport hârtie se depune/comunică cu
confirmare de primire, iar declarația în format electronic se
transmite semnată electronic cu certificat calificat, potrivit
legislației în vigoare.
Transmiterea declarațiilor privind obligațiile la Fondul
pentru mediu în format electronic, semnate cu certificat
calificat, se face numai după înregistrarea la Administrația
Fondului pentru Mediu a persoanei împuternicite pentru
semnarea declarației.
Contribuabilii care transmit declarațiile privind obligațiile
la Fondul pentru mediu în format electronic se
înregistrează la Administrația Fondului pentru Mediu prin
completarea modelului de împuternicire generat de
programul informatic de asistență și, totodată, transmit la
Administrația Fondului pentru Mediu respectiva împuternicire
în formă editată pe suport hârtie, semnată și ștampilată de
reprezentanții legali.
Termenele de declarare a obligațiilor la Fondul pentru
mediu sunt prevăzute în actele normative în vigoare, astfel:
1. Lunar, până la data de 25 inclusiv a lunii următoare
celei în care s-a desfășurat activitatea, pentru obligațiile de
plată reprezentând:
a) contribuția de 3% din veniturile realizate din vânzarea
deșeurilor feroase și neferoase de către deținătorii de astfel
de deșeuri, persoane fizice sau juridice. Declarațiile se
completează și se depun de operatorii economici colectori
și/sau valorificatori autorizați potrivit legislației în vigoare
privind gestionarea deșeurilor industriale reciclabile;
b) taxele pentru emisiile de poluanți în atmosferă,
provenite de la surse fixe, datorate de operatorii economici,
în cuantumul prevăzut în anexa nr. 1 la Ordonanța de
urgență a Guvernului nr. 196/2005 privind Fondul pentru
mediu, aprobată cu modificări și completări prin Legea
nr. 105/2006;
c) contribuția de 2% din valoarea substanțelor clasificate
prin acte normative ca fiind periculoase pentru mediu,
introduse pe piață de producători și importatori, cu excepția
celor utilizate la producerea medicamentelor;
d) în cazul vânzării de către proprietarul sau
administratorul pădurii, după caz, a masei lemnoase pe
picior sau a sortimentelor de lemn brut obținute în urma
exploatării, contribuția la Fondul pentru mediu se stabilește
prin aplicarea unui procent de 1% la valoarea de vânzare
și se achită de cumpărătorul operator economic, care
introduce masa lemnoasă într-un proces de prelucrare.
2. Lunar, până la data de 25 inclusiv a lunii următoare
celei în care s-a desfășurat activitatea, pentru:
a) cantitățile de ambalaje introduse pe piața națională și
cantitățile valorificate, în vederea stabilirii diferenței dintre
obiectivul anual de realizat, prevăzut de legislația privind
gestionarea ambalajelor și deșeurilor de ambalaje, și cel

8

MONITORUL OFICIAL AL ROMÂNIEI, PARTEA I, Nr. 504/12.VI.2006

efectiv realizat. Declarațiile se completează și se
depun/transmit de producătorii și importatorii de bunuri
ambalate și/sau ambalaje de desfacere;
b) cantitățile de anvelope noi și/sau uzate introduse pe
piață și cantitățile colectate în vederea reutilizării, refolosirii
ca atare, reșapării, reciclării și/sau valorificării
termoenergetice, pentru stabilirea diferenței dintre obiectivul
anual de realizat, prevăzut de legislația privind gestionarea
anvelopelor uzate, și cel efectiv realizat. Declarațiile se
completează și se depun/transmit de producătorii și
importatorii de anvelope noi și/sau uzate destinate
reutilizării.
3. Semestrial, până la data de 25 inclusiv a primei luni
din semestrul următor pentru semestrul precedent, pentru
obligațiile de plată reprezentând:
— taxele pentru emisiile de poluanți în atmosferă,
provenite de la surse mobile, datorate de operatorii
economici, în cuantumul prevăzut în anexa nr. 1 la
Ordonanța de urgență a Guvernului nr. 196/2005 privind
Fondul pentru mediu, aprobată cu modificări și completări
prin Legea nr. 105/2006.
4. Anual, până la data de 25 ianuarie inclusiv, pentru
obligațiile de plată aferente anului precedent, reprezentând:
a) taxele datorate de operatorii economici utilizatori de
noi terenuri pentru depozitarea deșeurilor valorificabile, în
limitele prevăzute în anexa nr. 2 la Ordonanța de urgență
a Guvernului nr. 196/2005 privind Fondul pentru mediu,
aprobată cu modificări și completări prin Legea
nr. 105/2006;
b) taxa de 1 leu (RON)/kg din greutatea ambalajelor
introduse pe piața națională de producătorii și importatorii
de bunuri ambalate și de ambalaje de desfacere, pentru
diferența dintre obiectivul de realizat și obiectivul realizat
efectiv;
c) taxa de 1 leu (RON)/kg anvelopă, încasată de la
producătorii și importatorii care introduc pe piață anvelope
noi și/sau uzate destinate reutilizării, pentru diferența dintre
obiectivul de realizat și obiectivul realizat efectiv;
d) contribuția de 3% din suma care se încasează anual
pentru gestionarea fondurilor de vânătoare. Declarația se
completează și se depune/transmite de gestionarii fondurilor
de vânătoare.
Depunerea sau transmiterea Declarației privind obligațiile
la Fondul pentru mediu se realizează de contribuabili
persoane juridice, cumulat, atât pentru activitatea proprie,
cât și pentru activitatea entităților fără personalitate juridică
ale acesteia.

Declarația rectificativă privind obligațiile la Fondul pentru
mediu se comunică prin aceleași modalități ca și Declarația
privind obligațiile la Fondul pentru mediu.
CAPITOLUL IV
Caracteristici de tipărire, utilizare și păstrare
a formularului îDeclarație privind obligațiile
la Fondul pentru mediu“
Denumire: Declarație privind obligațiile la Fondul pentru
mediu.
Caracteristici de tipărire: se utilizează echipament
informatic pentru completare și editare cu ajutorul
programului informatic de asistență, asigurat gratuit de
Administrația Fondului pentru Mediu.
Programul informatic de asistență poate fi descărcat de
pe serverul de web al Administrației Fondului pentru Mediu,
la adresa http://www.afm.ro.
Utilizare: declararea obligațiilor la Fondul pentru mediu
datorate de persoanele juridice și persoanele fizice care au
calitatea de contribuabil la Fondul pentru mediu, potrivit
legislației în vigoare.
Întocmire: de către toți contribuabilii la Fondul pentru
mediu cărora le revin obligații conform Ordonanței de
urgență a Guvernului nr. 196/2005 privind Fondul pentru
mediu, aprobată cu modificări și completări prin Legea
nr. 105/2006.
Declarația privind obligațiile la Fondul pentru mediu în
forma editată pe suport hârtie se întocmește în două
exemplare, semnate și ștampilate în original, potrivit legii în
vigoare, astfel:
— un exemplar pentru contribuabil, cu confirmare de
primire;
— un exemplar la organul competent.
Formatul electronic al Declarației privind obligațiile la
Fondul pentru mediu se transmite la adresa
http://www.afm.ro, semnat electronic cu certificat calificat,
potrivit legislației în vigoare.
Declarația privind obligațiile la Fondul pentru mediu
transmisă în format electronic se retransmite contribuabilului
pe adresa de e-mail cu care acesta este înregistrat,
semnată de Administrația Fondului pentru Mediu, pentru
confirmare de primire.
Arhivare: la Administrația Fondului pentru Mediu
— formatul electronic, în arhiva de documente
electronice;
— formatul hârtie, în arhivă.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 504/12.VI.2006 conține 8 pagini.

Prețul: 0,60 lei noi/6.000 lei vechi

&JUYDGY|116801]
ISSN 1453—4495

