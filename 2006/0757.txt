Anul 174 (XVIII) — Nr. 757

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 6 septembrie 2006

SUMAR

Nr.

Pagina

Nr.
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

HOTĂRÂRI ALE GUVERNULUI ROMÂNIEI
1.093. — Hotărâre privind stabilirea cerințelor minime de
securitate și sănătate pentru protecția lucrătorilor
împotriva riscurilor legate de expunerea la agenți
cancerigeni sau mutageni la locul de muncă.........

1–7

1.095. — Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe
anul 2006, pentru județul Maramureș .....................

7–8

HOTĂRÂRI

ALE

Pagina

213.

— Ordin al președintelui Comisiei Naționale pentru
Controlul Activităților Nucleare pentru aprobarea
Ghidului privind cerințe tehnice pentru proiectarea,
amplasarea, construcția, funcționarea, închiderea și
dezafectarea incintelor amenajate pentru
depozitarea minereurilor de uraniu și/sau toriu și a
deșeurilor rezultate de la prepararea minereurilor
de uraniu și/sau toriu................................................

GUVERNULUI

8–16

ROMÂNIEI

GUVERNUL ROMÂNIEI
HOTĂRÂRE
privind stabilirea cerințelor minime de securitate și sănătate pentru protecția lucrătorilor
împotriva riscurilor legate de expunerea la agenți cancerigeni sau mutageni la locul de muncă
În temeiul art. 108 din Constituția României, republicată, și al art. 51 alin. (1) lit. b) din Legea securității și
sănătății în muncă nr. 319/2006,
Guvernul României adoptă prezenta hotărâre.
CAPITOLUL I
Dispoziții generale
SECȚIUNEA 1
Obiectul de reglementare

Art. 1. — (1) Prevederile prezentei hotărâri au ca obiect
de reglementare protecția lucrătorilor împotriva riscurilor pentru

sănătatea și securitatea lor, inclusiv prevenirea unor astfel de
riscuri, care apar sau este posibil să apară prin expunerea la
agenți cancerigeni sau mutageni la locul de muncă.
(2) Prevederile prezentei hotărâri constituie cerințe
minime în acest domeniu.
(3) Valorile limită stabilite de prezenta hotărâre
reprezintă valorile maxime admise până la care lucrătorii
pot fi expuși în muncă.

2

MONITORUL OFICIAL AL ROMÂNIEI, PARTEA I, Nr. 757/6.IX.2006

Art. 2. — Prezenta hotărâre nu se aplică lucrătorilor
expuși numai la radiații ionizante reglementate de Comisia
Națională de Control al Activităților Nucleare.
Art. 3. — Legea securității și sănătății în muncă
nr. 319/2006 se aplică în totalitate întregului domeniu
prevăzut la art. 1 alin. (1), fiind completată cu dispozițiile
prezentei hotărâri.
Art. 4. — În situația în care se folosește în muncă
azbestul, situație care face obiectul Hotărârii Guvernului
nr. 1.875/2005 privind protecția sănătății și securității
lucrătorilor față de riscurile datorate expunerii la azbest,
publicată în Monitorul Oficial al României, Partea I, nr. 64
din 24 ianuarie 2006, dispozițiile prezentei hotărâri se
aplică întotdeauna atunci când sunt mai favorabile sănătății
și securității în muncă.
SECȚIUNEA a 2-a
Definiții. Domeniul de aplicare—determinarea
și evaluarea riscurilor

Art. 5. — Pentru aplicarea prezentei hotărâri termenii și
expresiile de mai jos au următoarele semnificații:
1. agent cancerigen:
a) o substanță care corespunde criteriilor de clasificare
în categoria 1 sau 2 de agenți cancerigeni, astfel cum sunt
prevăzute la anexa nr. 1 la Normele metodologice de
aplicare a Ordonanței de urgență a Guvernului
nr. 200/2000 privind clasificarea, etichetarea și ambalarea
substanțelor și preparatelor chimice periculoase, aprobate
prin Hotărârea Guvernului nr. 490/2002, cu modificările și
completările ulterioare;
b) un preparat compus din una sau mai multe
substanțe prevăzute la lit. a), atunci când concentrația
uneia sau a mai multor astfel de substanțe corespunde
cerințelor impuse în materie de limite de concentrație
pentru clasificarea unui preparat în categoria 1 sau 2 de
agenți cancerigeni, astfel cum sunt prevăzute fie în anexa
nr. 2 la Normele metodologice de aplicare a Ordonanței de
urgență a Guvernului nr. 200/2000 privind clasificarea,
etichetarea și ambalarea substanțelor și preparatelor
chimice periculoase, aprobate prin Hotărârea Guvernului
nr. 490/2002, cu modificările și completările ulterioare, fie
în anexa nr. 1 la Normele metodologice privind clasificarea,
etichetarea și ambalarea preparatelor chimice periculoase,
aprobate prin Hotărârea Guvernului nr. 92/2003, atunci
când substanța sau substanțele nu figurează în anexa
nr. 2 la Normele metodologice de aplicare a Ordonanței de
urgență a Guvernului nr. 200/2000 privind clasificarea,
etichetarea și ambalarea substanțelor și preparatelor
chimice periculoase, aprobate prin Hotărârea Guvernului
nr. 490/2002, cu modificările și completările ulterioare, sau
nu au prevăzute în aceasta limite de concentrație;
c) o substanță, un preparat sau un procedeu, prevăzute
în anexa nr. 1, precum și o substanță sau un preparat
care este degajat printr-un procedeu prevăzut în această
anexă;
2. agent mutagen:
a) o substanță care corespunde criteriior de clasificare
în categoria 1 sau 2 de agenți mutageni, astfel cum sunt
prevăzute la anexa nr. 1 la Normele metodologice de
aplicare a Ordonanței de urgență a Guvernului
nr. 200/2000 privind clasificarea, etichetarea și ambalarea
substanțelor și preparatelor chimice periculoase, aprobate

prin Hotărârea Guvernului nr. 490/2002, cu modificările și
completările ulterioare;
b) un preparat compus din una sau mai multe
substanțe prevăzute la lit. a), atunci când concentrația
uneia sau a mai multor astfel de substanțe corespunde
cerințelor impuse în materie de limite de concentrație
pentru clasificarea unui preparat în categoria 1 sau 2 de
agenți mutageni, astfel cum sunt prevăzute fie în anexa
nr. 2 la Normele metodologice de aplicare a Ordonanței de
urgență a Guvernului nr. 200/2000 privind clasificarea,
etichetarea și ambalarea substanțelor și preparatelor
chimice periculoase, aprobate prin Hotărârea Guvernului
nr. 490/2002, cu modificările și completările ulterioare, fie
în anexa nr. 1 la Normele metodologice privind clasificarea,
etichetarea și ambalarea preparatelor chimice periculoase,
aprobate prin Hotărârea Guvernului nr. 92/2003, atunci
când substanța sau substanțele nu figurează în anexa
nr. 2 la Normele metodologice de aplicare a Ordonanței de
urgență a Guvernului nr. 200/2000 privind clasificarea,
etichetarea și ambalarea substanțelor și preparatelor
chimice periculoase, aprobate prin Hotărârea Guvernului
nr. 490/2002, cu modificările și completările ulterioare, sau
nu au prevăzute în aceasta limite de concentrație;
3. valoare limită — cu excepția cazului în care se
prevede altfel, limita mediei ponderate în timp a
concentrației agentului cancerigen sau mutagen în aer în
zona de respirație a lucrătorului, pe o perioadă de referință
specificată în prezenta hotărâre.
4. substanță — termenul definit potrivit prevederilor
art. 6 lit. a) din Ordonanța de urgență a Guvernului
nr. 200/2000 privind clasificarea, etichetarea și ambalarea
substanțelor și preparatelor chimice periculoase, aprobată
cu modificări prin Legea nr. 451/2001, cu modificările și
completările ulterioare.
5. preparat — termenul definit potrivit prevederilor art. 6
lit. b) din Ordonanța de urgență a Guvernului nr. 200/2000,
aprobată cu modificări prin Legea nr. 451/2001, cu
modificările și completările ulterioare.
6. zonă de respirație a lucrătorului — zona de formă
emisferică, situată la nivelul feței lucrătorului, având raza
de 0,3 m, măsurați de la mijlocul unei linii imaginare ce
unește urechile.
Art. 6. — (1) Prevederile prezentei hotărâri se aplică
oricărei activități în care lucrătorii sunt sau pot fi expuși, ca
urmare a muncii lor, la agenți cancerigeni sau mutageni.
(2) În cazul oricărei activități susceptibile să prezinte
pentru lucrători un risc de expunere la agenți cancerigeni
sau mutageni, angajatorul este obligat să determine natura,
gradul și durata de expunere a lucrătorilor, pentru a face
posibilă evaluarea oricărui risc pentru sănătatea și
securitatea lor, precum și stabilirea măsurilor care trebuie
luate.
(3) Angajatorul este obligat să reînnoiască periodic
evaluarea riscurilor și în mod obligatoriu la orice modificare
a condițiilor de muncă prin care poate fi influențată
expunerea lucrătorilor la agenți cancerigeni sau mutageni.
(4) Angajatorul este obligat să furnizeze inspectoratului
teritorial de muncă și/sau autorității de sănătate publică
județene sau a municipiului București, la cererea acestora,
elementele care au servit la evaluarea prevăzută la alin. (2).
Art. 7. — La evaluarea riscului trebuie luate în
considerare toate căile de pătrundere în organism a

MONITORUL OFICIAL AL ROMÂNIEI, PARTEA I, Nr. 757/6.IX.2006
agentului cancerigen sau mutagen, cum ar fi absorbția
transcutanată și/sau percutanată.
Art. 8. — În situația în care se efectuează evaluarea
prevăzută la art. 6 alin. (2), angajatorii trebuie să acorde
o atenție deosebită tuturor eventualelor efecte asupra
securității și sănătății lucrătorilor cu sensibilitate specială și
trebuie să ia în considerare, printre altele, faptul că este
preferabil să nu angajeze/repartizeze astfel de lucrători în
zonele în care pot intra în contact cu agenți cancerigeni
sau mutageni.
CAPITOLUL II
Obligațiile angajatorilor
SECȚIUNEA 1
Reducerea utilizării și înlocuirea agenților cancerigeni
sau mutageni la locul de muncă

Art. 9. — Angajatorul trebuie să reducă utilizarea unui
agent cancerigen sau mutagen la locul de muncă, dacă este
posibil din punct de vedere tehnic, în special prin înlocuirea
sa cu o substanță, preparat sau procedeu, care, în condiții
de utilizare, nu este periculos ori este mai puțin periculos
pentru sănătatea sau securitatea lucrătorilor, după caz.
Art. 10. — La cererea inspectoratului teritorial de muncă
și/sau a autorității de sănătate publică județene sau a
municipiului București, angajatorul comunică acestora
rezultatul acțiunilor sale.
SECȚIUNEA a 2-a
Prevenirea și reducerea expunerii la agenți cancerigeni
sau mutageni la locul de muncă

Art. 11. — Expunerea nu trebuie să se realizeze în
situația în care s-a depășit valoarea limită a agentului
cancerigen sau mutagen prevăzută de prezenta hotărâre
ori de actele normative prevăzute la art. 5 pct. 1 sau 2,
după caz.
Art. 12. — (1) Expunerea lucrătorilor trebuie evitată
dacă rezultatele evaluării prevăzute la art. 6 evidențiază un
risc pentru sănătatea sau securitatea lucrătorilor.
(2) Dacă din punct de vedere tehnic nu este posibilă
înlocuirea agentului cancerigen sau mutagen printr-o
substanță, preparat sau procedeu, care, în condiții de
utilizare, nu este periculos sau este mai puțin periculos
pentru sănătate și securitate, angajatorul trebuie să ia
măsuri ca agentul cancerigen sau mutagen să fie, atât cât
este posibil din punct de vedere tehnic, produs ori utilizat
într-un sistem închis.
(3) Dacă aplicarea unui sistem închis nu este posibilă,
angajatorul trebuie să asigure condiții pentru ca expunerea
lucrătorilor să fie redusă la nivelul cel mai scăzut posibil
din punct de vedere tehnic.
(4) În toate cazurile în care se utilizează un agent
cancerigen sau mutagen, angajatorul este obligat să ia
următoarele măsuri:
a) limitarea cantităților agentului cancerigen sau
mutagen la locul de muncă;
b) limitarea numărului de lucrători expuși sau susceptibil
a fi expuși, la nivelul cel mai scăzut posibil;
c) proiectarea unui proces de muncă și a unor măsuri
tehnice de control prin care să se evite sau să se reducă
la minimum degajarea de agenți cancerigeni sau mutageni
la locul de muncă;

3

d) evacuarea agenților cancerigeni sau mutageni la
sursă, prin ventilație adecvată, locală (exhaustare) sau
generală, și compatibilă cu necesitatea de a proteja
sănătatea umană și mediul înconjurător;
e) utilizarea metodelor de măsurare adecvate existente
pentru agenții cancerigeni sau mutageni, în special pentru
detectarea din timp a expunerilor anormale rezultate
dintr-un eveniment neprevăzut sau dintr-un accident;
f) aplicarea unor proceduri și metode de muncă
adecvate;
g) asigurarea măsurilor de protecție colectivă și/sau, în
cazul în care expunerea nu poate fi evitată prin alte
mijloace, a măsurilor de protecție individuală;
h) aplicarea unor măsuri de igienă, în special curățarea
cu regularitate a pardoselilor, pereților și a altor suprafețe;
i) informarea lucrătorilor;
j) delimitarea zonelor de risc și utilizarea unor
indicatoare de securitate adecvate, inclusiv a indicatorului
îFumatul interzis“, în zonele în care lucrătorii sunt sau pot
fi expuși la agenți cancerigeni sau mutageni;
k) elaborarea unor planuri de măsuri pentru situațiile de
urgență în care ar putea să se producă expuneri anormal
de ridicate;
l) asigurarea unor mijloace care să permită depozitarea,
manipularea și transportul fără risc al agenților cancerigeni
sau mutageni, în special prin utilizarea de recipiente
ermetice și etichetate clar și vizibil;
m) asigurarea unor mijloace care să permită colectarea,
depozitarea și evacuarea în siguranță a deșeurilor de către
lucrători, inclusiv utilizarea recipientelor ermetice și
etichetate clar și vizibil.
SECȚIUNEA a 3-a
Informarea autorităților competente

Art. 13. — Dacă rezultatele evaluării prevăzute la art. 6
evidențiază existența unui risc pentru sănătatea și
securitatea lucrătorilor, angajatorul trebuie să pună la
dispoziție inspectoratului teritorial de muncă și/sau autorității
de sănătate publică județene sau a municipiului București,
la cererea acestora, informații corespunzătoare.
Art. 14. — Informațiile prevăzute la art. 13 se referă la:
a) activitățile desfășurate și/sau procedeele industriale
folosite, inclusiv motivele pentru care se utilizează agenți
cancerigeni sau mutageni;
b) cantitățile fabricate sau utilizate de substanțe ori
preparate care conțin agenți cancerigeni sau mutageni;
c) numărul lucrătorilor expuși;
d) măsurile de prevenire luate;
e) tipul echipamentului de protecție utilizat;
f) natura și gradul expunerii;
g) cazurile de înlocuire a agenților cancerigeni sau
mutageni.
SECȚIUNEA a 4-a
Expunerea imprevizibilă și expunerea previzibilă. Accesul
în zonele de risc

Art. 15. — (1) În cazul producerii unor evenimente
imprevizibile sau a accidentelor care ar putea antrena o
expunere anormală a lucrătorilor, angajatorul trebuie să îi
informeze pe aceștia.

4

MONITORUL OFICIAL AL ROMÂNIEI, PARTEA I, Nr. 757/6.IX.2006

(2) Până la normalizarea situației și eliminarea cauzelor
expunerii anormale, angajatorul trebuie să ia următoarele
măsuri:
a) să dispună ca în zona afectată să lucreze numai
lucrătorii care sunt indispensabili pentru executarea
reparațiilor sau a altor lucrări necesare;
b) să doteze lucrătorii implicați cu echipament individual
de protecție, inclusiv cu echipament pentru protecția
respiratorie; expunerea nu trebuie să fie permanentă și
trebuie limitată la strictul necesar pentru fiecare lucrător;
c) să nu permită ca lucrători neprotejați să lucreze în
zona afectată.
(3) Lucrătorii implicați trebuie să poarte echipamentul
individual de protecție și de lucru cu care au fost dotați.
Art. 16. — (1) Pentru anumite activități, cum este
întreținerea, pentru care este previzibilă posibilitatea unei
creșteri semnificative a expunerii și în privința cărora au
fost deja epuizate toate posibilitățile de a lua alte măsuri
tehnice de prevenire în scopul limitării acestei expuneri a
lucrătorilor, angajatorul trebuie să stabilească, după
consultarea lucrătorilor și/sau a reprezentanților lor din
întreprindere ori unitate, fără a afecta reponsabilitatea
angajatorului, măsurile necesare pentru a reduce durata
expunerii lucrătorilor la minimum posibil și pentru a asigura
protecția lor în timpul acestor activități.
(2) Pentru aplicarea prevederilor alin. (1) angajatorul
trebuie să pună la dispoziție lucrătorilor implicați
echipament individual de protecție, inclusiv echipament
pentru protecția respiratorie. Lucrătorii implicați trebuie să
poarte echipamentul individual de protecție pe toată durata
în care persistă expunerea anormală.
(3) Pentru activitățile prevăzute la alin. (1) expunerea
lucrătorilor nu trebuie să fie permanentă și trebuie limitată
strict la minimum necesar pentru fiecare lucrător.
Art. 17. — Angajatorul trebuie să ia măsurile necesare
adecvate pentru delimitarea clară și semnalizarea zonelor
în care se desfășoară activitățile prevăzute la art. 16
alin. (1) sau pentru a preîntâmpina prin alte mijloace
accesul persoanelor neautorizate în astfel de zone.
Art. 18. — Angajatorul trebuie să ia măsurile necesare
pentru ca accesul în zone în care se desfășoară activități
pentru care rezultatele evaluării prevăzute la art. 6
evidențiază un risc pentru securitatea sau sănătatea
lucrătorilor să fie permis numai lucrătorilor care, prin natura
muncii sau a funcției lor, e necesar să fie prezenți în
interiorul zonei.
SECȚIUNEA a 5-a
Măsuri de igienă și de protecție individuală

Art. 19. — Angajatorul este obligat ca, pentru orice
activitate în care există risc de contaminare cu agenți
cancerigeni sau mutageni, să ia măsuri adecvate pentru a
se asigura că:
a) lucrătorii nu mănâncă, nu beau și nu fumează în
zonele de lucru în care există riscul contaminării cu agenți
cancerigeni sau mutageni;
b) lucrătorii sunt dotați cu echipament individual de
protecție adecvat sau alt echipament special adecvat;
c) sunt prevăzute locuri special amenajate pentru
depozitarea separată a echipamentului individual de
protecție sau a echipamentului special, pe de o parte, de
îmbrăcămintea de stradă, pe de altă parte;

d) lucrătorii au la dispoziție grupuri sanitare și dușuri,
suficiente și adecvate;
e) echipamentul individual de protecție este depozitat
corect în locuri bine stabilite și este verificat și curățat
dacă este posibil înainte și obligatoriu după fiecare
utilizare;
f) echipamentul individual de protecție cu deficiențe este
reparat sau înlocuit înainte de următoarea utilizare.
Art. 20. — Lucrătorii nu trebuie să suporte costul
măsurilor prevăzute la art. 19.
SECȚIUNEA a 6-a
Informarea, instruirea, consultarea și participarea lucrătorilor

Art. 21. — (1) Angajatorul trebuie să ia măsuri
corespunzătoare pentru ca lucrătorii și/sau reprezentanții
lucrătorilor din întreprindere sau unitate să primească o
instruire suficientă și adecvată, bazată pe toate cunoștințele
disponibile, în special sub formă de informații și instrucțiuni,
referitoare la:
a) riscurile potențiale pentru sănătate, inclusiv riscurile
suplimentare cauzate de consumul de tutun;
b) măsurile care trebuie luate pentru prevenirea
expunerii;
c) cerințele de igienă;
d) purtarea și utilizarea echipamentului individual de
protecție;
e) măsurile pe care trebuie să le ia lucrătorii, în special
personalul de intervenție, în cazul producerii unor incidente
și pentru prevenirea incidentelor.
(2) Instruirea prevăzută la alin. (1) trebuie să fie:
a) adaptată la evoluția riscurilor și la apariția unor
riscuri noi;
b) repetată periodic, dacă este necesar.
Art. 22. — Angajatorul trebuie să informeze lucrătorii cu
privire la instalațiile și recipientele lor auxiliare care conțin
agenți cancerigeni sau mutageni, să vegheze ca toate
aceste recipiente, ambalaje și instalații să fie etichetate clar
și lizibil și să expună semnele de avertizare în mod cât
mai vizibil.
Art. 23. — (1) Pentru informarea lucrătorilor, angajatorul
trebuie să ia măsuri corespunzătoare pentru ca:
a) lucrătorii și/sau reprezentanții lor din întreprindere sau
unitate să poată controla dacă prevederile prezentei
hotărâri se aplică ori să se poată implica în aplicarea lor;
b) lucrătorii și/sau reprezentanții lor din întreprindere ori
unitate să fie informați cât mai repede posibil asupra unei
expuneri anormale, inclusiv expunerile prevăzute la art. 16,
asupra cauzelor acestora și asupra măsurilor luate sau
care trebuie luate pentru remedierea situației;
c) să păstreze o listă nominală actualizată a lucrătorilor
implicați în activitățile pentru care rezultatele evaluării
prevăzute la art. 6 evidențiază un risc pentru sănătatea
sau securitatea lor, cu precizarea expunerii la care ei au
fost supuși, dacă această informație este disponibilă;
d) medicul de medicina muncii și/sau medicul de
medicină generală/medicină de familie, cu competență în
medicina de întreprindere, conform legii, inspectoratul
teritorial de muncă și/sau autoritatea de sănătate publică
județeană ori a municipiului București, precum și orice altă
persoană responsabilă cu securitatea și sănătatea în
muncă să aibă acces la lista prevăzută la lit. c);
e) fiecare lucrător să aibă acces la informațiile conținute
în listă care îl privesc personal;

MONITORUL OFICIAL AL ROMÂNIEI, PARTEA I, Nr. 757/6.IX.2006
f) lucrătorii și/sau reprezentanții lor din întreprindere ori
unitate să aibă acces la informații colective care nu conțin
nominalizări de persoane.
(2) În situația prevăzută la alin. (1) lit. a) lucrătorii și/sau
reprezentanții lor din unitate trebuie să poată controla ori
să se poată implica în aplicarea prevederilor prezentei
hotărâri, în special cu privire la:
a) consecințele pentru securitatea și sănătatea lucrătorilor
legate de alegerea, purtarea și utilizarea îmbrăcămintei sau
a echipamentului individual de protecție, fără a afecta
responsabilitatea angajatorului pentru stabilirea eficacității
îmbrăcămintei ori a echipamentului de protecție;
b) măsurile stabilite de angajator și la care se face
referire în art. 16 alin. (1), fără a afecta responsabilitatea
angajatorului de a stabili astfel de măsuri.
Art. 24. — Angajatorul trebuie să asigure consultarea și
participarea lucrătorilor și/sau reprezentanților acestora la
procesul de stabilire a măsurilor privind protecția lucrătorilor
împotriva riscurilor legate de expunerea acestora la acțiunea
agenților cancerigeni ori mutageni în timpul activității
desfășurate la locul de muncă, în conformitate cu
prevederile secțiunii a 6-a a cap. III din Legea nr. 319/2006.
CAPITOLUL III
Dispoziții referitoare la supravegherea stării de sănătate
a lucrătorilor
SECȚIUNEA 1
Supravegherea medicală

Art. 25. — (1) Măsurile pentru supravegherea medicală
a lucrătorilor pentru care rezultatul evaluării prevăzute la
art. 6 evidențiază riscuri pentru sănătatea sau securitatea
lor se stabilesc în concordanță cu reglementările
Ministerului Sănătății Publice.
(2) Măsurile pentru supravegherea medicală a
lucrătorilor, stabilite în conformitate cu prevederile alin. (1),
se asigură de către angajator astfel încât fiecare lucrător
care desfășoară activități cu risc pentru securitatea și/sau
sănătatea sa la locul de muncă să fie supus unei
supravegheri medicale, atât:
a) înainte de expunerea sa la acțiunea agenților
cancerigeni și/sau mutageni,
cât și:
b) la intervale de timp regulate, după expunerea sa la
acțiunea agenților cancerigeni și/sau mutageni.
(3) Toate aceste măsuri de supraveghere medicală a
lucrătorilor sunt concepute astfel încât să fie posibilă
aplicarea directă a măsurilor specifice de igienă individuală
și de medicina muncii.
(4) Dacă se constată că un lucrător prezintă manifestări
clinice susceptibile a fi rezultatul expunerii la agenți
cancerigeni sau mutageni, medicul de medicina muncii
și/sau medicul cu competență în medicina de întreprindere
poate solicita ca și alți lucrători care au suferit o expunere
similară să facă obiectul unei supravegheri medicale.
(5) În situația prevăzută la alin. (4) angajatorul trebuie
să realizeze o nouă evaluare a riscului de expunere, în
conformitate cu prevederile art. 6.
Art. 26. — (1) Pentru fiecare lucrător pentru care se
asigură supraveghere medicală, medicul de medicina
muncii și/sau cu competență în medicina de întreprindere
trebuie să întocmească un dosar medical individual.

5

(2) Medicul de medicina muncii și/sau medicul cu
competență în medicina de întreprindere, responsabil cu
supravegherea medicală, va propune măsurile de protecție
individuală sau măsurile de prevenire care trebuie luate
pentru fiecare lucrător.
Art. 27. — Lucrătorii trebuie să primească informații și
recomandări privind supravegherea medicală de care pot
beneficia după încetarea expunerii.
Art. 28. — Lucrătorii trebuie să aibă acces la rezultatele
supravegherii medicale care îi privesc personal.
Art. 29. — (1) Lucrătorii vizați sau angajatorul pot/poate
să solicite reexaminarea rezultatelor supravegherii medicale.
(2) Costul reexaminărilor rezultatelor prevăzute la
alin. (1) se suportă de către solicitant.
Art. 30. — Recomandările pentru supravegherea
medicală a lucrătorilor sunt prevăzute în anexa nr. 2 la
prezenta hotărâre, precum și în reglementările Ministerului
Sănătății Publice.
SECȚIUNEA a 2-a
Păstrarea dosarelor medicale

Art. 31. — Toate cazurile de cancer identificate ca
rezultat al expunerii în muncă la un agent cancerigen sau
mutagen trebuie raportate autorității teritoriale de sănătate
publică.
Art. 32. — (1) Lista prevăzută la art. 23 alin. (1) lit. c)
și dosarul medical prevăzut la art. 26 alin. (1) trebuie
păstrate cel puțin 40 de ani de la încetarea expunerii.
(2) În cazul în care întreprinderea își încetează
activitatea, angajatorul trebuie să predea autorităților de
sănătate publică județene și a municipiului București
documentele prevăzute la alin. (1).
CAPITOLUL IV
Dispoziții finale
Art. 33. — (1) Pe baza informațiilor disponibile privind
agenții cancerigeni sau mutageni, inclusiv a datelor
științifice și tehnice care există, precum și a deciziilor
Consiliului Uniunii Europene, valorile limită, ghidurile
necesare în utilizare sau adaptările prevăzute la art. 35
alin. (2) se stabilesc/elaborează de o comisie formată din
reprezentanți ai Ministerului Sănătății Publice și ai
Ministerului Muncii, Solidarității Sociale și Familiei, precum
și din alți specialiști desemnați de acestea, după caz.
(2) Comisia prevăzută la alin. (1) își elaborează propriul
regulament de organizare și funcționare, care se aprobă
prin ordin comun al ministrului muncii, solidarității sociale și
familiei și al ministrului sănătății publice.
(3) Comisia prevăzută la alin. (1), când consideră
necesar și în mod fundamentat, poate propune instituțiilor
implicate și adoptarea altor dispoziții direct conexe.
Art. 34. — Valorile limită prevăzute la art. 1 alin. (3) și
la art. 11, celelalte dispoziții direct conexe, precum și
perioada specificată la art. 5 pct. 3 sunt prevăzute în
anexa nr. 3.
Art. 35. — (1) Anexele nr. 1—3 fac parte integrantă din
prezenta hotărâre.
(2) Adaptările de natură strict tehnică ale anexelor
nr. 1—3 se aprobă prin ordin comun al ministrului muncii,
solidarității sociale și familiei și al ministrului sănătății
publice.

6

MONITORUL OFICIAL AL ROMÂNIEI, PARTEA I, Nr. 757/6.IX.2006

Art. 36. — Utilizările pe care diferitele instituții implicate
le dau informațiilor prevăzute la art. 31 se țin la dispoziția
Comisiei Europene.
Art. 37. — Studiile efectuate în domeniu, cu implicarea
informațiilor prevăzute la art. 31, precum și utilizările
prevăzute la art. 36 vor fi transmise Ministerului Muncii,
Solidarității Sociale și Familiei, pentru a fi puse la dispoziția
Comisiei Europene, la solicitarea acesteia.
Art. 38. — Ministerul Muncii, Solidarității Sociale și
Familiei aduce la cunoștința Comisiei Europene textul
dispozițiilor de drept intern adoptate în domeniul
reglementat de prezenta hotărâre.

Art. 39. — Prezenta hotărâre intră în vigoare la data de
1 octombrie 2006.
Prezenta hotărâre transpune prevederile Directivei
2004/37/CE privind protecția lucrătorilor împotriva riscurilor
legate de expunerea la agenți cancerigeni sau mutageni la
locul de muncă (a șasea directivă specifică în sensul
art. 16 paragraful 1 din Directiva 89/391/CEE), publicată în
Jurnalul Oficial al Comunităților Europene (JOCE) nr. L 158
din 30 aprilie 2004.

PRIM-MINISTRU

CĂLIN POPESCU-TĂRICEANU

București, 16 august 2006.
Nr. 1.093.

Contrasemnează:
Ministrul muncii, solidarității sociale și familiei,
Gheorghe Barbu
Ministrul economiei și comerțului,
Codruț Ioan Șereș
Ministrul mediului și gospodăririi apelor,
Sulfina Barbu
Ministrul sănătății publice,
Gheorghe Eugen Nicolăescu
Ministrul integrării europene,
Anca Daniela Boagiu
ANEXA Nr. 1
TIPURI DE AGENȚI

cu acțiune cancerigenă sau mutagenă
A. Lista substanțelor, preparatelor și procedeelor care pot duce la apariția cancerului
[prevăzute la art. 5 alin. (1) lit. c) din hotărâre]
1. Fabricarea auraminei
2. Lucrări care implică expunerea la hidrocarburi policiclice aromate prezente în funingine,
gudron de cărbune sau smoală de huilă
3. Lucrări care implică expunerea la pulberi, fumuri sau aerosoli rezultați la prăjirea și
electrorafinarea matelor de nichel
4. Procedeul de fabricare cu acid concentrat a alcoolului izopropilic
5. Lucrări care implică expunerea la pulberi de lemn de esență tare. O listă a tipurilor de
lemn de esență tare există în volumul 62 al monografiilor referitoare la evaluarea riscurilor de
carcinogenitate la om, intitulate îWood Dust and Formaldehyde“ — îPulbere de lemn și
formaldehidă“, publicate de Centrul Internațional de Cercetări asupra Cancerului, Lyon, 1995.
B. Alte tipuri de acțiune cancerigenă
Agenți fizici:
a) radiația solară în exces;
b) radiații ionizante.
ANEXA Nr. 2
RECOMANDĂRI PRACTICE

cu privire la supravegherea medicală a lucrătorilor
1. Medicul de medicina muncii și/sau medicul cu competență în medicina de întreprindere,
responsabil cu supravegherea medicală a lucrătorilor expuși la agenți cancerigeni sau mutageni,
trebuie să cunoască bine condițiile sau împrejurările expunerii fiecărui lucrător.
2. Supravegherea medicală a lucrătorilor trebuie asigurată în conformitate cu principiile și
practicile medicinei muncii; aceasta trebuie să cuprindă cel puțin următoarele măsuri:
a) înregistrarea antecedentelor medicale și profesionale ale fiecărui lucrător;
b) anamneza;
c) dacă este cazul, supravegherea biologică, precum și depistarea efectelor precoce și
reversibile.
Se pot decide și alte examene pentru fiecare lucrător care face obiectul unei supravegheri
medicale, avându-se în vedere cele mai recente progrese în medicina muncii.

7

MONITORUL OFICIAL AL ROMÂNIEI, PARTEA I, Nr. 757/6.IX.2006
ANEXA Nr. 3*)
VALORI LIMITĂ NAȚIONALE

de expunere profesională pentru agenți cancerigeni
(prevăzute la art. 34 din hotărâre)

*) Anexa nr. 3 este reprodusă în facsimil.

GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2006, pentru județul Maramureș
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din taxa pe valoarea adăugată pentru echilibrarea bugetelor
locale pe anul 2006 cu suma de 2.000 mii lei, pentru
județul Maramureș, din Fondul de rezervă bugetară la

dispoziția Guvernului, prevăzut în bugetul de stat pe anul
2006, și alocarea acesteia bugetelor locale ale unităților
administrativ-teritoriale, conform anexei care face parte
integrantă din prezenta hotărâre.

8

MONITORUL OFICIAL AL ROMÂNIEI, PARTEA I, Nr. 757/6.IX.2006

Art. 2. — Ordonatorii principali de credite răspund de
modul de utilizare, în conformitate cu dispozițiile legale, a
sumei alocate potrivit prevederilor art. 1.

Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Mircea Nicu Toader,
secretar de stat
Ministrul culturii și cultelor,
Adrian Iorgulescu
Ministrul finanțelor publice,
Sebastian Teodor Gheorghe Vlădescu
București, 30 august 2006.
Nr. 1.095.
ANEXĂ
REPARTIZAREA

sumei alocate din Fondul de rezervă bugetară la dispoziția Guvernului,
prevăzut în bugetul de stat pe anul 2006, pentru județul Maramureș
Nr.
crt.

Unitatea administrativ-teritorială

1.

Municipiul Baia Mare

2.
3.

Municipiul Sighetu Marmației
Comuna Groși

Destinația

Biserica îSfântul Apostol Andrei“
Biserica îÎnălțarea Domnului“
Biserica îBuna-Vestire“
Biserica îSfântul Iosif Mărturisitorul“
Mănăstirea Habra
TOTAL:

Suma alocată
— mii lei —

400
400
400
400
400
2.000

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
GUVERNUL ROMÂNIEI
COMISIA NAȚIONALĂ PENTRU CONTROLUL ACTIVITĂȚILOR NUCLEARE

ORDIN
pentru aprobarea Ghidului privind cerințe tehnice pentru proiectarea, amplasarea,
construcția, funcționarea, închiderea și dezafectarea incintelor amenajate pentru depozitarea
minereurilor de uraniu și/sau toriu și a deșeurilor rezultate de la prepararea minereurilor de uraniu
și/sau toriu
În conformitate cu prevederile:
• Legii nr. 111/1996 privind desfășurarea în siguranță, reglementarea, autorizarea și controlul activităților nucleare,
republicată;
• Hotărârii Guvernului nr. 1.627/2003 privind aprobarea Regulamentului de organizare și funcționare a Comisiei
Naționale pentru Controlul Activităților Nucleare, cu modificările ulterioare,
în baza art. 5 din Legea nr. 111/1996 privind desfășurarea în siguranță, reglementarea, autorizarea și controlul
activităților nucleare, republicată,
președintele Comisiei Naționale pentru Controlul Activităților Nucleare emite următorul ordin:
Art. 1. — Se aprobă Ghidul privind cerințe tehnice pentru
proiectarea, amplasarea, construcția, funcționarea, închiderea
și dezafectarea incintelor amenajate pentru depozitarea
minereurilor de uraniu și/sau toriu și a deșeurilor rezultate de

la prepararea minereurilor de uraniu și/sau toriu, prevăzut în
anexa care face parte integrantă din prezentul ordin.
Art. 2. — Prezentul ordin va fi publicat în Monitorul
Oficial al României, Partea I.

MONITORUL OFICIAL AL ROMÂNIEI, PARTEA I, Nr. 757/6.IX.2006
Art. 3. — Prezentul ordin intră în vigoare în termen de 30 de
zile de la data publicării în Monitorul Oficial al României, Partea I.

9

Art. 4. — Direcția materiale speciale va duce la
îndeplinire prevederile prezentului ordin.

Președintele Comisiei Naționale pentru Controlul Activităților Nucleare,
Vilmos Zsombori
București, 23 august 2006.
Nr. 213.
ANEXĂ

GHID
privind cerințe tehnice pentru proiectarea, amplasarea, construcția, funcționarea, închiderea și dezafectarea
incintelor amenajate pentru depozitarea minereurilor de uraniu și/sau toriu și a deșeurilor rezultate de la prepararea
minereurilor de uraniu și/sau toriu
CAPITOLUL I
Considerații generale, scop

CAPITOLUL III
Exceptări

Art. 1. — Ghidul privind cerințe tehnice pentru
proiectarea, amplasarea, construcția, funcționarea,
închiderea și dezafectarea incintelor amenajate pentru
depozitarea minereurilor de uraniu și/sau toriu și a
deșeurilor rezultate de la prepararea minereurilor de uraniu
și/sau toriu este emis de Autoritate în baza prevederilor
art. 5 alin. (1) din Legea nr. 111/1996 privind desfășurarea
în siguranță, reglementarea, autorizarea și controlul
activităților nucleare, republicată.
Art. 2. — Scopul prezentului ghid este de a completa
prevederile Normelor fundamentale de securitate radiologică,
aprobate prin Ordinul președintelui Comisiei Naționale pentru
Controlul Activităților Nucleare nr. 14/2000,
publicate în
Monitorul Oficial al României, Partea I, nr. 404 bis din
29 august 2000, cu cerințe tehnice de proiectare,
amplasare, construcție, funcționare, închidere și dezafectare
a incintelor amenajate pentru depozitarea minereurilor de
uraniu și/sau toriu și a deșeurilor rezultate de la prepararea
minereurilor de uraniu și/sau toriu.
Art. 3. — Termenii și expresiile utilizate în prezentul
ghid sunt definite în anexa nr. 1.

Art. 6. — Sunt exceptate de la aplicarea prevederilor
prezentului ghid activitățile de proiectare, amplasare,
construcție, funcționare și închidere a incintelor amenajate
pentru depozitarea deșeurilor care au activități mai mici
decât limitele de exceptare prevăzute în tabelul 2-B din
anexa nr. 2 la Normele fundamentale de securitate
radiologică, cu excepția radiului, pentru care limita de
exceptare este 0,2 Bq/g, și sunt rezultate de la prepararea
substanțelor minerale utile asociate cu uraniu și/sau toriu,
având activități ce nu depășesc limitele de exceptare
prevăzute în tabelul 2-B din anexa nr. 2 la Normele
fundamentale de securitate radiologică.

CAPITOLUL II
Domeniu de aplicare
Art. 4. — Prevederile prezentului ghid se aplică
activităților de proiectare, amplasare, construcție,
funcționare, închidere și dezafectare a incintelor amenajate
pentru depozitarea minereurilor și a deșeurilor rezultate
de la:
a) prepararea minereurilor de uraniu și/sau toriu;
b) prelucrarea materiilor prime nucleare conținând numai
uraniu natural și/sau toriu natural, inclusiv producerea
combustibilului nuclear conținând numai uraniu natural;
c) prepararea substanțelor minerale utile, altele decât
minereurile de uraniu și toriu, care sunt asociate cu uraniu
și/sau toriu în conținuturi ce depășesc limitele de exceptare
prevăzute în tabelul 2-B din anexa nr. 2 la Normele
fundamentale de securitate radiologică;
d) prepararea substanțelor minerale utile asociate cu
uraniu și/sau toriu în conținuturi ce nu depășesc limitele de
exceptare prevăzute în tabelul 2-B din anexa nr. 2 la
Normele fundamentale de securitate radiologică, dar care se
concentrează în reziduuri, conducând la depășirea limitelor
de exceptare prevăzute în tabelul 2-B din anexa nr. 2 la
Normele fundamentale de securitate radiologică, cu excepția
radiului, pentru care limita de exceptare este 0,2 Bq/g.
Art. 5. — Aplicarea prevederilor prezentului ghid nu
exonerează persoanele legal constituite de obligația de a
obține alte acorduri sau autorizații prevăzute de
reglementările în vigoare.

CAPITOLUL IV
Cerințe privind proiectarea și amplasarea incintelor
amenajate pentru depozitarea minereurilor de uraniu
și/sau toriu și pentru depozitarea deșeurilor rezultate
de la prepararea minereurilor de uraniu și/sau toriu
Izolarea deșeurilor

Art. 7. — Scopul general care trebuie urmărit la
amplasarea și proiectarea incintelor amenajate pentru
depozitarea deșeurilor rezultate de la prepararea
minereurilor de uraniu și/sau toriu îl constituie izolarea
permanentă a deșeurilor rezultate de la preparare, precum
și a contaminanților asociați, prin reducerea cât mai mult
posibil a probabilității de dispersie a acestora de către
factorii naturali pentru o perioadă lungă de timp (1.000 de
ani), astfel încât după închidere acestea să necesite un
control instituțional minim și să nu fie necesare activități de
întreținere permanentă.
Art. 8. — La selectarea noilor amplasamente de
dispunere a incintelor amenajate pentru depozitarea
deșeurilor rezultate de la prepararea minereurilor de uraniu
și/sau toriu și la evaluarea corectă a locațiilor în care deja
sunt amplasate incinte amenajate pentru depozitarea
deșeurilor trebuie să fie analizate următoarele particularități
ale amplasamentelor:
a) condițiile geologice, hidrogeologice, pedologice și
geotehnice de pe amplasamentul incintei și în zonele
imediat învecinate;
b) poziționarea față de ariile locuite, existente sau
planificate;
c) poziționarea față de zonele seismice sau zonele
active tectonic;
d) poziționarea față de zonele în care pot apărea
alunecări de teren și căderi de pământ în mod natural,
respectiv în care există posibilitatea apariției acestor
fenomene în urma exploatărilor miniere în subteran sau la
suprafață;

10

MONITORUL OFICIAL AL ROMÂNIEI, PARTEA I, Nr. 757/6.IX.2006

e) poziționarea față de zonele inundabile sau zonele
supuse viiturilor;
f) poziționarea față de zonele ce se constituie în arii
naturale protejate și zonele de protecție a elementelor
patrimoniului natural și cultural;
g) alte condiții naturale care contribuie la imobilizarea și
izolarea contaminanților, astfel încât aceștia să nu afecteze
apele subterane;
h) posibilitățile de minimizare pe termen lung a
proceselor de eroziune, perturbare și dispersie, provocate
de factori naturali.
Art. 9. — La selectarea amplasamentelor, prioritară
trebuie să fie izolarea deșeurilor pe termen lung, corelată
cu dezvoltarea și planificarea regională, în raport cu
eventualele avantaje valabile pe termen scurt, cum ar fi
minimizarea transportului sau minimizarea costurilor de
achiziție a terenurilor.
Prevenirea realizării unui număr mare de incinte amenajate
pentru depozitarea deșeurilor cu capacități mici de depozitare

Art. 10. — (1) Deșeurile rezultate de la exploatarea in
situ prin leșiere a minereurilor de uraniu și/sau toriu din
zăcămintele mici și izolate, de la tratarea apelor de mină,
de la prepararea minereurilor de uraniu și/sau toriu în
laborator și în stații-pilot, de la activități de decontaminare
și de la activități de dezafectare a instalațiilor de minerit
și/sau de preparare a minereurilor de uraniu și/sau toriu
trebuie să fie dispuse în incintele amenajate pentru
depozitarea deșeurilor de la instalațiile mari de preparare,
în scopul prevenirii constituirii de incinte de depozitare a
deșeurilor numeroase și mici, care pe termen lung ar
necesita obligații sporite în ceea ce privește întreținerea și
controlul instituțional.
(2) Deșeurile menționate la alin. (1) pot fi depozitate în
incinte amenajate pentru depozitare definitivă, amplasate în
perimetrul în care sunt produse, numai dacă sunt
îndeplinite cumulativ următoarele condiții:
a) volumul și activitatea acestora nu constituie un risc
semnificativ pentru mediu;
b) transportul acestora necesită costuri ridicate și are un
impact semnificativ asupra mediului;
c) se demonstrează de către solicitant că avantajele
depozitării în perimetrul în care sunt produse depășesc
beneficiile rezultate din reducerea obligațiilor de
supraveghere pe termen lung;
d) solicitantul a obținut de la Autoritate autorizațiile
necesare.
Depozitarea minereurilor de uraniu și/sau toriu

Art. 11. — Minereurile de uraniu și/sau toriu pot fi
depozitate numai în zona controlată a exploatării miniere,
în vederea transportării și preparării în instalația de
preparare, și în zona controlată a instalației de preparare,
pentru o perioadă de cel mult 5 ani, în incinte amenajate
pentru depozitare, care vor asigura minimizarea riscului de
pătrundere a radionuclizilor naturali în sol și în formațiunile
geologice situate sub incinta amenajată pentru depozitare,
prin îndeplinirea următoarelor cerințe:
a) vor fi prevăzute cu acoperiș și împrejmuite, în scopul
eliminării riscului de expunere directă a minereurilor la
acțiunea unor factori meteorologici, cum sunt precipitațiile
atmosferice și vântul;
b) vor fi amplasate pe locații care în prealabil au fost
special pregătite în scopul reducerii infiltrațiilor, prin
compactarea solurilor argiloase existente în locație sau
realizarea unui strat impermeabil continuu din alte
materiale, care trebuie să asigure un coeficient de
permeabilitate K ≤ 1,0 x 10-9 m/s.

Amplasarea deșeurilor sub nivelul suprafeței terenului

Art. 12. — Prima opțiune pentru dispunerea deșeurilor
rezultate de la prepararea minereurilor de uraniu și/sau
toriu trebuie să fie amplasarea sub nivelul suprafeței
terenului, în mine sau în depozite subterane special
săpate, în scopul reducerii lucrărilor de construcție a
incintelor amenajate pentru depozitarea deșeurilor, dacă
sunt îndeplinite cumulativ următoarele condiții:
a) limita superioară a apelor subterane este situată la o
distanță suficient de mare față de suprafață și de cota gurii
lucrărilor miniere în care se vor depozita deșeurile (galerii,
puțuri);
b) deșeurile sunt bine izolate față de suprafață prin
existența unui strat corespunzător de rocă și sol;
c) roca de bază este situată la o adâncime suficient de
mare față de suprafață, astfel încât să asigure atât
depozitarea în condiții de siguranță a deșeurilor, cât și un
cost rezonabil al lucrărilor de excavare a spațiului în care
se va efectua depozitarea.
Amplasarea deșeurilor la suprafața terenului

Art. 13. — În cazul în care nu este posibil să fie
îndeplinite cumulativ condițiile pentru depozitarea completă
a deșeurilor sub nivelul suprafeței terenului și este necesar
să fie aleasă soluția de dispunere a deșeurilor în incinte
amenajate pentru depozitare, amplasate la suprafață,
solicitantul trebuie să demonstreze că vor fi îndeplinite
următoarele condiții:
a) se va asigura protecție adecvată a deșeurilor în
raport cu procesele naturale de eroziune;
b) necesitățile de construire de diguri și unghiurile de
înclinare a taluzurilor digurilor sunt minimizate prin
efectuarea volumelor maxime de excavații permise de
condițiile geologice și hidrogeologice din zonă.
Arii pe care nu pot fi amplasate incinte amenajate
pentru depozitarea deșeurilor rezultate de la prepararea
minereurilor de uraniu și/sau toriu

Art. 14. — Incintele amenajate pentru depozitarea
deșeurilor rezultate de la prepararea minereurilor de uraniu
și/sau toriu nu trebuie amplasate în zonele în care există
procese în curs de desfășurare sau potențiale de eroziune în
adâncime ori care sunt situate în apropierea unei falii active
care poate genera cutremure mai puternice decât cele la care
este proiectată să reziste incinta amenajată de depozitare.
Proiectarea și construirea barajelor prin care se realizează,
prin îndiguire, incinta amenajată pentru depozitarea deșeurilor

Art. 15. — Structura barajelor trebuie proiectată și
construită în așa fel încât să prevină orice cedare a
incintei amenajate pentru depozitarea deșeurilor.
Art. 16. — Calcularea structurii de rezistență a barajelor
trebuie realizată presupunându-se că în perioada de
operare se vor produce unele infiltrații prin stratul
impermeabil continuu al incintei amenajate pentru
depozitarea deșeurilor.
Colectarea apelor pluviale din zona în care este amplasată
incinta amenajată pentru depozitarea deșeurilor

Art. 17. — Aria de colectare a apelor pluviale, din
amonte, trebuie să fie minimizată pentru a scădea
potențialul de eroziune al scurgerilor de suprafață care ar
putea eroda prin spălare incinta amenajată pentru
depozitarea deșeurilor rezultate de la prepararea
minereurilor de uraniu și/sau toriu, indiferent dacă aceasta
este amplasată sub nivelul suprafeței terenului sau la
nivelul suprafeței terenului.
Utilizarea elementelor topografice naturale

Art. 18. — Elementele topografice trebuie utilizate astfel
încât să ofere o colectare gravitațională a levigatului și o

MONITORUL OFICIAL AL ROMÂNIEI, PARTEA I, Nr. 757/6.IX.2006

11

bună protecție împotriva vântului, în cazul depozitării
deșeurilor la suprafață.

Panta taluzurilor și acoperirea finală a incintelor amenajate
pentru depozitarea deșeurilor

Protecția apelor subterane

Art. 27. — (1) În cazul depozitării deșeurilor la
suprafață, unghiurile de înclinare a taluzurilor și a
acoperișului final trebuie să fie cât mai mici pentru a
micșora potențialul de eroziune și pentru a asigura
stabilitatea pe termen lung.
(2) Înclinarea pantelor taluzurilor și acoperișului final nu
trebuie să fie mai mare de 20%.
(3) În cazul în care se propun înclinări ale taluzurilor și
ale acoperișului final mai mari de 20%, solicitantul trebuie
să motiveze de ce nu este posibilă o înclinare mai mică și
să justifice de ce trebuie să fie acceptată o înclinare mai
mare.

Art. 19. — Toate incintele amenajate pentru depozitarea
deșeurilor rezultate de la prepararea minereurilor de uraniu
și/sau toriu trebuie prevăzute cu un strat impermeabil
continuu, amplasat la baza și pe marginile incintei
amenajate pentru depozitare, special proiectat, amplasat și
construit, pentru a preveni migrarea poluanților în structura
geologică și în acviferele situate sub acestea, sau în
terenurile din vecinătatea incintei structurii de depozitare și
în apele de suprafață, atât în etapa de funcționare, cât și
în perioada de închidere.
Art. 20. — Stratul impermeabil continuu trebuie să fie:
a) construit din materiale care au proprietăți chimice
adecvate, rezistente la forfecare și o grosime care să
prevină distrugerea sa, datorită:
(i) gradienților de presiune;
(ii) contactului fizic cu deșeurile și cu lichidele care
sunt asociate cu deșeurile;
(iii) condițiilor climatice;
(iv) condițiilor de operare curentă;
b) plasat pe un teren de fundare capabil să asigure
stratului impermeabil un suport solid și suficientă rezistență
la gradienții de presiune exercitați de deșeurile situate
deasupra sa și de rocile și acviferele situate sub acesta, în
scopul prevenirii cedării acestuia, ca urmare a:
(i) tasării terenului;
(ii) ridicării terenului;
(iii) forțelor de compresie;
c) astfel instalat încât să acopere toate suprafețele de
teren care ar putea veni în contact cu deșeurile sau
scurgerile asociate deșeurilor.
Art. 21. — Sub stratul impermeabil continuu realizat din
materiale sintetice trebuie prevăzut și instalat un sistem de
detectare a oricăror scurgeri care se produc ca urmare a
deteriorării stratului impermeabil continuu.
Art. 22. — Stratul impermeabil continuu poate să fie
realizat din solurile argiloase existente în locația pe care
urmează să fie amplasată incinta amenajată pentru
depozitarea deșeurilor, numai dacă se demonstrează prin
teste cu o durată de cel puțin 2 ani că au proprietățile
necesare pentru a asigura izolarea corespunzătoare a
deșeurilor pe termen lung.
Art. 23. — Intrările nete de lichide în incinta amenajată
pentru depozitarea deșeurilor trebuie să fie minimizate prin:
a) aplicarea unor tehnologii care să asigure
maximizarea recirculării soluțiilor și conservarea apei;
b) deshidratarea deșeurilor prin tratarea acestora înainte
de a fi introduse în incinta amenajată pentru depozitare
și/sau prin sistemul de drenaj din componența incintei
amenajate pentru depozitare.
Art. 24. — Incinta amenajată pentru depozitarea
deșeurilor, amplasată la suprafață, trebuie prevăzută cu un
sistem de drenare instalat la baza suprafeței îndiguite, în
scopul reducerii infiltrațiilor.
Art. 25. — Sistemul de drenaj trebuie să îndeplinească
următoarele condiții:
a) să fie situat la o cotă mai mică decât a oricărui
punct de pe suprafața inferioară a îndiguirii;
b) drenurile să fie protejate prin instalarea de materiale
de filtrare care asigură curgerea liberă a lichidelor;
c) să aibă dimensiuni adecvate pentru a asigura o bună
drenare.
Art. 26. — Constituenții periculoși din componența
deșeurilor, inclusiv mineralele cu conținut de sulf care prin
expunere la factorii atmosferici, în prezența apei, pot
genera acid sulfuric, trebuie imobilizați prin aplicarea de
tehnologii adecvate de neutralizare a deșeurilor.

Acoperirea finală cu rocă a incintelor amenajate
pentru depozitarea deșeurilor

Art. 28. — În vederea evitării dislocării solului și rocilor
prin circulația oamenilor și a animalelor, la proiectarea
acoperirii finale cu rocă trebuie evaluați următorii factori:
a) forma, mărimea, compoziția și granulația particulelor
de rocă;
b) grosimea acoperișului de rocă și repartiția particulelor
în acoperiș, după criteriul mărimii;
c) înclinarea pantelor acoperișului;
d) fragmentele de rocă care alcătuiesc acoperișul final
trebuie să fie dense și fără defecte, rezistente la abraziune
și să nu aibă fisuri;
e) toate suprafețele taluzurilor trebuie astfel configurate
încât să fie evitate:
(i) concentrarea scurgerilor pe anumite zone ale
taluzurilor;
(ii) schimbarea unghiurilor de înclinare a pantelor;
f) zonele spre care se vor direcționa scurgerile de pe
taluzuri, rezultate din precipitații, trebuie protejate prin
acoperire cu un strat de anrocamente.
Înierbarea acoperirii finale a incintei amenajate
pentru depozitarea deșeurilor

Art. 29. — (1) După acoperirea finală a incintei
amenajate pentru depozitarea deșeurilor rezultate de la
prepararea minereurilor de uraniu și/sau toriu, situată la
suprafață, trebuie înființat un covor vegetal ierbos,
regenerabil, în scopul reducerii fenomenelor de eroziune
produse de vânt și de scurgerile generate de precipitațiile
atmosferice la niveluri neglijabile.
(2) Este interzisă plantarea de arbori și arbuști pe
acoperișul final al incintei amenajate pentru depozitarea
deșeurilor rezultate de la prepararea minereurilor de uraniu
și/sau toriu, situată la nivelul suprafeței terenului. Arborii și
arbuștii apăruți spontan vor fi îndepărtați.
Informațiile-suport pentru fundamentarea opțiunii de amplasare
a incintei amenajate pentru depozitarea deșeurilor rezultate
de la prepararea minereurilor de uraniu și/sau toriu

Art. 30. — Opțiunea de amplasare a incintei amenajate
pentru depozitarea deșeurilor rezultate de la prepararea
minereurilor de uraniu și/sau toriu trebuie fundamentată pe
evaluarea următoarelor informații:
a) caracteristicile chimice și radioactivitatea deșeurilor;
b) caracteristicile solului și formațiunilor geologice situate
sub locația pe care se intenționează să fie amplasată
incinta amenajată pentru depozitarea deșeurilor, incluzând:
(i) extinderea și grosimea solului și a formațiunilor
geologice;
(ii) uniformitatea, înclinarea și direcția formațiunilor
geologice care vor controla procesele de
infiltrare;
(iii) gradienții și conductivitățile hidraulice ale
formațiunilor geologice;

12

MONITORUL OFICIAL AL ROMÂNIEI, PARTEA I, Nr. 757/6.IX.2006

c) localizarea, extinderea, calitatea și volumul apelor
subterane în zona în care se propune amplasarea incintei
amenajate pentru depozitarea deșeurilor, precum și în zona
limitrofă acesteia;
d) volumul de apă subterană extrasă și utilizată la data
efectuării evaluării, precum și prognozele privind necesarul
de apă subterană în viitor.
Art. 31. — Caracterizarea din punct de vedere hidrologic
a formațiunilor geologice trebuie efectuată pe baza datelor
obținute din forajele amplasate și realizate în interiorul
suprafeței propuse să fie îndiguită în vederea realizării
incintei amenajate pentru depozitarea deșeurilor și din
forajele amplasate și realizate în exteriorul acestei suprafețe,
pe direcția de curgere a contaminanților și a apei subterane.
Art. 32. — Datele geologice și geofizice obținute direct
din foraje trebuie să fie suficient de numeroase și de
sigure pentru a permite identificarea discontinuităților
semnificative, a faliilor și a zonelor fisurate, a stratelor și a
zonelor cu o conductivitate hidraulică ridicată.
Art. 33. — La caracterizarea din punct de vedere
hidrologic a formațiunilor geologice pot fi utilizate și
informații obținute indirect, prin efectuarea de măsurători
geofizice, numai dacă acestea sunt corelate cu datele
geologice și geofizice obținute direct din foraje.
Art. 34. — Permeabilitatea formațiunilor geologice care
vor controla procesele de infiltrare și migrare a
constituenților periculoși din componența deșeurilor trebuie
să fie determinată prin analizarea în laborator a probelor
prelevate din foraje și printr-un număr suficient de teste de
pompare efectuate în foraje.
CAPITOLUL V
Cerințe privind funcționarea incintelor amenajate
pentru depozitarea deșeurilor rezultate de la prepararea
minereurilor de uraniu și/sau toriu
Programul de monitorizare

Art. 35. — Titularul autorizațiilor de construcție și de
funcționare a unei instalații de preparare a minereurilor de
uraniu și/sau toriu și a incintei amenajate pentru
depozitarea deșeurilor aferente, rezultate de la preparare,
trebuie să aplice pe întreaga perioadă de construcție și de
funcționare un program de monitorizare, aprobat de
Autoritate, care trebuie să asigure:
a) măsurarea sau evaluarea conformității cu cerințele din
legislația în vigoare și cu cerințele impuse de Autoritate;
b) estimarea performanțelor sistemelor de control și a
procedurilor aplicate;
c) cuantificarea impactului asupra mediului;
d) descoperirea scurgerilor din incinta amenajată pentru
depozitarea deșeurilor;
e) descoperirea factorilor cu potențial de a produce
efecte negative pe termen lung asupra mediului.
Art. 36. — Programul de monitorizare trebuie să
genereze suficiente date și informații pe baza cărora se
stabilesc, de către Autoritate, punctele de control al
conformării și constituenții din apele subterane al căror
conținut trebuie controlat.
Art. 37. — Programul de monitorizare trebuie să conțină
și modul în care va fi monitorizată conformarea.
Art. 38. — Programul de monitorizare trebuie să conțină
proceduri de inspectare zilnică a incintei amenajate pentru
depozitarea deșeurilor, de către o persoană cu o calificare
tehnică adecvată.
Art. 39. — Documentele cu observațiile și constatările
inspecțiilor zilnice trebuie păstrate de deținătorul autorizației
de funcționare a instalației de preparare a minereurilor și a
incintei amenajate pentru depozitarea deșeurilor, o perioadă
de cel puțin 15 ani.

Prevenirea eliberării în atmosferă a pulberilor aeropurtate

Art. 40. — Suprafețele deșeurilor din incinta amenajată
pentru depozitare, neacoperite cu apă, trebuie umezite sau
stabilizate prin utilizarea substanțelor chimice adecvate, în
scopul de a reduce potențialul de contaminare radioactivă
a mediului prin antrenarea de către vânt a particulelor de
praf radioactiv.
Art. 41. — În faza de funcționare controlarea emisiilor
de pulberi aeropurtate și radon din incintele amenajate
pentru depozitarea deșeurilor rezultate de la prepararea
minereurilor de uraniu și/sau toriu, amplasate la suprafață,
trebuie să se realizeze prin:
a) compartimentarea incintei amenajate pentru
depozitarea deșeurilor, astfel încât să permită acoperirea
etapizată a deșeurilor, pe măsură ce în compartimentele
respective sunt depozitate cantitățile prevăzute prin proiect;
b) aplicarea unui program de depozitare care asigură
umplerea succesivă a compartimentelor din incinta
amenajată pentru depozitarea deșeurilor și acoperirea
compartimentelor în ordinea umplerii.
Prevenirea supraumplerii

Art. 42. — Incinta amenajată pentru depozitarea
deșeurilor trebuie utilizată astfel încât să se prevină orice
revărsări din incintă, cauzate de o supraumplere generată
de funcționarea anormală sau de apariția unor condiții
excepționale cum sunt:
a) acțiunea vântului și/sau a valurilor;
b) căderile excepționale de ploaie sau de zăpadă;
c) nefuncționarea echipamentelor de alarmare și de
control al nivelului fazei lichide în incinta de depozitare a
deșeurilor;
d) greșelile umane.
Protecția apelor subterane în etapa de funcționare

Art. 43. — Poluanții periculoși din deșeurile de la
prepararea minereurilor de uraniu și/sau toriu care pătrund
dintr-o incintă amenajată pentru depozitarea deșeurilor în
apele subterane nu trebuie să depășească, în oricare
punct de control al conformării, limitele de concentrație
admise în acviferul cel mai apropiat de incinta amenajată
pentru depozitare.
Art. 44. — Punctul de control al conformării trebuie
astfel amplasat încât să ofere cea mai timpurie avertizare
în cazul în care din structura de depozitare a deșeurilor se
scurg poluanți periculoși care ajung în apa subterană.
Art. 45. — Punctul de control al conformării trebuie
amplasat pe direcția gradientului hidraulic de curgere,
pentru a oferi indicații prompte privind orice poluare a
apelor subterane.
Art. 46. — La evaluarea riscului de poluare a apelor
subterane de către incintele amenajate pentru depozitarea
deșeurilor rezultate de la prepararea minereurilor de uraniu
și/sau toriu, aflate în funcționare, trebuie analizate:
a) caracteristicile fizice și chimice ale deșeurilor,
incluzând potențialul lor de migrare;
b) caracteristicile hidrogeologice ale terenurilor pe care
funcționează incinta amenajată pentru depozitarea
deșeurilor;
c) debitul, cantitatea și direcția de curgere a apelor
subterane;
d) debitele de apă subterană extrase de alți utilizatori și
distanțele dintre incinta amenajată pentru depozitarea
deșeurilor și punctele în care sunt amplasate instalațiile cu
ajutorul cărora sunt extrase apele subterane folosite de alți
utilizatori;
e) utilizarea în viitor a apelor subterane din zonă;

MONITORUL OFICIAL AL ROMÂNIEI, PARTEA I, Nr. 757/6.IX.2006
f) calitatea apelor subterane, luându-se în considerare
impactul individual și cumulat al altor surse de
contaminare;
g) riscurile potențiale de afectare a sănătății, cauzate de
expunerea populației la constituenții deșeurilor;
h) riscurile potențiale de deteriorare a vieții sălbatice, a
culturilor, a vegetației, a construcțiilor și amenajărilor
realizate de om, generate de expunerea la constituenții
deșeurilor;
i) persistența și stabilitatea efectelor potențial
dăunătoare.
Protecția apelor de suprafață în etapa de funcționare

Art. 47. — La evaluarea riscului de afectare a calității
apelor de suprafață aflate în conexiune cu incintele
amenajate pentru depozitarea deșeurilor rezultate de la
prepararea minereurilor de uraniu și/sau toriu, aflate în
funcțiune, trebuie analizate:
a) volumele și caracteristicile fizice și chimice ale
deșeurilor;
b) caracteristicile hidrogeologice ale terenurilor pe care
este amplasată incinta amenajată pentru depozitarea
deșeurilor, aflată în operare;
c) calitatea, cantitatea și direcția de curgere a apelor
subterane;
d) cantitatea anuală de precipitații atmosferice;
e) distanța existentă între incinta amenajată pentru
depozitarea deșeurilor și cursurile de apă de suprafață;
f) modul de folosire de către alți utilizatori a apelor de
suprafață din zona în care este amplasată incinta
amenajată pentru depozitarea deșeurilor, în prezent și în
viitor;
g) normativele de calitate aplicabile pentru apele de
suprafață din zona în care funcționează incinta amenajată
pentru depozitarea deșeurilor;
h) calitatea apelor de suprafață din zona în care este
amplasată incinta amenajată pentru depozitarea deșeurilor,
la data evaluării riscului;
i) alte surse care deteriorează calitatea apelor de
suprafață;
j) impactul cumulat pe care îl au asupra calității apelor
de suprafață incinta amenajată pentru depozitarea
deșeurilor și celelalte surse de contaminare existente în
zonă;
k) riscurile potențiale de deteriorare a sănătății
oamenilor generate de expunerea la constituenții periculoși
prezenți în deșeuri;
l) riscurile potențiale de deteriorare a vieții sălbatice, a
culturilor, a vegetației, a construcțiilor și amenajărilor
realizate de om, generate de expunerea pe termen lung la
constituenții periculoși prezenți în deșeuri;
m) persistența și stabilitatea efectelor potențial
dăunătoare.
Punctele de control al conformării apelor subterane
în etapa de funcționare

Art. 48. — La punctele de control al conformării apelor
subterane concentrațiile constituenților periculoși proveniți
de la incintele amenajate pentru depozitarea deșeurilor nu
trebuie să depășească limitele aprobate de Autoritate sau
prevăzute de legislația în vigoare ori în alte autorizații
eliberate de autoritățile legale.
Art. 49. — În scopul protecției apelor subterane față de
constituenții periculoși care pot proveni de la incintele
amenajate pentru depozitarea deșeurilor rezultate de la
prepararea minereurilor de uraniu și/sau toriu, la punctele
de control al conformării apelor subterane nu trebuie să fie
depășite concentrațiile maxime prevăzute în anexa nr. 2,
dacă legislația în vigoare nu prevede alte limite pentru
constituenții periculoși nominalizați în anexă.

13

Intervenția în cazul constatării depășirii uneia sau mai multor
concentrații maxime admise în apa subterană

Art. 50. — Titularul autorizației de funcționare a unei
incinte amenajate pentru depozitarea deșeurilor rezultate de
la preparare are obligația să elaboreze și să transmită
Autorității spre aprobare Programul pentru conformare, în
cazul în care la punctul de control al conformării s-a
constatat că unul sau mai mulți constituenți periculoși,
proveniți de la deșeuri, depășesc concentrațiile maxime
admise pentru apa subterană.
Programul pentru conformare

Art. 51. — Programul pentru conformare trebuie elaborat
și transmis Autorității, spre aprobare, în cel mult 6 luni de
la data la care s-a constatat depășirea uneia sau a mai
multor limite ale concentrațiilor admise în apa subterană.
Art. 52. — Programul pentru conformare aprobat de
Autoritate trebuie aplicat cât mai curând posibil, dar nu mai
târziu de 12 luni de la data la care s-a constatat că una
sau mai multe limite ale concentrațiilor admise în apa
subterană au fost depășite.
Art. 53. — Obiectivul Programului pentru conformare
trebuie să fie readucerea nivelurilor concentrațiilor
constituenților periculoși din apa subterană sub limitele de
concentrație aprobate de Autoritate sau prevăzute în
legislația în vigoare ori în alte autorizații eliberate de
autoritățile legale.
Art. 54. — Programul pentru conformare trebuie să
conțină activitățile prin care se vor îndepărta constituenții
periculoși care au pătruns în apa subterană sau activitățile
de tratare a acestora pe loc, la punctul de control al
conformării, precum și pe distanța situată între acest punct
și limita zonei supravegheate, stabilită în jurul incintei
amenajate pentru depozitarea deșeurilor.
Art. 55. — Activitățile prevăzute în Programul pentru
conformare trebuie aplicate atâta timp cât este necesar
pentru aducerea și menținerea concentrațiilor constituenților
periculoși din apa subterană sub limitele de concentrație
aprobate de Autoritate sau prevăzute de legislația în
vigoare ori de alte autorizații eliberate de autoritățile legale.
Art. 56. — Titularul autorizației de funcționare a unei
incinte amenajate pentru depozitarea deșeurilor va înceta
să aplice măsurile prevăzute în Programul pentru
conformare numai atunci când informațiile furnizate de
Programul de monitorizare a apei subterane, precum și alte
informații specifice demonstrează că limitele admise ale
concentrațiilor în apele subterane, măsurate în punctele de
control al conformării, nu mai sunt și nu vor mai fi
depășite și se obține acordul Autorității.
Planul de intervenție în caz de urgență

Art. 57. — (1) Titularul autorizației de funcționare a unei
instalații de preparare a minereurilor de uraniu și/sau toriu
și a incintei amenajate pentru depozitarea deșeurilor
aferente, rezultate de la preparare, trebuie să întocmească
și să transmită Autorității, în vederea aprobării, Planul de
intervenție în caz de urgență.
(2) Planul de intervenție în caz de urgență va fi
elaborat și transmis Autorității, în vederea aprobării, înainte
de punerea în funcțiune a instalației de preparare a
minereurilor de uraniu și/sau toriu și a incintei amenajate
pentru depozitarea deșeurilor aferente, rezultate de la
preparare.
(3) Planul de intervenție în caz de urgență va fi
actualizat periodic de titularul autorizației de funcționare a
instalației de preparare a minereurilor de uraniu și/sau toriu
și a incintei amenajate pentru depozitarea deșeurilor
aferente, rezultate de la preparare, la solicitarea Autorității
și la producerea de schimbări față de planul de intervenție
aprobat de Autoritate.

14

MONITORUL OFICIAL AL ROMÂNIEI, PARTEA I, Nr. 757/6.IX.2006

CAPITOLUL VI
Cerințe privind dezafectarea incintelor amenajate
pentru depozitarea minereurilor de uraniu și/sau toriu
și închiderea incintelor amenajate pentru depozitarea
deșeurilor rezultate de la prepararea minereurilor
de uraniu și/sau toriu
Art. 58. — Incintele amenajate pentru depozitarea
minereurilor de uraniu și/sau toriu se dezafectează în
conformitate cu prevederile Normelor de securitate
radiologică privind dezafectarea instalațiilor de minerit și/sau
preparare a minereurilor de uraniu și/sau toriu.
Art. 59. — (1) Incintele amenajate pentru depozitarea
deșeurilor rezultate de la prepararea minereurilor de uraniu
și/sau toriu se închid numai după solicitarea și obținerea
de la Autoritate a autorizației de dezafectare.
(2) Incintele amenajate pentru depozitarea deșeurilor
rezultate de la prepararea minereurilor de uraniu și/sau
toriu trebuie închise de deținătorul legal în oricare dintre
următoarele situații:
a) în incinta amenajată pentru depozitare a fost
introdusă cantitatea maximă de deșeuri prevăzută în
proiect;
b) activitatea de preparare și, implicit, activitatea de
funcționare a incintei amenajate pentru depozitarea
deșeurilor au încetat.
Art. 60. — Închiderea incintei amenajate pentru
depozitarea deșeurilor rezultate de la preparare trebuie să
se realizeze conform unui plan de dezafectare (închidere)
aprobat de Autoritate, care trebuie să prevadă aplicarea
unui acoperiș de pământ sau o altă soluție tehnică de
acoperire aprobată de Autoritate.
Art. 61. — Planul de dezafectare (închidere) trebuie să
conțină soluții tehnice de acoperire care îndeplinesc
următoarele cerințe:
a) acoperirea să fie funcțională 1.000 de ani, cu o mare
probabilitate;
b) acoperirea să fie cu siguranță funcțională cel puțin
300 de ani;
c) acoperirea să limiteze emanațiile de radon-222 și de
radon-220, astfel încât să nu se depășească o rată medie
de emanație de 20 pCi/m2s;
d) debitul expunerii gama pe suprafața exterioară a
acoperișului să fie redusă la nivelul fondului natural de
radiații, specific ariei în care este amplasată incinta
amenajată pentru depozitarea deșeurilor;
e) în etapa postînchidere să nu fie necesare lucrări de
întreținere în scopul menținerii condițiilor care asigură
izolarea deșeurilor din incinta amenajată pentru depozitare.
Art. 62. — La calcularea grosimii pe care trebuie să o
aibă stratul de rocă sau de sol care va acoperi incinta
amenajată pentru depozitarea deșeurilor rezultate de la
prepararea minereurilor de uraniu și/sau toriu nu se va
avea în vedere eventuala umiditate a acestora, aflată în
exces față de umiditatea normală a solurilor sau rocilor
similare.
Art. 63. — La calcularea nivelului emanației de radon
de pe suprafața exterioară a stratului de rocă sau sol care
va acoperi incinta amenajată pentru depozitarea deșeurilor
nu se vor lua în considerare eventualele contribuții ale
straturilor izolante sintetice subțiri, încorporate în stratul
acoperitor.
Art. 64. — Orice alte materiale, care nu sunt soluri sau
roci, pot fi propuse pentru acoperirea incintelor amenajate
pentru depozitarea deșeurilor rezultate de la prepararea
minereurilor de uraniu și/sau toriu numai dacă se
demonstrează prin încercări și experimente aprobate de
Autoritate că nu se fisurează și nu se degradează prin
tasare diferențială și expunere pe termen lung la variațiile
climatice sau prin expunere la alți factori.

Art. 65. — Titularul autorizației de dezafectare a unei
incinte amenajate pentru depozitarea deșeurilor rezultate de
la preparare trebuie ca, imediat după amplasarea
materialelor de acoperire finală a incintei care au rolul de
a limita eliberările de radon-222 (bariera de radon), să
verifice prin analize și teste adecvate, aprobate de
Autoritate, că proiectul și construcția barierei finale de
radon limitează eliberările de radon la un nivel ce nu
depășește o medie de 20 pCi/m 2 s pentru întreaga
suprafață a incintei amenajate pentru depozitare.
Art. 66. — Raportul cu rezultatele detaliate ale
analizelor și testelor de verificare și confirmare a ratei de
emisie a radonului-222, prevăzute la art. 65, trebuie
transmis Autorității de către titularul autorizației de
dezafectare pe baza căreia se efectuează închiderea, în
termen de 60 de zile de la data finalizării analizelor și
testelor.
Art. 67. — (1) Titularul autorizației de dezafectare
prevăzute la art. 59 alin. (1) trebuie să păstreze, până la
eliberarea de sub regimul de autorizare a locației pe care
este amplasată incinta amenajată pentru depozitarea
deșeurilor, toate înregistrările privind originea datelor
primare, rezultatele măsurătorilor pe baza cărora au fost
obținute datele primare, calculele și metodele de calcul
folosite la obținerea parametrilor de intrare și procedura
utilizată pentru verificarea conformității cu limita maximă
admisă a ratei de emanație a radonului-222.
(2) Persoana legal constituită care a efectuat închiderea
structurii de depozitare a deșeurilor de la prepararea
minereurilor de uraniu și/sau toriu trebuie să păstreze într-o
formă adecvată înregistrările prevăzute la alin. (1) până la
transferarea acestora la organismul legal special desemnat
să efectueze controlul instituțional în etapa postînchidere.
Art. 68. — Primii 3 metri, începând de la suprafață, ai
stratului final care acoperă incinta amenajată pentru
depozitarea deșeurilor nu trebuie să conțină deșeuri, soluri
sau roci care au conținuturi de elemente radioactive
naturale mai mari decât fondul natural al zonei în care
aceasta este amplasată.
Art. 69. — Proiectul de închidere a unei incinte
amenajate pentru depozitarea deșeurilor va conține soluții
tehnice care în etapa postînchidere trebuie să controleze și
să elimine riscurile de eliberare în apele de suprafață, în
apele subterane și în atmosferă a:
a) constituenților neradiologici periculoși;
b) exfiltrațiilor și apelor de scurgere generate de
precipitațiile căzute pe materialele care acoperă structura
de depozitare și care pot fi contaminate cu constituenți
neradiologici periculoși;
c) produșilor neradiologici periculoși, rezultați de la
descompunerea deșeurilor.
CAPITOLUL VII
Cerințe privind constituirea resurselor financiare
pentru dezafectarea instalațiilor de preparare
a minereurilor de uraniu și/sau toriu și închiderea
incintelor amenajate pentru depozitarea deșeurilor
rezultate de la preparare
Art. 70. — Titularul autorizațiilor de deținere și de
funcționare a instalației de preparare a minereului de
uraniu și/sau toriu și a incintei amenajate pentru
depozitarea deșeurilor asociate are obligația să
demonstreze că a efectuat aranjamentele care asigură
fondurile financiare necesare pentru dezafectarea
instalațiilor de preparare a minereurilor de uraniu și/sau
toriu, precum și pentru remedierea și închiderea incintelor
amenajate pentru depozitarea deșeurilor asociate, conform
planului revizuit de dezafectare.

MONITORUL OFICIAL AL ROMÂNIEI, PARTEA I, Nr. 757/6.IX.2006
Art. 71. — Persoana legal constituită care solicită
obținerea autorizației de amplasare a unei instalații de
preparare a minereului de uraniu și/sau toriu și a incintei
amenajate pentru depozitarea deșeurilor aferente are
obligația să demonstreze că dispune de fondurile financiare
necesare efectuării dezafectării instalației de preparare și
remedierii și închiderii incintelor amenajate pentru
depozitarea deșeurilor asociate, prevăzute în planul
preliminar de dezafectare.
CAPITOLUL VIII
Controlul instituțional pe termen lung al incintelor
amenajate pentru depozitarea deșeurilor rezultate
de la prepararea minereurilor de uraniu și/sau toriu,
acoperite și închise
Art. 72. — Incinta amenajată pentru depozitarea
deșeurilor rezultate de la prepararea minereurilor, acoperită
și închisă, trebuie inspectată cel puțin anual de organismul
împuternicit legal să asigure controlul instituțional, în scopul
de a confirma că se menține integritatea fizică a acesteia

15

și de a stabili, după caz, necesități de întreținere și/sau
monitorizare.
Art. 73. — Rapoartele cu rezultatele inspecțiilor
prevăzute la art. 72 trebuie transmise Autorității în cel mult
60 de zile de la data inspecției.
Art. 74. — În cazul constatării, în timpul inspecției, a
unei deteriorări neobișnuite a incintei închise amenajate
pentru depozitarea deșeurilor sau a apariției unei dislocări
a terenului, organismul împuternicit legal să asigure
controlul instituțional trebuie să transmită Autorității un
raport preliminar în cel mult 45 de zile de la data efectuării
inspecției.
CAPITOLUL IX
Dispoziții tranzitorii și finale
Art. 75. — Prezentul ghid intră în vigoare în termen de
30 de zile de la publicarea în Monitorul Oficial al
României, Partea I.
Art. 76. — Anexele nr. 1 și 2 fac parte integrantă din
prezentul ghid.
ANEXA Nr. 1
la ghid

DEFINIȚII

În scopul aplicării prezentului ghid, pe lângă termenii și
expresiile definite în Legea nr. 111/1996 privind
desfășurarea în siguranță, reglementarea, autorizarea și
controlul activităților nucleare, republicată, și în Normele
fundamentale de securitate radiologică, expresiile următoare
sunt definite astfel:
1. acvifer — stratul sau stratele subterane de roci
geologice ori alte strate geologice cu o porozitate și o
permeabilitate suficiente, astfel încât să permită fie o
curgere semnificativă a apelor subterane, fie prelevarea
unor cantități importante de ape subterane prin puțuri și/sau
izvoare. Zona saturată creată de activitatea de preparare a
minereurilor de uraniu și/sau toriu nu se consideră acvifer,
cu excepția următoarelor cazuri:
a) zona saturată este conectată la un acvifer natural;
b) zona saturată prezintă scurgeri în apele de suprafață;
2. apă subterană — apa aflată sub suprafața solului în
zona saturată;
3. Autoritate — Comisia Națională pentru Controlul
Activităților Nucleare;
4. baraj — un obstacol natural sau/și un obstacol
reprezentat de o structură amenajată inginerește care
permit depozitarea lichidelor, șlamurilor, solidelor sau altor
materiale, dar nu permit mișcarea acestora în afara incintei
amenajate pentru depozitarea acestora;
5. barieră de radon — acoperișul de pământ sau un alt
acoperiș aprobat de Autoritate și amplasat peste incinta
amenajată pentru depozitarea deșeurilor în scopul reducerii
emisiilor de radon sub limitele aprobate de Autoritate (nu
include partea din acoperiș care are rolul de a asigura
protecția incintei amenajate pentru depozitarea deșeurilor
față de procesele de eroziune);
6. control instituțional — activitatea desfășurată de un
organism împuternicit legal să inspecteze terenurile pe care
au funcționat și au fost dezafectate instalații de preparare a
minereurilor de uraniu și/sau toriu și au fost închise incinte
amenajate pentru depozitarea deșeurilor asociate de la

prepararea minereurilor, din punct de vedere al cunoașterii
în orice moment a deținătorului legal al terenurilor și din
punct de vedere al respectării de către deținător a
restricțiilor de utilizare a terenurilor, impuse de Autoritate la
eliberarea acestora de sub regimul de autorizare;
7. dezafectare — activitate complexă constând în
decontaminarea amplasamentelor pe care au funcționat
depozitul de minereu de uraniu și/sau toriu și instalația de
preparare a minereului de uraniu și/sau toriu, precum și în
decontaminarea sau demolarea tuturor construcțiilor în care
au funcționat depozitul de minereu și/sau instalația de
preparare a minereurilor de uraniu și/sau toriu;
8. incintă amenajată pentru depozitarea deșeurilor —
partea unei instalații de gospodărire a deșeurilor, alcătuită
din totalitatea elementelor care delimitează un volum bine
definit, în care se depozitează deșeurile de la prepararea
minereurilor de uraniu și/sau toriu;
9. instalație de preparare a minereurilor — totalitatea
construcțiilor și instalațiilor existente pe fluxul tehnologic,
care contribuie la prepararea minereurilor de uraniu și/sau
toriu, inclusiv instalațiile de gospodărire a deșeurilor
asociate;
10. închidere — activitate complexă constând în
acoperirea și izolarea incintei amenajate pentru depozitarea
deșeurilor de la prepararea minereurilor de uraniu și/sau
toriu;
11. îndiguire de suprafață — depresiune topografică
naturală sau o depresiune topografică realizată prin
excavare ori prin îndiguire, în care se amplasează incinta
amenajată pentru depozitarea deșeurilor de la prepararea
minereurilor;
12. minereu de toriu — substanța în zăcământ sau
extrasă prin metode miniere, care are un conținut de toriu
mai mare de 0,012%;
13. minereu de uraniu — substanța în zăcământ sau
extrasă prin metode miniere, care are un conținut de
uraniu mai mare de 0,004%;

16

MONITORUL OFICIAL AL ROMÂNIEI, PARTEA I, Nr. 757/6.IX.2006

14. plan de închidere — planul aprobat de Autoritate în
scopul efectuării închiderii unei incinte amenajate pentru
depozitarea deșeurilor rezultate de la prepararea
minereurilor de uraniu și/sau toriu;
15. punct de control al conformării — punctul situat în
acviferul cel mai apropiat de incinta amenajată pentru
depozitarea deșeurilor, în care se verifică concentrațiile
constituenților periculoși și încadrarea acestor concentrații

în limitele prevăzute de normativele privind calitatea apelor
subterane sau în limitele aprobate de Autoritate;
16. strat impermeabil continuu — stratul natural continuu
de rocă sau stratul amplasat de om la baza și pe
marginile incintei amenajate pentru depozitarea deșeurilor,
care limitează scurgerea și infiltrarea în mediu a oricăror
lichide din incinta amenajată pentru depozitarea deșeurilor
de la prepararea minereurilor de uraniu și/sau toriu.

ANEXA Nr. 2
la ghid
CONCENTRAȚII MAXIME ADMISE

la punctul de control al conformării pentru unii constituenți periculoși
în scopul protecției apelor subterane
Constituentul

Concentrația maximă

Arseniu
Bariu
Cadmiu
Crom
Plumb
Mercur
Seleniu
Argint
Endrin (1, 2, 3, 4, 10,
10-hexacloro-1, 7-expoxy-1, 4, 4a,
5, 6, 7, 8, 9a-octohidro-1, 4-endo,
endo-5, 8-dimetano naftalen)

0,05 mg/l
1,0 mg/l
0,01 mg/l
0,05 mg/l
0,05 mg/l
0,002 mg/l
0,01 mg/l
0,05 mg/l
0,0002 mg/l

Constituentul

Concentrația maximă

Lindan (1, 2, 3, 4, 5, 60,004 mg/l
hexaclorociclohexan, izomer gama)
Metoxiclor (1, 1, 1-tricloro-2, 2 bis
0,1 mg/l
p-metoxifeniletan)
Toxafen (C10H10Cl6) Camphen tehnic
clorurat, conținând 67+69% clor)
0,005 mg/l
2, 4-D (2, 4-acid diclorofenoxiacetic)
0,1 mg/l
2, 4, 5-TP Sivex (2, 4, 5-acid
triclorofenoxipropionic)
Radiu-226 + radiu-228
5 pCi/l (0,185 Bq/l)
Uraniu-238 + uraniu-234
0,044 mg/l
(1,11 Bq/l)
Activitatea alfa globală
15 pCi/l (0,5 Bq/l)

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 757/6.IX.2006 conține 16 pagini.

Prețul: 1,15 lei

&JUYDGY|119338]
ISSN 1453—4495

