PARTEA

Anul 174 (XVIII) — Nr. 119

I

Miercuri, 8 februarie 2006

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

70.

— Ordin al ministrului transporturilor, construcțiilor
și turismului pentru modificarea art. 3 din Ordinul
ministrului transporturilor, construcțiilor și turismului
nr. 1.924/2005 privind emiterea permiselor de
acces în zonele cu acces limitat și în cele cu
acces limitat securizate din cadrul aeroporturilor
civile ...........................................................................

1–2

ACTE ALE ÎNALTEI CURȚI
DE CASAȚIE ȘI JUSTIȚIE
Decizia nr. XII din 21 noiembrie 2005 ...............................

ALE

5–6

Decizia nr. XVII din 21 noiembrie 2005.............................

ALE

4–5

Decizia nr. XV din 21 noiembrie 2005...............................

ACTE

2–3

Decizia nr. XIII din 21 noiembrie 2005 ..............................

7–8

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru modificarea art. 3 din Ordinul ministrului transporturilor, construcțiilor și turismului
nr. 1.924/2005 privind emiterea permiselor de acces în zonele cu acces limitat și în cele
cu acces limitat securizate din cadrul aeroporturilor civile
Având în vedere prevederile Hotărârii Guvernului nr. 443/2005 pentru aprobarea Programului național de securitate
aeronautică,
în temeiul art. 4 lit. i) din Ordonanța Guvernului nr. 29/1997 privind Codul aerian, republicată, precum și al art. 5
alin. (4) din Hotărârea Guvernului nr. 412/2004 privind organizarea și funcționarea Ministerului Transporturilor, Construcțiilor
și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. I. — Articolul 3 din Ordinul ministrului transporturilor,

acces limitat securizate din cadrul aeroporturilor civile, publicat

construcțiilor și turismului nr. 1.924/2005 privind emiterea

în Monitorul Oficial al României, Partea I, nr. 1.032 din

permiselor de acces în zonele cu acces limitat și în cele cu

21 noiembrie 2005, se modifică și va avea următorul cuprins:

2

MONITORUL OFICIAL AL ROMÂNIEI, PARTEA I, Nr. 119/8.II.2006

îArt. 3. — (1) Se deleagă administratorilor aeroporturilor
civile competența emiterii permiselor de acces în zonele cu
acces limitat și în cele cu acces limitat securizate, stabilite
în perimetrul infrastructurilor pe care le administrează,
pentru următoarele categorii de personal:
a) personalul ambasadelor și organizațiilor internaționale;
b) personalul instituțiilor guvernamentale cu atribuții de
îndrumare și control, precum și pentru personalul cu

atribuții de control al organismelor tehnice specializate,
cărora Ministerul Transporturilor, Construcțiilor și Turismului
le-a delegat competențe.
(2) Permisele de acces pentru personalul prevăzut la
alin. (1) lit. a) se emit cu avizul Ministerului Afacerilor
Externe.“
Art. II. — Prezentul ordin se publică în Monitorul Oficial
al României, Partea I.

Ministrul transporturilor, construcțiilor și turismului,
Gheorghe Dobre
București, 20 ianuarie 2006.
Nr. 70.

ACTE ALE ÎNALTEI CURȚI DE CASAȚIE ȘI JUSTIȚIE
ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. XII
din 21 noiembrie 2005
Dosar nr. 12/2005
Sub președinția doamnei Lidia Bărbulescu, vicepreședintele Înaltei Curți de Casație și Justiție,
Înalta Curte de Casație și Justiție constituită în Secții
Unite, conformându-se dispozițiilor art. 25 lit. a) din Legea
nr. 304/2004 privind organizarea judiciară, republicată, s-a
întrunit în vederea examinării recursului în interesul legii,
declarat de procurorul general al Parchetului de pe lângă
Înalta Curte de Casație și Justiție, cu privire la căile de
atac împotriva încheierilor pronunțate în cursul urmăririi
penale, în primă instanță și în apel, referitoare la
revocarea, înlocuirea sau încetarea arestării preventive.
Secțiile Unite au fost constituite cu respectarea cerințelor
legii, fiind prezenți 95 de judecători din totalul de
110 judecători aflați în funcție.
Procurorul general al Parchetului de pe lângă Înalta
Curte de Casație și Justiție a fost reprezentat de procurorul
Nicoleta Eucarie.
Reprezentantul procurorului general al Parchetului de pe
lângă Înalta Curte de Casație și Justiție a susținut recursul
în interesul legii, cerând să fie admis în sensul de a se
stabili că încheierea prin care se dispune, în cursul
urmăririi penale, respingerea cererii de revocare, înlocuire
sau încetare a arestării preventive, precum și încheierea
dată, în cursul judecății în primă instanță și în apel, prin
care se respinge cererea privind revocarea, înlocuirea sau
încetarea arestării preventive, nu pot fi atacate, separat, cu
recurs.
SECȚIILE

U N I T E,

deliberând asupra recursului în interesul legii, constată
următoarele:

În legătură cu aplicarea dispozițiilor art. 1403 alin. 1 și
ale art. 141 din Codul de procedură penală, s-a constatat
că instanțele judecătorești nu au un punct de vedere
unitar, pronunțându-se în mod diferit cu privire la
posibilitatea atacării, separat, cu recurs a încheierii
pronunțate în cursul urmăririi penale, precum și în cursul
judecății în primă instanță și în apel, prin care a fost
respinsă cererea de revocare, înlocuire sau încetare a
arestării preventive.
Astfel, unele instanțe s-au pronunțat în sensul că
această încheiere poate fi atacată separat cu recurs, în
temeiul art. 140 3 alin. 1 și al art. 141 din Codul de
procedură penală.
Alte instanțe, dimpotrivă, s-au pronunțat în sensul că o
atare încheiere nu poate fi atacată, separat, cu recurs,
întrucât art. 1403 alin. 1 și art. 141 din Codul de procedură
penală nu prevăd o cale de atac separată împotriva
încheierii pronunțate în cursul urmăririi penale, în primă
instanță sau în apel, prin care a fost respinsă cererea de
revocare, înlocuire ori încetare a arestării preventive.
Aceste din urmă instanțe au procedat corect.
Potrivit art. 1403 alin. 1 din Codul de procedură penală,
încheierea prin care se dispune, în timpul urmăririi penale,
luarea măsurii arestării preventive, încheierea prin care se
dispune revocarea, înlocuirea, încetarea sau prelungirea
arestării preventive și încheierea de respingere a propunerii
de arestare preventivă pot fi atacate cu recurs de către
învinuit sau inculpat și de procuror la instanța superioară
în termen de 24 de ore de la pronunțare, pentru cei
prezenți, și de la comunicare, pentru cei lipsă. Din
prevederile acestui text de lege rezultă că încheierea prin

MONITORUL OFICIAL AL ROMÂNIEI, PARTEA I, Nr. 119/8.II.2006
care nu se dispune revocarea, înlocuirea sau încetarea
arestării preventive, ci se respinge cererea de revocare,
înlocuire ori încetare a acestei măsuri preventive, nu poate
fi atacată cu recurs în condițiile art. 1403 alin. 1 din Codul
de procedură penală.
Cu privire la calea de atac împotriva încheierii
pronunțate de instanță în cursul judecății privind măsurile
preventive, art. 141 alin. 1 din Codul de procedură penală
prevede că încheierea dată în primă instanță și în apel,
prin care se dispune luarea, revocarea, înlocuirea,
încetarea sau menținerea unei măsuri preventive ori prin
care se constată încetarea de drept a arestării preventive,
poate fi atacată separat cu recurs de procuror sau de
inculpat. Prin urmare, art. 141 nu prevede o cale de atac
separată și împotriva încheierii date în primă instanță sau
în apel, prin care se respinge cererea de revocare,
înlocuire ori încetare a unei măsuri preventive, inclusiv a
arestării preventive, și, ca atare, această încheiere nu
poate fi atacată separat cu recurs, în condițiile art. 141 din
Codul de procedură penală.
În raport cu prevederile art. 1403 alin. 1 și ale art. 141
din Codul de procedură penală, a recunoaște calea de
atac a recursului separat, împotriva încheierii pronunțate în
cursul urmăririi penale, în primă instanță sau în apel, prin
care se respinge cererea de revocare, înlocuire ori încetare
a arestării preventive, înseamnă a recunoaște o cale de
atac neprevăzută de lege, ceea ce ar fi contrar art. 23
alin. (7) și art. 129 din Constituție, potrivit cărora încheierile
instanței privind măsura arestării preventive sunt supuse
căilor de atac prevăzute de lege, iar împotriva hotărârilor
judecătorești părțile interesate și Ministerul Public pot
exercita căile de atac, în condițiile legii. În același timp
s-ar încălca art. 385 1 alin. 2 din Codul de procedură
penală, în temeiul căruia încheierile care nu pot fi atacate,
separat, cu recurs, potrivit legii, pot fi atacate cu recurs
numai odată cu sentința sau decizia recurată.

3

Rațiunile pentru care în art. 1403 alin. 1 și art. 141 din
Codul de procedură penală nu a fost reglementat recursul
împotriva încheierilor prin care, în cursul urmăririi penale
sau în cursul judecății în primă instanță ori în apel, a fost
respinsă cererea de revocare, înlocuire sau încetare a
arestării preventive constau, pe de o parte, în faptul că o
nouă cerere de revocare, înlocuire ori încetare a arestării
preventive, pentru motive noi, poate fi formulată oricând în
cursul urmăririi penale sau al judecății.
Pe de altă parte, prin dispozițiile art. 146 alin. 12,
art. 1491 alin. 13, art. 159 alin. 8, art. 160a alin. 2 și
art. 160b din Codul de procedură penală, se asigură atât
controlul judiciar imediat, realizat de către o instanță
ierarhic superioară, asupra legalității și temeiniciei arestării
preventive în cursul urmăririi penale și al judecății, cât și
verificarea periodică a legalității și temeiniciei acestei
măsuri preventive în cursul judecății.
Totodată, lipsa posibilității de a ataca, separat, cu
recurs încheierea pronunțată în cursul urmăririi penale sau
în cursul judecății în primă instanță și în apel, prin care a
fost respinsă cererea de revocare, înlocuire sau încetare a
arestării preventive, nu contravine art. 5 paragraful 4 din
Convenția pentru apărarea drepturilor omului și a libertăților
fundamentale, potrivit căruia îorice persoană lipsită de
libertatea sa prin arestare sau deținere are dreptul să
introducă un recurs în fața unui tribunal, pentru ca acesta
să statueze într-un termen scurt asupra legalității deținerii
sale și să dispună eliberarea sa dacă deținerea este
ilegală“. Așa cum rezultă din jurisprudența Curții Europene
a Drepturilor Omului, art. 5 paragraful 4 din Convenție nu
garantează dreptul la o cale de atac împotriva hotărârilor
privitoare la arestarea preventivă, ci garantează un grad de
jurisdicție, reprezentat de o instanță independentă, pentru
luarea, prelungirea sau menținerea arestării preventive.

În consecință, în temeiul dispozițiilor art. 25 lit. a) din Legea nr. 304/2004 privind organizarea judiciară,
republicată, și ale art. 4142 din Codul de procedură penală, urmează a se admite recursul în interesul legii declarat de
procurorul general al Parchetului de pe lângă Înalta Curte de Casație și Justiție și a se stabili că încheierea prin care se
dispune, în cursul urmăririi penale, respingerea cererii de revocare, înlocuire sau încetare a arestării preventive, precum și
încheierea dată în primă instanță și în apel, prin care se dispune respingerea cererii de revocare, înlocuire sau încetare
a arestării preventive, nu pot fi atacate, separat, cu recurs.
PENTRU

ACESTE

MOTIVE

În numele legii
D E C I D:

Admit recursul în interesul legii declarat de procurorul general al Parchetului de pe lângă Înalta Curte de Casație
și Justiție.
În aplicarea dispozițiilor art. 1403 alin. 1 și ale art. 141 din Codul de procedură penală, stabilesc:
1. Încheierea prin care se dispune, în cursul urmăririi penale, respingerea cererii de revocare, înlocuire sau
încetare a arestării preventive nu poate fi atacată, separat, cu recurs.
2. Încheierea dată în primă instanță și în apel, prin care se dispune respingerea cererii de revocare, înlocuire sau
încetare a arestării preventive nu poate fi atacată, separat, cu recurs.
Obligatorie, potrivit art. 4142 alin. 2 din Codul de procedură penală.
Pronunțată în ședință publică, astăzi, 21 noiembrie 2005.
VICEPREȘEDINTELE ÎNALTEI CURȚI DE CASAȚIE ȘI JUSTIȚIE,

LIDIA BĂRBULESCU
Magistrat-asistent șef,
Victoria Maftei

4

MONITORUL OFICIAL AL ROMÂNIEI, PARTEA I, Nr. 119/8.II.2006
ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. XIII
din 21 noiembrie 2005
Dosar nr. 23/2005
Sub președinția doamnei Lidia Bărbulescu, vicepreședintele Înaltei Curți de Casație și Justiție,
Înalta Curte de Casație și Justiție constituită în Secții
Unite, conformându-se dispozițiilor art. 25 lit. a) din Legea
nr. 304/2004 privind organizarea judiciară, republicată, s-a
întrunit în vederea examinării recursului în interesul legii,
declarat de procurorul general al Parchetului de pe lângă
Înalta Curte de Casație și Justiție, cu privire la modul de
soluționare a plângerii adresate direct instanței de judecată
împotriva rezoluțiilor sau ordonanțelor procurorului de
netrimitere în judecată, fără ca acestea să fie atacate, în
prealabil, conform art. 278 din Codul de procedură penală,
la procurorul ierarhic superior.
Secțiile Unite au fost constituite cu respectarea cerințelor
legii, fiind prezenți 95 de judecători din totalul de 110
judecători aflați în funcție.
Procurorul general al Parchetului de pe lângă Înalta
Curte de Casație și Justiție a fost reprezentat de procurorul
Nicoleta Eucarie.
Reprezentantul procurorului general al Parchetului de pe
lângă Înalta Curte de Casație și Justiție a susținut recursul
în interesul legii, cerând să fie admis în sensul de a se
stabili că plângerea făcută conform art. 2781 din Codul de
procedură penală împotriva rezoluției de neîncepere a
urmăririi penale sau a ordonanței ori, după caz, a rezoluției
de clasare, de scoatere de sub urmărire penală sau de
încetare a urmăririi penale date de procuror este
inadmisibilă, dacă instanța a fost sesizată direct de
persoana vătămată sau de orice alte persoane ale căror
interese legitime sunt vătămate, fără să fi formulat, în
prealabil, plângere la procurorul ierarhic superior, în
condițiile art. 278 din același cod.
SECȚIILE

U N I T E,

deliberând asupra recursului în interesul legii, constată
următoarele:
În legătură cu aplicarea dispozițiilor art. 2781 din Codul
de procedură penală, instanțele judecătorești nu au un
punct de vedere unitar, pronunțându-se în mod diferit cu
privire la modul de soluționare a plângerii adresate direct
instanței de judecată împotriva rezoluțiilor sau ordonanțelor
procurorului de netrimitere în judecată, fără ca acestea să
fie atacate, în prealabil, conform art. 278 din același cod,
la procurorul ierarhic superior.
Astfel, unele instanțe au dispus scoaterea cauzei de pe
rol și trimiterea dosarului la parchet pentru rezolvarea
plângerii de către procurorul ierarhic superior, iar alte
instanțe au respins plângerea ca inadmisibilă.
Aceste din urmă instanțe au procedat corect.
Potrivit art. 2781 alin. 1 din Codul de procedură penală,
persoana vătămată și orice alte persoane ale căror interese

legitime sunt vătămate pot face plângere la instanța căreia
i-ar reveni, potrivit legii, competența să judece cauza în
primă instanță, împotriva rezoluției de neîncepere a urmăririi
penale sau a ordonanței ori, după caz, a rezoluției de
clasare, de scoatere de sub urmărire penală sau de
încetare a urmăririi penale date de procuror, după
respingerea plângerii făcute conform art. 275—278 din
același cod, în termen de 20 de zile de la data comunicării
de către procuror a modului de rezolvare a acesteia,
potrivit art. 277 și 278 din Codul de procedură penală.
Din prevederile art. 278 1 alin. (1) din Codul de
procedură penală rezultă că plângerea în fața instanței
împotriva rezoluției de neîncepere a urmăririi penale sau a
ordonanței ori, după caz, a rezoluției de clasare, de
scoatere de sub urmărire penală ori de încetare a urmăririi
penale, dată de procuror, poate fi făcută și deci este
admisibilă numai după respingerea plângerii formulate,
conform art. 275—278 din același cod, împotriva rezoluției
sau ordonanței procurorului.
Introducerea plângerii împotriva rezoluției de neîncepere
a urmăririi penale, a ordonanței sau a rezoluției de clasare,
de scoatere de sub urmărire penală ori de încetare a
urmăririi penale la prim-procurorul parchetului, procurorul
general al parchetului de pe lângă curtea de apel sau
procurorul șef de secție al Parchetului de pe lângă Înalta
Curte de Casație și Justiție ori, după caz, la procurorul
ierarhic superior constituie, așadar, o condiție prealabilă
prevăzută de lege, obligatorie pentru exercitarea procedurii
reglementate în art. 2781 din Codul de procedură penală.
Totodată rezolvarea plângerii formulate în temeiul
art. 275—278 din Codul de procedură penală de către
prim-procurorul parchetului, procurorul general al parchetului
de pe lângă curtea de apel sau procurorul șef de secție al
Parchetului de pe lângă Înalta Curte de Casație și Justiție
ori, după caz, de către procurorul ierarhic superior, potrivit
art. 278 din același cod, constituie o procedură obligatorie,
care trebuie parcursă de persoana vătămată și de orice
alte persoane ale căror interese legitime sunt vătămate
înainte de a formula plângerea în fața instanței împotriva
rezoluțiilor sau a ordonanțelor procurorului de netrimitere în
judecată.
Cum dispozițiile relative la sesizarea instanței sunt
prevăzute sub sancțiunea nulității absolute conform art. 197
alin. 2 din Codul de procedură penală, plângerea adresată
direct instanței de judecată împotriva rezoluțiilor sau
ordonanțelor procurorului de netrimitere în judecată, fără ca
acestea să fie atacate în prealabil, în temeiul dispozițiilor
art. 278 din același cod, la procurorul ierarhic superior,
este inadmisibilă, în acest caz fiind încălcate dispozițiile
relative la sesizarea instanței.

5

MONITORUL OFICIAL AL ROMÂNIEI, PARTEA I, Nr. 119/8.II.2006

În consecință, în temeiul dispozițiilor art. 25 lit. a) din Legea nr. 304/2004 privind organizarea judiciară,
republicată, și ale art. 4142 din Codul de procedură penală, urmează a se admite recursul în interesul legii declarat de
procurorul general al Parchetului de pe lângă Înalta Curte de Casație și Justiție și a se decide în sensul concluziei
menționate.
PENTRU

ACESTE

MOTIVE

În numele legii
D E C I D:

Admit recursul în interesul legii declarat de procurorul general al Parchetului de pe lângă Înalta Curte de Casație
și Justiție.
În aplicarea dispozițiilor art. 2781 din Codul de procedură penală, stabilesc:
Plângerea adresată direct instanței de judecată împotriva rezoluției de neîncepere a urmăririi penale sau a
ordonanței ori, după caz, a rezoluției de clasare, de scoatere de sub urmărire penală sau de încetare a urmăririi penale,
dată de procuror, fără ca acestea să fie atacate, în prealabil, conform art. 278 din Codul de procedură penală, la
procurorul ierarhic superior, este inadmisibilă.
Obligatorie, potrivit art. 4142 alin. 2 din Codul de procedură penală.
Pronunțată în ședință publică, astăzi, 21 noiembrie 2005.
VICEPREȘEDINTELE ÎNALTEI CURȚI DE CASAȚIE ȘI JUSTIȚIE,

LIDIA BĂRBULESCU
Magistrat-asistent șef,
Victoria Maftei

ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. XV
din 21 noiembrie 2005
Dosar nr. 14/2005
Sub președinția doamnei Lidia Bărbulescu, vicepreședintele Înaltei Curți de Casație și Justiție,
Înalta Curte de Casație și Justiție constituită în Secții
Unite, conformându-se dispozițiilor art. 25 lit. a) din Legea
nr. 304/2004 privind organizarea judiciară, republicată, s-a
întrunit în vederea examinării recursului în interesul legii
declarat de procurorul general al Parchetului de pe lângă
Înalta Curte de Casație și Justiție, cu privire la organul
judiciar competent să dispună desființarea totală sau
parțială a unui înscris falsificat în cauzele în care acțiunea
penală s-a stins în faza de urmărire penală, printr-o soluție
de netrimitere în judecată adoptată de procuror.
Secțiile Unite au fost constituite cu respectarea cerințelor
legii, fiind prezenți 95 de judecători din totalul de 110 aflați
în funcție.
Procurorul general al Parchetului de pe lângă Înalta
Curte de Casație și Justiție a fost reprezentat de procurorul
Nicoleta Eucarie.
Reprezentantul procurorului general al Parchetului de pe
lângă Înalta Curte de Casație și Justiție a susținut recursul
în interesul legii, cerând să fie admis în sensul de a se
stabili că în cauzele în care acțiunea penală s-a stins în
faza de urmărire penală, printr-o soluție de netrimitere în
judecată adoptată de procuror, acesta poate promova în
fața instanței civile acțiunea pentru desființarea totală sau
parțială a unui înscris falsificat.

SECȚIILE

U N I T E,

deliberând asupra recursului în interesul legii, constată
următoarele:
În legătură cu aplicarea dispozițiilor art. 14 alin. 3 lit. a)
din Codul de procedură penală, s-a constatat că instanțele
judecătorești nu au un punct de vedere unitar,
pronunțându-se în mod diferit cu privire la organul judiciar
competent să dispună desființarea totală sau parțială a unui
înscris falsificat în cauzele în care acțiunea penală s-a
stins în faza de urmărire penală, printr-o soluție de
netrimitere în judecată adoptată de procuror.
Astfel, unele instanțe s-au pronunțat în sensul că, în
aceste cazuri, organul judiciar competent să dispună
desființarea totală sau parțială a unui înscris falsificat este
procurorul care a adoptat soluția de netrimitere în judecată,
alte instanțe s-au pronunțat în sensul că instanța penală
are competența de a desființa înscrisurile falsificate, iar alte
instanțe, dimpotrivă, în sensul că instanța civilă are
competența de a desființa asemenea înscrisuri.
Aceste din urmă instanțe au procedat corect.
Art. 14 din Codul de procedură penală, referitor la
obiectul și exercitarea acțiunii civile în procesul penal,
prevede la alin. 3 lit. a) că repararea pagubei se face
potrivit legii civile în natură, prin restituirea lucrului, prin
restabilirea situației anterioare săvârșirii infracțiunii, prin
desființarea totală ori parțială a unui înscris și prin orice alt
mijloc de reparare.
În cauzele în care acțiunea penală s-a stins în faza de
urmărire penală, prin încetarea urmăririi penale sau

6

MONITORUL OFICIAL AL ROMÂNIEI, PARTEA I, Nr. 119/8.II.2006

scoaterea de sub urmărire penală, în temeiul art. 245
alin. 1 lit. b) și c) și al art. 249 alin. 2 din Codul de
procedură penală, prin ordonanța de încetare a urmăririi
penale sau prin cea de scoatere de sub urmărire penală
procurorul dispune asupra restituirii lucrurilor care potrivit
art. 118 din Codul penal nu sunt supuse confiscării
speciale și asupra restabilirii situației anterioare săvârșirii
infracțiunii. Din prevederile acestor texte de lege, precum
și din prevederile art. 169 și 170 din Codul de procedură
penală rezultă că procurorul are competența de a dispune
cu privire la repararea pagubei în natură numai prin
restituirea lucrurilor și restabilirea situației anterioare
săvârșirii infracțiunii.
Prin urmare, ori de câte ori repararea pagubei în natură
nu se face prin restituirea lucrurilor sau restabilirea situației
anterioare săvârșirii infracțiunii, ci prin desființarea totală ori
parțială a unui înscris sau prin orice alt mijloc de reparare,
competența de a dispune repararea pagubei în natură
aparține instanței de judecată.
Instanța penală are competența de a dispune cu privire
la repararea pagubei în natură, inclusiv prin desființarea
totală sau parțială a unui înscris falsificat, dacă acțiunea
civilă este alăturată acțiunii penale în cadrul procesului
penal, fie prin constituirea persoanei vătămate ca parte
civilă potrivit art. 14 alin. 2 din Codul de procedură penală,
fie prin exercitarea din oficiu a acțiunii civile în cazurile
prevăzute în art. 17 alin. 1 din același cod, iar instanța
penală este sesizată atât cu soluționarea acțiunii penale,
cât și cu soluționarea acțiunii civile, rezolvarea acțiunii
civile de către instanța penală fiind strâns legată de
rezolvarea acțiunii penale, așa cum rezultă și din
prevederile art. 346 din Codul de procedură penală.
Pentru cauzele în care acțiunea penală s-a stins în faza
de urmărire penală, instanța penală nefiind deci sesizată
cu soluționarea acțiunii penale, nici o formă de procedură

penală nu prevede competența acestei instanțe de a se
pronunța cu privire la acțiunea civilă și de a dispune
repararea pagubei în natură prin desființarea totală ori
parțială a unui înscris sau prin orice alt mijloc de reparare.
Ca atare, în lipsa unei norme de procedură care să
prevadă competența instanței penale de a soluționa
acțiunea civilă în cauzele în care procurorul a adoptat o
soluție de netrimitere în judecată și în raport cu prevederile
art. 184 din Codul de procedură civilă, potrivit cărora când
nu este caz de judecată penală sau dacă acțiunea publică
s-a stins sau s-a prescris, falsul se va cerceta de instanța
civilă, prin orice mijloace de dovadă, competența de a
dispune desființarea totală sau parțială a unui înscris
falsificat, în cauzele în care acțiunea penală s-a stins în
faza de urmărire penală, aparține instanței civile.
În ceea ce privește dreptul la acțiunea pentru
desființarea totală sau parțială a unui înscris falsificat,
exercitată în fața instanței civile, întrucât art. 45 alin. 1 din
Codul de procedură civilă prevede că Ministerul Public
poate porni acțiunea civilă ori de câte ori este necesar
pentru apărarea drepturilor și intereselor legitime ale
minorilor, ale persoanelor puse sub interdicție și ale
dispăruților, precum și în alte cazuri expres prevăzute de
lege, iar normele de procedură sunt de strictă interpretare,
procurorul are calitatea procesuală activă numai în limitele
stabilite prin acest text de lege. Prin urmare, procurorul
poate exercita în fața instanței civile acțiunea pentru
desființarea totală sau parțială a unui înscris falsificat
numai în cazurile prevăzute în art. 45 alin. 1 din Codul de
procedură civilă.
În celelalte cazuri, având în vedere principiul
disponibilității, ca principiu general al desfășurării procesului
civil, acțiunea pentru desființarea totală sau parțială a unui
înscris falsificat aparține părților.

În consecință, în temeiul dispozițiilor art. 25 lit. a) din Legea nr. 304/2004 privind organizarea judiciară,
republicată, și ale art. 4142 din Codul de procedură penală, urmează a se admite recursul în interesul legii declarat de
procurorul general al Parchetului de pe lângă Înalta Curte de Casație și Justiție și a se decide în sensul concluziilor
menționate.
PENTRU

ACESTE

MOTIVE

În numele legii
D E C I D:

Admit recursul în interesul legii declarat de procurorul general al Parchetului de pe lângă Înalta Curte de Casație
și Justiție.
În aplicarea dispozițiilor art. 14 alin. 3 lit. a) din Codul de procedură penală și a dispozițiilor art. 184 din Codul
de procedură civilă, stabilesc:
1. În cauzele în care acțiunea penală s-a stins în faza de urmărire penală, printr-o soluție de netrimitere în
judecată, adoptată de procuror, acesta are calitatea de a exercita în fața instanței civile acțiunea pentru desființarea totală
sau parțială a unui înscris falsificat, numai în cazurile prevăzute de art. 45 alin. 1 din Codul de procedură civilă.
2. În celelalte cazuri, aceeași acțiune aparține părților.
Obligatorie, potrivit art. 4142 alin. 2 din Codul de procedură penală.
Pronunțată în ședință publică, astăzi, 21 noiembrie 2005.
VICEPREȘEDINTELE ÎNALTEI CURȚI DE CASAȚIE ȘI JUSTIȚIE,

LIDIA BĂRBULESCU
Magistrat-asistent șef,
Victoria Maftei

MONITORUL OFICIAL AL ROMÂNIEI, PARTEA I, Nr. 119/8.II.2006

7

ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. XVII
din 21 noiembrie 2005
Dosar nr. 29/2005
Sub
președinția
doamnei
Lidia
Bărbulescu,
vicepreședintele Înaltei Curții de Casație și Justiție,
Înalta Curte de Casație și Justiție constituită în Secții
Unite, conformându-se dispozițiilor art. 25 lit. a) din Legea
nr. 304/2004 privind organizarea judiciară, republicată, s-a
întrunit în vederea examinării recursului în interesul legii,
declarat de procurorul general al Parchetului de pe lângă
Înalta Curte de Casație și Justiție, cu privire la întocmirea
unei minute în cazurile în care judecătorul sau instanța se
pronunță prin încheiere asupra măsurilor preventive.
Secțiile Unite au fost constituite cu respectarea cerințelor
legii, fiind prezenți 95 de judecători din totalul de 110
judecători aflați în funcție.
Procurorul general al Parchetului de pe lângă Înalta
Curte de Casație și Justiție a fost reprezentat de procurorul
Nicoleta Eucarie.
Reprezentantul procurorului general al Parchetului de pe
lângă Înalta Curte de Casație și Justiție a susținut recursul
în interesul legii, cerând să fie admis în sensul de a se
stabili că soluționarea cererilor privind măsurile preventive
se realizează prin încheiere motivată, fără întocmirea, în
prealabil, a unei minute, conform art. 309 din Codul de
procedură penală.
SECȚIILE

U N I T E,

deliberând asupra recursului în interesul legii, constată
următoarele:
În legătură cu aplicarea dispozițiilor art. 309 din Codul
de procedură penală, s-a constatat că instanțele
judecătorești nu au un punct de vedere unitar,
pronunțându-se în mod diferit cu privire la întocmirea unei
minute, în cazurile în care judecătorul sau instanța se
pronunță prin încheiere asupra măsurilor preventive.
Astfel, unele instanțe s-au pronunțat în sensul că, în
aceste cazuri, neîntocmirea unei minute nu invalidează
încheierea prin care se dispune cu privire la măsurile
preventive.
Alte instanțe, dimpotrivă, s-au pronunțat în sensul că
încheierile pronunțate în materia măsurilor preventive
trebuie să fie precedate de întocmirea unei minute, sub
sancțiunea nulității absolute.
Aceste din urmă instanțe au procedat corect.
Potrivit art. 309 din Codul de procedură penală,
rezultatul deliberării se consemnează într-o minută care

trebuie să aibă conținutul prevăzut pentru dispozitivul
hotărârii. Minuta se semnează de membrii completului de
judecată.
Prevederile art. 309, nefăcând nici o distincție în raport
cu felul hotărârii care urmează să fie pronunțată în urma
deliberării, se aplică atât atunci când instanța se pronunță
prin sentință sau decizie, cât și atunci când se pronunță
prin încheiere.
Totodată, aplicabilitatea prevederilor art. 309 nefiind
limitată la situația când instanța soluționează cauza în fond,
rezultă că ori de câte ori

instanța deliberează și se

pronunță asupra unei măsuri, deci și asupra unei măsuri
preventive, printr-o hotărâre, inclusiv printr-o încheiere,
rezultatul acestei deliberări se consemnează într-o minută.
Prin urmare, în toate cazurile în care judecătorul sau
instanța se pronunță prin încheiere asupra măsurilor
preventive, având loc o deliberare asupra acestora,
rezultatul deliberării se consemnează într-o minută, așa
cum se prevede în art. 309 din Codul de procedură
penală.
Minuta leagă instanța

și constituie o garanție că la

redactarea încheierii nu se va omite, adăuga sau schimba
ceva privind soluția și, de aceea, în special în cazul
încheierilor care pot fi atacate separat cu recurs, cum sunt
cele mai multe dintre încheierile prin care judecătorul sau
instanța se pronunță asupra măsurilor preventive, se
impune ca rezultatul deliberării să fie consemnat într-o
minută.
În lipsa minutei nu ar putea fi realizat controlul judiciar
asupra rezultatului deliberării, ceea ce atrage sancțiunea
nulității absolute prevăzută în art. 197 alin. 2 din Codul de
procedură

penală.

În lipsa minutei nu ar putea fi realizat nici controlul
judiciar asupra acestor încheieri, cu privire la modul în care
au fost respectate dispozițiile relative la compunerea
completului de judecată, dispoziții prevăzute sub sancțiunea
nulității absolute, potrivit art. 197 alin. 2 din Codul de
procedură

penală.

8

MONITORUL OFICIAL AL ROMÂNIEI, PARTEA I, Nr. 119/8.II.2006

În consecință, în temeiul dispozițiilor art. 25 lit. a) din Legea nr. 304/2004 privind organizarea judiciară,
republicată, și ale art. 4142 din Codul de procedură penală, urmează a se admite recursul în interesul legii, declarat de
procurorul general al Parchetului de pe lângă Înalta Curte de Casație și Justiție, și a se stabili că în cazurile în care
judecătorul sau instanța se pronunță prin încheiere asupra măsurilor preventive este obligatorie întocmirea unei minute,
sub sancțiunea nulității absolute.
PENTRU

ACESTE

MOTIVE

În numele legii
D E C I D:

Admit recursul în interesul legii declarat de procurorul general al Parchetului de pe lângă Înalta Curte de Casație
și Justiție.
În aplicarea dispozițiilor art. 309 din Codul de procedură penală, stabilesc:
În cazurile în care judecătorul sau instanța se pronunță prin încheiere asupra măsurilor preventive este obligatorie
întocmirea unei minute, sub sancțiunea nulității absolute.
Obligatorie, potrivit art. 4142 alin. 2 din Codul de procedură penală.
Pronunțată în ședință publică, astăzi, 21 noiembrie 2005.
VICEPREȘEDINTELE ÎNALTEI CURȚI DE CASAȚIE ȘI JUSTIȚIE,

LIDIA BĂRBULESCU
Magistrat-asistent șef,
Victoria Maftei

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 119/8.II.2006 conține 8 pagini.

Prețul: 0,60 lei noi/6.000 lei vechi

&JUYDGY|112957]
ISSN 1453—4495

