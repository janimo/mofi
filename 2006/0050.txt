PARTEA

Anul 174 (XVIII) — Nr. 50

I

LEGI, DECRETE, HOTĂRÂRI ȘI ALTE ACTE

Joi, 19 ianuarie 2006

SUMAR
Nr.

Pagina
DECRETE

30.

34.

— Decret privind conferirea unor decorații de
război..........................................................................

1–2

HOTĂRÂRI ALE GUVERNULUI ROMÂNIEI
33.

Nr.

— Hotărâre privind aprobarea contractării de către
Ministerul Finanțelor Publice a unui credit extern
în valoare de 52,2 milioane euro, destinat
asigurării parțiale a necesarului de finanțat pentru
derularea unor proiecte prioritare din portofoliul
Ministerului Transporturilor, Construcțiilor și
Turismului...................................................................

Pagina
— Hotărâre privind suplimentarea bugetului
Ministerului Administrației și Internelor din Fondul
de rezervă bugetară la dispoziția Guvernului,
prevăzut în bugetul de stat pe anul 2006..............

3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

2–3

1.134. — Ordin al ministrului administrației și internelor
pentru aprobarea Regulamentului privind
planificarea, pregătirea, organizarea, desfășurarea
și conducerea acțiunilor de intervenție ale
serviciilor de urgență profesioniste ..........................

3–8

DECRETE
PREȘEDINTELE ROMÂNIEI

DECRET
privind conferirea unor decorații de război
În temeiul prevederilor art. 94 lit. a) și ale art. 100 din Constituția României, republicată, ale art. 4 și ale art. 9
lit. A și B din Legea nr. 29/2000 privind sistemul național de decorații al României, cu modificările ulterioare, precum și
ale Legii nr. 517/2003 privind conferirea decorațiilor de război,
pentru înaltul profesionalism dovedit și contribuția meritorie avută la îndeplinirea misiunilor încredințate pentru
eliberarea cetățenilor români răpiți în Irak,
Președintele României

d e c r e t e a z ă:

Art. 1. — Se conferă Ordinul Virtutea Militară în grad de
Comandor, cu însemn de război, ofițerilor prevăzuți în
anexa nr. 1*) la prezentul decret.
*) Anexele nr. 1 și 2 se comunică instituțiilor interesate.

Art. 2. — Se conferă Ordinul Virtutea Militară în grad de
Ofițer, cu însemn de război, ofițerilor prevăzuți în anexa
nr. 2*) la prezentul decret.

2

MONITORUL OFICIAL AL ROMÂNIEI, PARTEA I, Nr. 50/19.I.2006

Art. 3. — Se conferă Ordinul Virtutea Militară în grad de
Cavaler, cu însemn de război, ofițerului prevăzut în anexa
nr. 3*) la prezentul decret.

Art. 4. — Se conferă Medalia Bărbăție și Credință clasa
a II-a, cu însemn de război, subofițerului prevăzut în anexa
nr. 4*) la prezentul decret.

PREȘEDINTELE ROMÂNIEI

TRAIAN BĂSESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

CĂLIN POPESCU-TĂRICEANU
București, 16 ianuarie 2006.
Nr. 30.
*) Anexele nr. 3 și 4 se comunică instituțiilor interesate.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind aprobarea contractării de către Ministerul Finanțelor Publice a unui credit extern în valoare
de 52,2 milioane euro, destinat asigurării parțiale a necesarului de finanțat pentru derularea
unor proiecte prioritare din portofoliul Ministerului Transporturilor, Construcțiilor și Turismului
În temeiul art. 108 din Constituția României, republicată, și al art. 3 alin. (1) lit. c) din Legea datoriei publice
nr. 313/2004,
Guvernul României adoptă următoarea hotărâre:
Art. 1. — Se aprobă contractarea de către Ministerul
Finanțelor Publice a unui credit extern în valoare totală de
52,2 milioane euro, destinat asigurării parțiale a necesarului
de finanțat pentru derularea unor proiecte prioritare din
portofoliul Ministerului Transporturilor, Construcțiilor și
Turismului, după cum urmează:
a) asigurarea resurselor financiare necesare plății
avansului de 10% aferent lotului 7 (ultimul lot), în valoare
de 6,556 milioane euro, datorat de către Societatea
Națională de Transport Feroviar de Călători îC.F.R.
Călători“ — S.A. companiei Siemens AG TS, conform
prevederilor contractului comercial semnat la data de
3 aprilie 2002, în vederea dotării cu 120 de rame automotor;
b) asigurarea resurselor financiare necesare plății
parțiale a tranșelor de avans, în valoare de aproximativ
8,142 milioane euro (echivalent al sumelor contractuale
denominate în dolari S.U.A.), datorate de către Societatea
Comercială îCompania Națională de Transporturi Aeriene
Române — TAROM“ — S.A. companiei AIRBUS SAS
Franța, pentru achiziționarea a 4 aeronave AIRBUS A 318;
c) asigurarea resurselor financiare necesare plății
avansului datorat de Compania Națională de Căi Ferate
îC.F.R.“ — S.A. companiei Alcatel SEL AG, în valoare de
9 milioane euro, conform prevederilor contractului comercial
semnat la data de 18 octombrie 2004 între Compania
Națională de Căi Ferate îC.F.R.“ — S.A. și Alcatel SEL
AG, în vederea implementării sistemelor de centralizare
electronică în stațiile de cale ferată;
d) asigurarea resurselor financiare necesare plăților în
valoare de 28,502 milioane euro, datorate de Societatea

Comercială de Transport cu Metroul București
îMETROREX“ — S.A. Societății Comerciale îALSTOM
Transport“ — S.A., în baza contractului comercial semnat
în data de 20 noiembrie 2003 pentru asigurarea
mentenanței de material rulant și feroviar pentru circulația
în tunel.
Art. 2. — În vederea contractării creditului extern
prevăzut la art. 1 se va semna un acord de împrumut între
Ministerul Finanțelor Publice, Société Générale (Franța) și
BRD — Groupe Société Générale — S.A. (România), cu
următoarele condiții financiare:
a) perioada de acordare a creditului este de 10 ani, din
care 3 ani reprezintă perioada de grație;
b) ratele de rambursare sunt în număr de 15, egale,
consecutive și plătibile semestrial, prima la 3 ani de la data
intrării în efectivitate a acordului de împrumut;
c) rată variabilă de dobândă.
Art. 3. — Între Ministerul Finanțelor Publice, în calitate
de împrumutat, și Ministerul Transporturilor, Construcțiilor și
Turismului, în calitate de subîmprumutat, se va încheia un
acord de împrumut subsidiar prin care se va delega
Ministerului Transporturilor, Construcțiilor și Turismului
întreaga autoritate și responsabilitate în implementarea
proiectelor, utilizarea sumelor din împrumut și efectuarea
plăților aferente serviciului datoriei publice externe.
Art. 4. — Rambursarea creditului extern prevăzut la art. 1
și 2, precum și plata dobânzilor, a comisioanelor și a altor
costuri aferente se vor asigura de la bugetul de stat, prin
bugetul Ministerului Transporturilor, Construcțiilor și Turismului,
în limita sumelor aprobate anual cu această destinație.

MONITORUL OFICIAL AL ROMÂNIEI, PARTEA I, Nr. 50/19.I.2006
Art. 5. — Plata taxelor și impozitelor datorate în
cadrul contractelor prevăzute la art. 1 vor fi
suportate de la bugetul de stat, prin bugetul

3

Ministerului
Transporturilor,
Construcțiilor
și
Turismului, în limita sumelor aprobate anual cu
această destinație.

PRIM-MINISTRU

CĂLIN POPESCU-TĂRICEANU
Contrasemnează:
Ministrul transporturilor, construcțiilor și turismului,
Gheorghe Dobre
Ministrul finanțelor publice,
Sebastian Teodor Gheorghe Vlădescu

București, 12 ianuarie 2006.
Nr. 33.

GUVERNUL ROMÂNIEI

HOTĂRÂRE
privind suplimentarea bugetului Ministerului Administrației și Internelor din Fondul
de rezervă bugetară la dispoziția Guvernului, prevăzut în bugetul de stat pe anul 2006
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 11 lit. a) din Legea bugetului de stat pe anul 2006 nr. 379/2005,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Administrației și Internelor pe anul 2006 la capitolul 51.01
îAutorități publice și acțiuni externe“, titlul 20.30 îAlte
cheltuieli“, pentru Instituția Prefectului Județului Iași, cu
suma de 50 mii lei (RON), din Fondul de rezervă bugetară
la dispoziția Guvernului, prevăzut în bugetul de stat pe anul
2006, în vederea acoperirii cheltuielilor ocazionate de
organizarea manifestărilor dedicate Zilei Unirii Principatelor
Române care vor avea loc în județul Iași în zilele de 23 și
24 ianuarie 2006.
Art. 2. — Acțiunile ce urmează să fie realizate pentru
această aniversare se stabilesc și se aprobă de către

Instituția Prefectului Județului Iași care va controla modul
de utilizare a sumei alocate potrivit prezentei hotărâri, în
conformitate cu prevederile Legii nr. 500/2002 privind
finanțele publice, cu modificările ulterioare, precum și ale
celorlalte dispoziții legale.
Art. 3. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Ministerului
Administrației și Internelor pe anul 2006.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu

București, 12 ianuarie 2006.
Nr. 34.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL ADMINISTRAȚIEI ȘI INTERNELOR

ORDIN
pentru aprobarea Regulamentului privind planificarea, pregătirea, organizarea,
desfășurarea și conducerea acțiunilor de intervenție ale seviciilor de urgență profesioniste
Având în vedere prevederile art. 28 din Regulamentul de organizare și funcționare al Inspectoratului General
pentru Situații de Urgență, aprobat prin Hotărârea Guvernului nr. 1.490/2004, și ale art. 13 din Hotărârea Guvernului
nr. 1.492/2004 privind principiile de organizare, funcționare și atribuțiile serviciilor de urgență profesioniste,

4

MONITORUL OFICIAL AL ROMÂNIEI, PARTEA I, Nr. 50/19.I.2006

în temeiul art. 9 alin. (4) din Ordonanța de urgență a Guvernului nr. 63/2003 privind organizarea și funcționarea
Ministerului Administrației și Internelor, aprobată cu modificări și completări prin Legea nr. 604/2003, cu modificările și
completările ulterioare,
ministrul administrației și internelor emite următorul ordin:
Art. 1. — Se aprobă Regulamentul privind planificarea,
pregătirea, organizarea, desfășurarea și conducerea
acțiunilor de intervenție ale serviciilor de urgență
profesioniste, prevăzut în anexa care face parte integrantă
din prezentul ordin.
Art. 2. — Inspectoratul General pentru Situații de
Urgență și inspectoratele pentru situații de urgență județene

și al municipiului București vor asigura ducerea la
îndeplinire a prevederilor prezentului ordin.
Art. 3. — La data intrării în vigoare a prezentului ordin,
prevederile Regulamentului nr. 950/1999 privind activitățile
de prevenire a incendiilor și de intervenție a pompierilor
militari se abrogă.
Art. 4. — Prezentul ordin se publică în Monitorul Oficial
al României, Partea I.

p. Ministrul administrației și internelor,
Alexandru Mircea,
secretar de stat
București, 13 ianuarie 2006.
Nr. 1.134.
ANEXĂ

REGULAMENT
privind planificarea, pregătirea, organizarea, desfășurarea și conducerea acțiunilor de intervenție ale serviciilor
de urgență profesioniste
CAPITOLUL I
Dispoziții generale
Art. 1. — Activitatea de intervenție, desfășurată de
Inspectoratul General pentru Situații de Urgență, denumit în
continuare Inspectorat General, și structurile subordonate
reprezintă o componentă principală a sistemului integrat de
măsuri tehnice și organizatorice, planificate și realizate potrivit
legii, pentru răspunsul oportun și calificat în situații de urgență.
Art. 2. — Unitățile subordonate Inspectoratului General sunt
structuri de intervenție abilitate în managementul situațiilor de
urgență și desfășoară activități de intervenție în localități, la
operatori economici, în instituții publice, la persoane fizice și
juridice, indiferent de forma de proprietate din zona de
competență și raioanele de intervenție, potrivit prevederilor
prezentului regulament.
Art. 3. — La nivel național, activitatea de intervenție este
coordonată de Centrul Operațional Național, care elaborează
concepția generală privind planificarea, pregătirea, organizarea
și desfășurarea acțiunilor de răspuns și procedurile specifice
de intervenție, pe tipuri de risc potențial generatoare de situații
de urgență.
Art. 4. — (1) La nivel teritorial unitățile1), prin centrele
operaționale, elaborează concepția specifică privind
planificarea, pregătirea, organizarea și desfășurarea acțiunilor
de răspuns în situații de urgență, la localități, obiective,
instituții publice, construcții cu aglomerări de persoane și
operatori economici sursă de risc din zona de competență.
(2) Concepția specifică privind planificarea, pregătirea,
organizarea și desfășurarea acțiunilor de răspuns se
elaborează pe baza concepției generale elaborate de Centrul
Operațional Național.
Art. 5. — (1) În organizarea, desfășurarea și conducerea
acțiunilor de intervenție, unitățile și subunitățile 2) aplică
următoarele principii de bază: al organizării teritorialadministrative, al deconcentrării și descentralizării
responsabilității, al corelării cerințelor cu resursele, al
cooperării, al legalității și solidarității.
1)

(2) În acest sens se au în vedere:
a) prevenirea, în măsura în care este posibil, și limitarea
efectelor situațiilor de urgență;
b) prioritatea protecției și salvării vieții în situații de urgență;
c) respectarea drepturilor și libertăților fundamentale ale
omului;
d) asumarea responsabilității gestionării situațiilor de
urgență;
e) cooperarea la nivel interjudețean, regional, național și
internațional cu organisme și organizații similare;
f) transparența activităților desfășurate pentru gestionarea
situațiilor de urgență, astfel încât acestea să nu conducă la
agravarea efectelor produse;
g) continuitatea și răspunsul gradual în activitățile de
gestionare a situațiilor de urgență;
h) operativitatea, conlucrarea activă și subordonarea
ierarhică și operațională a structurilor de intervenție
specializate.
Art. 6. — Activitățile de pregătire a intervenției desfășurate
de unități se planifică și se evaluează, de regulă, trimestrial și
ori de câte ori evoluția situației operative din zona de
competență o impune, după indicatori fizici și de performanță,
corespunzător normelor în vigoare. La nivelul subunităților
activitatea de pregătire a intervenției se realizează lunar și ori
de câte ori situația operativă o impune.
Art. 7. — Pentru planificarea activităților de pregătire a
intervențiilor desfășurate de unități se ține seama de
importanța instituțiilor publice și a operatorilor economici, de
capacitatea de răspuns în situații de urgență a acestora și a
localităților, de evoluția previzibilă a situației operative, precum
și de forțele și mijloacele de intervenție profesioniste și
voluntare avute la dispoziție.
Art. 8. — În conducerea activităților și acțiunilor de
intervenție se respectă atât ierarhizarea prevăzută în statele
de organizare și în regulamentele de organizare și funcționare
ale unităților, cât și ierarhizarea operativă precizată în
prezentul regulament.
Art. 9. — (1) Inspectorii șefi/comandanții unităților și
subunităților răspund de aplicarea prevederilor prezentului
regulament și au obligația de a acționa pentru identificarea,

Prin unități, în contextul prezentului regulament, în afara cazurilor în care se nominalizează, se înțelege: Inspectoratul General pentru Situații de
Urgență, inspectorat, grup de intervenție și unitatea specială de intervenție în situații de urgență.
2) Prin subunitate, în afara cazurilor în care se nominalizează, se înțelege: detașament special, detașament, secție, stație, pichet, gardă de intervenție,
echipă de intervenție.

MONITORUL OFICIAL AL ROMÂNIEI, PARTEA I, Nr. 50/19.I.2006
particularizarea și aplicarea procedurilor specifice de
intervenție, pe tipuri de risc, precum și pentru perfecționarea
formelor, metodelor și tehnicilor specifice de intervenție în
vederea creșterii nivelului de performanță în gestionarea
situațiilor de urgență.
(2) Principiile pe care trebuie să le respecte formele,
metodele și tehnicile de intervenție sunt: principiul siguranței
individuale și colective; principiul eficienței operative; principiul
oportunității aplicării procedurilor în succesiunea acțiunilor de
intervenție.
Art. 10. — Validarea și generalizarea inovațiilor în domeniul
procedurilor, formelor, metodelor și tehnicilor de intervenție,
propuse de către inspectoratele județene, se efectuează de
către o comisie din cadrul Inspectoratului General, care le
apreciază și le testează, hotărând introducerea lor în uzul
general.
CAPITOLUL II
Planificarea, pregătirea, organizarea
și desfășurarea intervenției
SECȚIUNEA I
Planificarea acțiunilor de intervenție

Art. 11. — Planificarea activităților de pregătire a
intervențiilor cuprinde următoarele etape:
a) inițierea planificării: stabilirea scopurilor și obiectivelor;
executarea recunoașterilor în teren; identificarea direcțiilor
principale de concentrare a efortului; însușirea misiunii;
stabilirea principalelor elemente necesare planificării acțiunilor
de intervenție rezultate din analiza situației și elaborarea
documentației specifice;
b) orientarea personalului implicat în planificarea acțiunii de
intervenție și transmiterea dispozițiilor preliminare;
c) elaborarea concepției: stabilirea etapelor și fazelor de
intervenție, în funcție de evoluția probabilă a situațiilor de
urgență; definirea obiectivelor (niveluri, acțiuni, termene);
crearea de scenarii pe baza acțiunilor de dezvoltare, a
premiselor referitoare la condițiile viitoare (completarea
alternativelor față de obiectivele urmărite; identificarea și
alegerea alternativei de acțiune optime și care recomandă
planul de acțiune ce urmează să fie aplicat); selectarea
cursului optim de acțiune și stabilirea dispozitivului de
intervenție; luarea deciziei și precizarea/transmiterea acesteia
la structurile proprii și cele de cooperare;
d) elaborarea planului acțiunii: planificarea acțiunilor forțelor
și mijloacelor structurilor profesioniste și private, precum și a
celor abilitate pentru asigurarea funcțiilor de sprijin;
organizarea sistemului de comunicații și informatică;
identificarea și planificarea elementelor de cooperare;
planificarea logisticii; planificarea asigurării acțiunilor și
protecției subunităților și formațiunilor; determinarea locului și
rolului inspectoratului și ale subunităților în raport cu
obiectivele preconizate, prin evaluarea stadiului curent față de
starea de lucruri dorite în viitor; formularea planurilor de
sprijin; elaborarea documentelor necesare întocmirii planificării
acțiunilor (program de măsuri, plan de muncă, planuri de
intervenție, plan de acțiune, fișe operative, grafice de acțiuni
etc.); aplicarea planului și evaluarea rezultatului (stabilirea de
măsuri corective în cazul abaterii de la obiectivele planificate);
e) revederea planului acțiunilor de intervenție, cercetarea,
completarea și modelarea acestora în vederea reluării ciclului.
Art. 12. — Planificarea acțiunilor de intervenție este
atributul prim-adjunctului inspectorului-șef (similar) și este
inițiată pe baza ordinului primit de la eșalonul superior sau din
proprie inițiativă, ca răspuns la evenimentele și/sau la acțiunile
ce au loc în zona de competență.
Art. 13. — Planificarea și activitățile de pregătire a
intervenției se desfășoară la ordinul inspectorului-șef.

5

SECȚIUNEA a II-a
Principiile și pregătirea acțiunilor de intervenție

Art. 14. — Activitățile desfășurate de unități și subunități în
situații de urgență și pe timpul stărilor potențial generatoare
de situații de urgență constituie acțiuni de intervenție.
Art. 15. — Acțiunile de intervenție se pregătesc și se
execută pe baza următoarelor principii:
a) pregătirea și conducerea într-o concepție unitară a
acțiunilor, pe bază de planuri și proceduri întocmite din timp,
care se completează și se actualizează la specificul situațiilor
create;
b) concentrarea efortului principal pentru salvarea vieții,
bunurilor materiale și protecția mediului;
c) economia de forțe și mijloace prin întrebuințarea
graduală și eficientă a acestora pe tipuri de urgențe, pe
etape, subetape de acțiune și pe schimburi, potrivit scopului
și complexității misiunilor, în funcție de amploarea situațiilor de
urgență;
d) organizarea și executarea oportună a manevrei de forțe
și mijloace în scopul concentrării efortului principal dintr-un
raion (punct de lucru, obiectiv, sector) în altul, pe timpul
acțiunilor de intervenție, în funcție de evoluția situației
operative;
e) realizarea și menținerea cooperării neîntrerupte între
forțele participante la acțiunile de intervenție, precum și cu alte
structuri existente în zonă și solicitate în sprijin;
f) conducerea continuă, fermă, suplă și oportună a
acțiunilor de intervenție;
g) asigurarea acțiunilor de intervenție;
h) menținerea unei capacități permanente de răspuns prin
constituirea unei rezerve de forțe și mijloace.
Art. 16. — La nivel național conducerea activităților de
pregătire a intervenției se realizează ierarhic de către
personalul inspectorului general.
Art. 17. — Principalele activități și măsuri pregătitoare care
se execută sunt:
a) stabilirea și luarea în evidență pentru intervenție a
obiectivelor și localităților din zona de competență, precum și
stabilirea raioanelor în care se angajează forțele și mijloacele
de intervenție;
b) determinarea tipurilor de risc și caracteristicilor operative
ale zonei de competență (raionului de intervenție, obiectivului);
c) elaborarea concepției probabile de acțiune;
d) organizarea măsurilor specifice de protecție;
e) pregătirea psihologică a personalului;
f) organizarea cooperării între subunitățile proprii, între
unitate/subunitate cu serviciile voluntare sau private pentru
situații de urgență, precum și cu celelalte forțe care participă
la acțiunile de intervenție;
g) organizarea activității de informare publică;
h) organizarea conducerii și a sistemului de comunicații și
informatică;
i) organizarea serviciului operativ și pregătirea pentru
intervenție a personalului și a tehnicii specifice;
j) verificarea gradului de încadrare și dotare a serviciilor
profesioniste pentru intervenție;
k) verificarea gradului de pregătire a obiectivelor și
localităților pentru intervenție, prin exerciții și aplicații tactice.
Art. 18. — (1) Luarea în evidență a obiectivelor și
localităților din zona de competență (raion de intervenție) este
obligatorie și se execută în scopul culegerii datelor privind
caracteristicile acestora.
(2) Culegerea, centralizarea și actualizarea datelor se
asigură, în principal, prin executarea de studii, studii tactice,
recunoașteri preliminare, precum și prin analiza documentațiilor
tehnice de organizare, sistematizare și amenajare a teritoriului,
a celor de proiectare și de executare a construcțiilor și
instalațiilor, prin studiul documentelor de evidență ale direcției
județene/a municipiului București de statistică și registrului
comerțului, a altor documente ce pot asigura informațiile

6

MONITORUL OFICIAL AL ROMÂNIEI, PARTEA I, Nr. 50/19.I.2006

necesare elaborării concepției de acțiune și întrebuințării
forțelor și mijloacelor în situații de urgență.
(3) Instituțiile și operatorii economici sunt obligate/obligați
să contacteze inspectoratele pentru situații de urgență
(județene/municipiu) și să furnizeze, prin personalul specializat,
datele necesare modificării concepției de acțiune, dacă, după
elaborarea documentelor de pregătire a acțiunilor de
intervenție, apar schimbări organizatorice, structurale sau
tehnologice.
Art. 19. — (1) Caracteristicile operative ale zonei de
competență se stabilesc prin centralizarea, prelucrarea și
analizarea datelor obținute și se materializează în baza de
date.
(2) Principalele caracteristici operative avute în vedere sunt
următoarele:
a) existența tipurilor de risc generatoare de situații de
urgență și consecințele acestora asupra populației, bunurilor,
mediului și valorilor de patrimoniu;
b) caracteristicile fizico-geografice ale zonei de dispunere a
unităților administrativ-teritoriale;
c) criteriile de performanță ale construcțiilor, instalațiilor și
ale altor amenajări;
d) densitatea, mărimea și comportarea la foc sau la alte
tipuri de risc a construcțiilor;
e) numărul și mărimea localităților, modul de amplasare în
teritoriu și densitatea de locuitori a acestora;
f) timpii operativi de intervenție;
g) capacitatea de acțiune a forțelor proprii și a serviciilor
de urgență voluntare sau private;
h) specificul intervențiilor, în funcție de natura situațiilor de
urgență;
i) nivelul susținerii logistice a acțiunilor de intervenție.
Art. 20. — Elaborarea concepției de acțiune este principala
activitate prin care se pregătește intervenția și se
materializează în documentele operative de intervenție.
Art. 21. — Misiunile specifice de protecție în situații de
urgență se organizează pe baza planurilor de
acțiune/intervenție și/sau de cooperare, după caz, precum și
în baza ordinelor de misiune primite.
Art. 22. — Organizarea și executarea neîntreruptă a
cercetării au caracter centralizat și unitar și se realizează
conform dispozițiilor eșalonului superior, precum și pe baza
planurilor de cooperare întocmite din timp.
Art. 23. — Cercetarea se realizează, în scopul culegerii
datelor și informațiilor referitoare la acțiunile de intervenție, de
către persoane autorizate, numite special pentru această
activitate.
Art. 24. — Organizarea sistemului de comunicații și
informatic se realizează în scopul coordonării forțelor și
mijloacelor pe timpul acțiunilor de intervenție, prin funcționarea
într-un sistem unic a legăturilor radio, fir sau informatice, pe
baza planului de comunicații al inspectorului-șef/comandantului
și a dispozițiilor eșalonului superior.
Art. 25. — (1) Organizarea serviciului operativ, pregătirea
pentru intervenție a personalului și a tehnicii specifice sunt
obligatorii la toate eșaloanele.
(2) Organizarea serviciului operativ se realizează în scopul
asigurării continuității în conducerea și coordonarea misiunilor,
cunoașterii evoluției situației operative din zona de competență
sau raionul de intervenție, precum și pentru menținerea
permanentă a legăturii între eșaloane.
Art. 26. — În sprijinul activităților de pregătire a intervenției
se adoptă și măsuri complementare.
Art. 27. — Măsurile complementare în sprijinul activităților
de pregătire a intervențiilor se realizează prin: cunoașterea
procedurilor de intervenție specifice și a planurilor de urgență
proprii ale obiectivelor identificate ca sursă de risc; executarea
serviciului de patrulare cu autospecialele de intervenție în
zone și pe trasee cu număr mare de riscuri, în scopul
reducerii timpului de răspuns; pregătirea obiectivelor,
raioanelor, punctelor de lucru, precum și a localităților pentru
intervenție.

Art. 28. — Pregătirea unităților și subunităților pentru
intervenție presupune: pregătirea efectivelor, inclusiv din punct
de vedere psihologic; pregătirea tehnicii și materialelor din
dotare, prin întreținere și reparare.
Art. 29. — Pregătirea obiectivelor, raioanelor, punctelor de
lucru, precum și a localităților presupune un ansamblu de
măsuri luate din timp, în scopul asigurării prevenirii și
protecției persoanelor, bunurilor materiale și mediului
înconjurător în situații de urgență.
SECȚIUNEA a III-a
Organizarea intervenției

Art. 30. — Organizarea intervenției serviciilor profesioniste
pentru situații de urgență se realizează într-o concepție unitară
și cuprinde organizarea teritoriului, acțiunilor și a personalului
pentru intervenție.
Art. 31. — Organizarea teritoriului pentru intervenție constă
în împărțirea teritoriului național în zone de competență,
atribuite inspectoratelor/unităților prin hotărâre a Guvernului, iar
pentru grupuri de intervenție și subunități se stabilesc zone de
responsabilitate, raioane și obiective de intervenție, atribuite
prin ordin al inspectorului general. Punctele de lucru se
stabilesc prin ordin al comandantului subunității, în baza
aprobării date de inspectorul-șef/comandantul unității, în cadrul
zonelor de competență, zonelor de responsabilitate, raioanelor
și/sau obiectivelor de intervenție. După caz, inspectorul general
aprobă înființarea și funcționarea unor puncte de lucru în
afara zonelor de competență stabilite de unitate.
Art. 32. — (1) În funcție de locul, natura, amploarea și
evoluția evenimentului, intervențiile serviciilor profesioniste
pentru situații de urgență sunt organizate astfel:
a) urgența I — asigurată de garda/gărzile de intervenție
a/ale subunității în raionul (obiectivul) afectat;
b) urgența a II-a — asigurată de către subunitățile
inspectoratului județean;
c) urgența a III-a — asigurată de către două sau mai
multe unități limitrofe;
d) urgența a IV-a — asigurată prin grupări operative,
dislocate la ordinul inspectorului general, al Inspectoratului
General, în cazul unor intervenții de amploare și de lungă
durată.
(2) Operațiunile de intervenție sunt executate în
succesiune, pe urgențe, astfel:
a) În urgența I, de regulă, sunt cuprinse misiunile care
trebuie executate de către structurile specializate, în scopul
prevenirii agravării situației de urgență, limitării sau înlăturării,
după caz, a consecințelor acestora, și se referă la:
1. deblocarea căilor de acces și a adăposturilor;
2. limitarea efectelor negative în cazul riscului iminent de
prăbușire a unor construcții;
3. salvarea victimelor;
4. acordarea asistenței medicale de urgență;
5. descoperirea, identificarea și paza elementelor de
muniție nefuncționale sau neexplodate;
6. limitarea și înlăturarea avariilor la rețelele de gospodărie
comunală;
7. evacuarea și asigurarea măsurilor de adăpostire a
populației și a sinistraților aflați în zonele supuse riscurilor;
8. stingerea incendiilor;
9. decontaminarea personalului, terenului, clădirilor și
tehnicii;
10. asigurarea mijloacelor de subzistență.
b) În urgență a II-a se continuă acțiunile din urgența I,
concentrându-se la locul evenimentului forțe și mijloace de
intervenție, și se îndeplinesc toate celelalte misiuni specifice,
până la terminarea acțiunilor de intervenție. Acestea se
referă la:
1. dispersarea personalului și bunurilor proprii în afara
zonelor supuse riscurilor complementare;
2. evacuarea, protejarea și, după caz, izolarea persoanelor
contaminate;

MONITORUL OFICIAL AL ROMÂNIEI, PARTEA I, Nr. 50/19.I.2006
3. asigurarea suportului logistic privind amenajarea și
deservirea taberelor pentru sinistrați;
4. constituirea rezervei de mijloace de protecție individuală
și colectivă;
5. decontaminarea personalului, terenului, clădirilor și
tehnicii, dacă situația o impune;
6. executarea controlului contaminării radioactive, chimice și
biologice a personalului și bunurilor proprii;
7. executarea controlului contaminării surselor de apă
potabilă;
8. executarea controlului sanitar-epidemic în zonele de
acțiune a forțelor și mijloacelor proprii;
9. asanarea terenului de muniția neexplodată, rămasă în
urma conflictelor militare;
10. refacerea sistemului de alarmare și a celui de
comunicații și informatică;
11. controlul și stabilirea măsurilor pentru asigurarea
viabilității unor căi de comunicație, pentru transportul și
accesul forțelor și mijloacelor de intervenție;
12. asigurarea mijloacelor de subzistență;
13. îndeplinirea altor misiuni stabilite prin lege.
(3) În cadrul urgențelor a III-a, asigurată de două sau mai
multe unități limitrofe, și a IV-a, asigurată prin grupări
operative, dislocate la ordinul inspectorului general, al
Inspectoratului General, în cazul unor intervenții de amploare
și de lungă durată, continuă să se execute acțiunile din
primele două urgențe, în funcție de momentul în care s-au
declarat, cu forțe și mijloace sporite.
SECȚIUNEA a IV-a
Desfășurarea intervenției

Art. 33. — În urma manifestării unor situații de urgență,
după caz, se creează: raionul (zona) de distrugere; raionul
(zona) incendiat (incediată); raionul (zona) contaminat
(contaminată) chimic; raionul exploziei nucleare și/sau zona
contaminat/contaminată radioactiv; raionul (focarul) contaminat
biologic; zona de inundații; zona de înzăpeziri.
Art. 34. — Situațiile de urgență pot fi produse de riscuri
naturale, riscuri tehnologice și riscuri biologice, care prin
amploare și intensitate amenință viața și sănătatea populației,
mediul înconjurător, valorile materiale și culturale importante,
iar pentru restabilirea stării de normalitate sunt necesare
adoptarea de măsuri și acțiuni urgente, alocarea de resurse
suplimentare și managementul unitar al forțelor și mijloacelor
implicate.
Art. 35. — Desfășurarea intervenției cuprinde următoarele
operațiuni principale:
a) alertarea și/sau alarmarea unităților și a subunităților
pentru intervenție;
b) informarea personalului de conducere asupra situației
create;
c) deplasarea la locul intervenției;
d) intrarea în acțiune a forțelor, amplasarea mijloacelor și
realizarea dispozitivului preliminar de intervenție;
e) transmiterea dispozițiilor preliminare;
f) recunoașterea, analiza situației, luarea deciziei și darea
ordinului de intervenție;
g) evacuarea, salvarea și/sau protejarea persoanelor,
animalelor și bunurilor;
h) realizarea, adaptarea și finalizarea dispozitivului de
intervenție la situația concretă;
i) manevra de forțe;
j) localizarea și limitarea efectelor evenimentului
(dezastrului);
k) înlăturarea unor efecte negative ale evenimentului
(dezastrului);
l) regruparea forțelor și mijloacelor după îndeplinirea
misiunii;
m) stabilirea cauzei producerii evenimentului și a condițiilor
care au favorizat evoluția acestuia;

7

n) întocmirea procesului-verbal de intervenție și a raportului
de intervenție;
o) retragerea forțelor și mijloacelor de la locul acțiunii în
locul de dislocare permanentă;
p) restabilirea capacității de intervenție;
q) informarea
inspectorului
general/inspectoruluișef/comandantului și a eșalonului superior.
SECȚIUNEA a V-a
Conducerea acțiunilor de intervenție

Art. 36. — Inspectoratul General este structura națională
de conducere a acțiunilor tuturor serviciilor de urgență
profesioniste constituite conform legii.
Art. 37. — Inspectoratul General exercită rolul de decizie
în relațiile cu serviciile profesioniste de urgență prin Centrul
Operațional Național.
Art. 38. — Inspectoratul pentru situații de urgență
județean/al municipiului București este serviciul de urgență
profesionist care, prin organul său de specialitate — centrul
operațional — asigură conducerea fermă, neîntreruptă și
directă a subunităților de intervenție.
Art. 39. — (1) Sistemul de conducere este structura
decizională cu rol de a asigura continuitatea acțiunilor de
intervenție.
(2) Sistemul de conducere este alcătuit din: subsistemul
decizional, subsistemul operațional, subsistemul informațional,
subsistemul logistic, subsistemul de securitate și subsistemul
relațiilor funcțional-organizatorice.
Art. 40. — (1) Comandantul intervenției/acțiunii este
conducătorul subsistemului decizional.
(2) Comandantul intervenției/acțiunii ia decizii privind
desfășurarea acțiunilor de intervenție, dă misiuni structurilor
subordonate și asigură controlul îndeplinirii acestora.
Art. 41. — Subunitățile inspectoratului pentru situații de
urgență județean/al municipiului București, împreună cu
grupurile de suport tehnic, formează subsistemul operațional
care ajută în luarea deciziilor și materializează actul de
conducere în documente de conducere și pentru informare.
Art. 42. — (1) Subsistemul informațional cuprinde totalitatea
informațiilor, circuitelor și fluxului informațional, precum și
mijloacele de prelucrare automată a informațiilor.
(2) Toate informațiile despre situațiile de urgență provenite
de la sursele proprii sau de la alte surse trebuie dirijate către
punctul de comandă al unității.
(3) Pentru realizarea fluxului informațional se folosesc atât
mijloacele de înzestrare, cât și sistemele și circuitele de
telecomunicații din sistemul teritorial.
Art. 43. — Sistemul logistic este format din elemente
specializate care realizează condițiile materiale necesare
Inspectoratului General pentru exercitarea actului de conducere
și desfășurarea intervenției.
Art. 44. — Subsistemul de securitate cuprinde totalitatea
măsurilor și activităților care să asigure protecția sistemului de
conducere.
Art. 45. — Relațiile funcțional-organizatorice sunt raporturile
care se stabilesc între Inspectoratul General și comitetele
pentru situații de urgență ale ministerelor și instituțiilor
centrale, precum și între inspectoratele județene/al municipiului
București și comitetele pentru situații de urgență.
Art. 46. — (1) Conducerea acțiunilor de intervenție, pe
urgențe, se asigură astfel:
a) urgența I — de șeful gărzii de intervenție al subunității
în al cărei raion de intervenție s-a produs situația de urgență;
b) urgența a II-a — de comandantul grupului de intervenție
sau de inspectorul-șef, pentru inspectoratele unde nu
funcționează grupuri de intervenție;
c) urgența a III-a — de inspectorul-șef în a cărui rază de
competență s-a produs evenimentul;
d) urgența a IV-a — de inspectorul general al
Inspectoratului General.

8

MONITORUL OFICIAL AL ROMÂNIEI, PARTEA I, Nr. 50/19.I.2006

(2) Acțiunile de intervenție complexe din urgența I vor fi
conduse de comandanții de subunități.
(3) În absența comandanților prevăzuți la alin. (1) lit. a)—d),
conducerea acțiunilor de intervenție se asigură de către
înlocuitorii legali la comandă.
Art. 47. — Conducerea și desfășurarea intervenției se
execută de următorul personal și structuri:
a) comandantul intervenției/acțiunii;
b) grupa operativă — de regulă în urgențele a II-a—a IV-a;
c) șefii sectoarelor de intervenție;
d) gărzile de intervenție constituite din echipaje specializate
pentru: stingere; căutare-salvare-evacuare; asistență medicală
de urgență și descarcerare; asanare — pirotehnică; protecție
N.B.C.; asigurarea acțiunilor de intervenție.
Art. 48. — (1) Comandantul intrevenției/acțiunii este sprijinit
în conducerea operațiunilor de intervenție de grupa operativă
sau de alte persoane stabilite de acesta.
(2) După caz, în grupa operativă sunt incluși și specialiști
din obiectivul afectat.
Art. 49. — Personalul prevăzut la art. 46 alin. (1) lit. a) și
la art. 47 lit. d), precum și personalul de serviciu în punctul
de comandă execută, de regulă, serviciul în ture ori în
schimburi.
Art. 50. — În situația în care conducerea acțiunilor de
intervenție revine inspectorului general (urgența a IV-a) sau se
derulează acțiuni de intervenție complexe din urgențele a II-a—
a IV-a la ordin, intră în funcțiune punctul de comandă mobil
înaintat.
SECȚIUNEA a VI-a
Raportarea și analiza intervențiilor.
Logistica acțiunilor de intervenție

Art. 51. — Informarea comandantului și a eșalonului
superior se realizează prin rapoarte operative, de intervenție
și de evaluare a intervenției.
Art. 52. — (1) Logistica acțiunilor de intervenție cuprinde
măsurile și activitățile organizate, planificate și desfășurate în
scopul asigurării la timp și fără întrerupere cu resurse
materiale necesare îndeplinirii misiunilor, menținerii în
permanență a stării de sănătate a personalului operativ, a
stării de funcționare a tehnicii de luptă și de comunicații.
(2) Logistica intervenției se realizează pe baza deciziei
inspectorului-șef/comandantului și a dispozițiilor eșalonului
superior.
Art. 53. — La organizarea logisticii se ține seama de
înzestrarea unităților și a subunităților de intervenție, normele
de consum, nivelul stocurilor, situația sanitar-epidemiologică a
efectivelor, gradul de solicitare a personalului pentru
îndeplinirea misiunilor, caracteristicile zonei de competență și
de sursele de aprovizionare.
Art. 54. — Logistica acțiunilor de intervenție vizează:
a) asigurarea aprovizionării, conservării și distribuirii hranei,
a antidoturilor, a echipamentului de protecție, precum și a
altor materiale;

b) asigurarea echipamentului de protecție și a altor
materiale;
c) asigurarea menținerii în stare de funcționare și
exploatare a mijloacelor în cadrul punctelor de asistență
tehnică și realizarea rezervelor de carburanți și consumabile;
d) realizarea și menținerea legăturilor cu personalul de la
locul intervenției, cu forțele cu care se cooperează, cu
dispeceratele unităților, subunităților, autoritățile locale, precum
și cu eșalonul superior;
e) asigurarea aprovizionării cu materiale sanitare și
farmaceutice, prevenirea apariției îmbolnăvirilor și acordarea
ajutorului medical de urgență.
CAPITOLUL III
Documente de planificare, pregătire, organizare, conducere,
raportare, evidență și analiză a acțiunilor de intervenție
Art. 55. — (1) În funcție de destinația lor, documentele se
clasifică în:
a) documente pentru pregătirea și organizarea intervenției;
b) documente pentru conducerea și desfășurarea
intervenției;
c) documente pentru evidență, analiză, evaluare și
raportare.
(2) Conținutul documentelor precizate la alin. (1) va fi
stabilit prin dispoziții tehnice ale inspectorului general.
CAPITOLUL IV
Dispoziții finale
Art. 56. — Personalul Inspectoratului General și al
structurilor subordonate este obligat să cunoască în părțile ce
îl privesc și să aplice întocmai prevederile prezentului
regulament.
Art. 57. — În baza prezentului regulament, inspectorul
general emite:
a) instrucțiuni, dispoziții/metodologii, proceduri, ghiduri,
precizări, reguli și măsuri de asistență tehnică, precum și
norme tehnice specifice domeniului de competență;
b) reguli și măsuri de protecție a muncii, specifice
pregătirii, organizării și desfășurării intervențiilor în situații de
urgență;
c) norme tehnice de asistență pe timpul misiunilor, privind
exploatarea și întreținerea autospecialelor, aparaturii,
mijloacelor și echipamentului de intervenție.
Art. 58. — Activitatea de raportare despre acțiunile de
intervenție desfășurate, precum și informarea operativă între
structurile locale ale Ministerului Administrației și Internelor se
fac potrivit ordinelor ministrului și ale inspectorului general.
Art. 59. — Informarea prefecților, consiliilor județene sau a
Consiliului General al Municipiului București privind activitatea
de intervenție în situații de urgență se asigură de către
inspectorii-șefi/comandanți imediat după informarea eșalonului
superior.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 50/19.I.2006 conține 8 pagini.

Prețul: 0,60 lei noi/6.000 lei vechi

&JUYDGY|071544]
ISSN 1453—4495

