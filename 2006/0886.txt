PARTEA

Anul 174 (XVIII) — Nr. 886

I

Marți, 31 octombrie 2006

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 587 din 19 septembrie 2006 referitoare la
excepția de neconstituționalitate a dispozițiilor
art. 10 alin. (1) din Legea nr. 188/2000 privind
executorii judecătorești..............................................

2–3

Decizia nr. 612 din 21 septembrie 2006 referitoare la
excepția de neconstituționalitate a dispozițiilor
art. 160 alin. (1) din Legea nr. 19/2000 privind
sistemul public de pensii și alte drepturi de
asigurări sociale și ale art. 104 alin. (1) din Legea
nr. 303/2004 privind statutul judecătorilor și
procurorilor .................................................................

3–5

Decizia nr. 627 din 3 octombrie 2006 referitoare la
excepția de neconstituționalitate a dispozițiilor
art. 403 alin. 4 teza a patra și ale art. 723 1
alin. 3 din Codul de procedură civilă......................

5–6

Decizia nr. 635 din 3 octombrie 2006 referitoare la
excepția de neconstituționalitate a dispozițiilor
art. 3 alin. (1) și (6), art. 14, art. 15 și art. 16 din
Legea nr. 656/2002 pentru prevenirea și
sancționarea spălării banilor, precum și pentru
instituirea unor măsuri de prevenire și combatere
a finanțării actelor de terorism.................................

6–8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.947. — Ordin al ministrului transporturilor, construcțiilor
și turismului pentru aprobarea tarifelor din
transportul feroviar public de călători ......................

8–15

5.383. — Ordin al ministrului educației și cercetării pentru
modificarea Ordinului ministrului educației și
cercetării nr. 4.839/2004 privind criteriile specifice
și metodologia de acordare a sprijinului financiar
în cadrul Programului național de protecție socială
îBani de liceu“...........................................................

15–16

Rectificări ...............................................................................

16

2

MONITORUL OFICIAL AL ROMÂNIEI, PARTEA I, Nr. 886/31.X.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 587
din 19 septembrie 2006

referitoare la excepția de neconstituționalitate a dispozițiilor art. 10 alin. (1)
din Legea nr. 188/2000 privind executorii judecătorești
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Șerban Viorel Stănoiu
Ion Tiucă
Ioana Marilena Chiorean

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 10 alin. (1) din Legea
nr. 188/2000 privind executorii judecătorești, excepție
ridicată de Bogdan Alexandru Rădulescu în Dosarul
nr. 982/301/2006 al Judecătoriei Sectorului 3 București.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 17 februarie 2006, pronunțată în
Dosarul nr. 982/301/2006, Judecătoria Sectorului 3
București a sesizat Curtea Constituțională cu excepția de
neconstituționalitate a dispozițiilor art. 10 alin. (1) din
Legea nr. 188/2000 privind executorii judecătorești,
excepție ridicată de Bogdan Alexandru Rădulescu într-un
litigiu având ca obiect soluționarea cererii de recuzare a
executorului judecătoresc.
În motivarea excepției de neconstituționalitate autorul
acesteia susține că art. 10 alin. (1) din Legea
nr. 188/2000, limitând posibilitatea de a cere și de a obține
recuzarea executorului judecătoresc numai la cazurile
prevăzute de art. 27 pct. 1, 2, 3, 4, 5, 6*), 8 și 9 din
Codul de procedură civilă, îngrădește liberul acces la
justiție și restrânge exercițiul unui drept, lăsând doar
creditorului posibilitatea de a alege executorul judecătoresc.
Judecătoria Sectorului 3 București apreciază că textul
de lege criticat este constituțional.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată, invocând în acest sens jurisprudența
Curții Constituționale.
Avocatul Poporului apreciază că excepția de
neconstituționalitate ridicată este neîntemeiată. În
argumentarea acestui punct de vedere invocă jurisprudența
în materie a Curții Constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.

C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și celor ale art. 1 alin. (2), art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 10 alin. (1) din Legea nr. 188/2000 privind
executorii judecătorești, publicată în Monitorul Oficial al
României, Partea I, nr. 559 din 10 noiembrie 2000, care
au următorul cuprins: îExecutorii judecătorești pot fi recuzați
în cazul în care se află în una dintre situațiile prevăzute la
art. 27 pct. 1, 2, 3, 5, 6*), 8 și 9 din Codul de procedură civilă.“
Textele constituționale invocate în susținerea excepției
sunt cele ale art. 21 alin. (1) și (2) și art. 53 din
Constituție, referitoare la dreptul oricărei persoane de acces
liber la justiție, ce nu poate fi îngrădit de nicio lege,
respectiv la restrângerea exercițiului unor drepturi sau al
unor libertăți.
Examinând excepția de neconstituționalitate ridicată,
Curtea reține următoarele:
Dispozițiile legale criticate au mai format obiect al
controlului de constituționalitate în raport cu dispozițiile
art. 21 și 53 din Constituție. Astfel, prin Decizia nr. 40
din 27 ianuarie 2005, publicată în Monitorul Oficial al
României, Partea I, nr. 165 din 24 februarie 2005, Curtea,
respingând excepția, a stabilit că dispozițiile art. 27 din
Codul de procedură civilă, la care trimite art. 10 alin. (1)
din Legea nr. 188/2000, reglementează în mod limitativ
cazurile de recuzare a judecătorilor, protejând, astfel, partea
în cazul în care se presupune că judecătorul ar putea fi
lipsit de obiectivitate. Totodată, dispozițiile art. 27 din Codul
de procedură civilă acoperă o paletă foarte largă de situații,
iar toate cazurile de recuzare enumerate, la baza cărora
stau criterii obiective și raționale, duc la finalitatea mai sus
arătată. Pe această cale este împiedicată posibilitatea
îndepărtării de către o parte de rea-credință a unui
judecător pentru motive subiective sau netemeinice, situație
ce nu contravine textelor constituționale ale art. 21
alin. (1)—(3).
De asemenea, Curtea, cu același prilej, a stabilit că
enumerarea limitativă a cazurilor în care executorul
judecătoresc poate fi recuzat se circumscrie cazurilor de
recuzare prevăzute de Codul de procedură civilă, cu
excepția unor situații care sunt specifice activității
judecătorilor.
Neexistând elemente noi de natură a determina
schimbarea jurisprudenței Curții, considerentele și soluția
deciziei mai sus amintite își păstrează valabilitatea și în
prezenta cauză.
De asemenea, Curtea constată că executorul
judecătoresc îndeplinește o funcție de interes public, ceea
ce impune ca, în vederea realizării atribuțiilor sale, cazurile
în care poate fi recuzat să fie prevăzute de lege. Dacă

*) Punctul 6 al art. 27 din Codul de procedură civilă a fost modificat prin Ordonanța de urgență a Guvernului nr. 138/2000.

MONITORUL OFICIAL AL ROMÂNIEI, PARTEA I, Nr. 886/31.X.2006
s-ar permite recuzarea executorului judecătoresc pentru
orice motiv, astfel cum tinde să sugereze autorul excepției,
s-ar da posibilitatea debitorului să tergiverseze la nesfârșit
executarea și, în realitate, să aleagă executorul
judecătoresc.

3

Curtea reține că dreptul de a cere recuzarea
executorului judecătoresc nu este un drept fundamental, ci
un mijloc și o garanție procedurală, astfel că prevederile
art. 53 din Constituție nu au incidență în cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 10 alin. (1) din Legea nr. 188/2000 privind executorii
judecătorești, excepție ridicată de Bogdan Alexandru Rădulescu în Dosarul nr. 982/301/2006 al Judecătoriei Sectorului 3
București.
Definitivă și general obligatorie.
Pronunțată în ședința publică din data de 19 septembrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean
CURTEA CONSTITUȚIONALĂ

D E C I Z I A Nr. 612
din 21 septembrie 2006

referitoare la excepția de neconstituționalitate a dispozițiilor art. 160 alin. (1) din Legea nr. 19/2000
privind sistemul public de pensii și alte drepturi de asigurări sociale și ale art. 104 alin. (1)
din Legea nr. 303/2004 privind statutul judecătorilor și procurorilor
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Patricia Marilena Ionea

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 160 alin. (1) din Legea
nr. 19/2000 privind sistemul public de pensii și alte drepturi
de asigurări sociale și ale art. 103 alin. (1) din Legea
nr. 303/2004 privind statutul judecătorilor și procurorilor,
excepție ridicată de Dan Dumitru Valentin Gramatovici în
Dosarul nr. 35.254/2/2005 (nr. vechi 4.162/2005) al Curții
de Apel București — Secția a VII-a civilă și pentru cauze
privind conflicte de muncă și asigurări sociale.
La apelul nominal se prezintă personal autorul excepției.
Lipsește partea Casa de Pensii a Municipiului București,
față de care procedura de citare este legal îndeplinită.
Cauza este în stare de judecată.
Dan Dumitru Valentin Gramatovici solicită admiterea
excepției, precizând că prin excepția formulată nu
urmărește modificarea sau completarea legii. De asemenea,
arată că anularea retroactivă a dreptului câștigat al
judecătorilor și procurorilor la întregirea fracțiilor de stagiu
de cotizare mai mari de 6 luni la un an, în conformitate cu
legea anterioară, încalcă principiile constituționale ale
neretroactivității legilor și egalității în drepturi. Consideră că
legea îi discriminează pe magistrații care la data
pensionării au altă ocupație în raport cu magistrații care ies
la pensie din funcția de judecător sau procuror. În sfârșit,
arată că această discriminare contravine rațiunii pensiei de
serviciu ce se acordă în considerarea servituților speciale
implicate de exercitarea profesiei de magistrat.

Reprezentantul Ministerului Public pune concluzii de
respingere a excepției ca neîntemeiată, sens în care arată
că textele de lege criticate nu contravin principiilor
constituționale invocate, întrucât se aplică doar de la
intrarea în vigoare a legii, iar magistrații care se
pensionează din funcția de judecător sau procuror se află
într-o situație obiectiv diferită de cea a magistraților care se
pensionează având o altă ocupație.
C U R T E A,

având în vedere actele și lucrările dosarului, constată
următoarele:
Prin Încheierea din 23 martie 2006, pronunțată în
Dosarul nr. 35.254/2/2005 (nr. vechi 4.162/2005), Curtea de
Apel București — Secția a VII-a civilă și pentru cauze
privind conflicte de muncă și asigurări sociale a sesizat
Curtea Constituțională cu excepția de neconstituționalitate
a dispozițiilor art. 160 alin. (1) din Legea nr. 19/2000 privind
sistemul public de pensii și alte drepturi de asigurări
sociale și ale art. 103 alin. (1) din Legea nr. 303/2004
privind statutul judecătorilor și procurorilor, excepție
ridicată de Dan Dumitru Valentin Gramatovici cu prilejul
soluționării recursului împotriva Sentinței civile nr. 3.712 din
27 septembrie 2005, pronunțată de Tribunalul București —
Secția a VIII-a conflicte de muncă, asigurări sociale și
contencios
administrativ
și
fiscal
în
Dosarul
nr. 4.395/AS/2004.
În motivarea excepției de neconstituționalitate autorul
acesteia susține, în esență, că art. 160 alin. (1) din Legea
nr. 19/2000 și art. 103 alin. (1) din Legea nr. 303/2004
contravin dispozițiilor constituționale care consacră
neretroactivitatea legii civile și egalitatea cetățenilor. În
acest sens arată că textele de lege criticate au efecte
retroactive, întrucât, spre deosebire de normele anterioare,
nu mai permit întregirea perioadelor de vechime mai mari
de 6 luni la un an. Astfel, deși are o vechime în funcția de
procuror de 19 ani, 9 luni și 10 zile, nu i se recunoaște
vechimea de 20 de ani în magistratură și nu i se acordă

4

MONITORUL OFICIAL AL ROMÂNIEI, PARTEA I, Nr. 886/31.X.2006

pensia de serviciu, fiind discriminat față de judecătorii și
procurorii care pot obține această pensie și pentru o
vechime în magistratură între 20 și 25 de ani, întrucât se
pensionează din aceste funcții.
Curtea de Apel București — Secția a VII-a civilă și
pentru cauze privind conflicte de muncă și asigurări
sociale apreciază că excepția de neconstituționalitate nu
este întemeiată, deoarece niciunul dintre cele două texte
de lege criticate nu este în contradicție cu principiile
stabilite prin art. 15 și 16 din Constituție. În acest sens
arată că, de la data intrării în vigoare a Legii nr. 303/2004,
vechimea în magistratură de care au beneficiat magistrații
în funcție și cei asimilați lor, potrivit Legii nr. 92/1992, se
păstrează, putând fi valorificată în viitor, și nu pentru
trecut, în cazul pensionării. Astfel, nu se poate vorbi
despre retroactivitatea legii într-o asemenea situație și nici
despre instituirea unei anumite discriminări între magistrați
ori între aceștia și alte categorii sociale care nu au
această calitate.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția ridicată.
Guvernul arată că textele de lege criticate produc
efecte numai pentru viitor, de la data intrării lor în vigoare,
astfel că nu au efecte retroactive. De asemenea, consideră
că nu sunt create discriminări între categorii de persoane
care se află obiectiv în situații identice. În sfârșit, precizând
că, de fapt, criticile autorului excepției privesc chestiuni de
interpretare a legii, iar nu veritabile probleme de constituționalitate, apreciază că excepția de neconstituționalitate
este inadmisibilă.
Avocatul Poporului apreciază că textele de lege
criticate sunt constituționale, neconținând dispoziții cu efecte
retroactive ori discriminatorii.
Președinții celor două Camere ale Parlamentului nu au
transmis punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 160 alin. (1) din Legea nr. 19/2000 privind
sistemul public de pensii și alte drepturi de asigurări
sociale, publicată în Monitorul Oficial al României, Partea I,
nr. 140 din 1 aprilie 2000, dispoziții potrivit cărora
îVechimea în muncă recunoscută pentru stabilirea pensiilor
până la intrarea în vigoare a prezentei legi constituie stagiu de
cotizare.“
De asemenea, potrivit încheierii prin care Curtea
Constituțională a fost sesizată, obiect al excepției îl
constituie și dispozițiile art. 103 alin. (1) din Legea
nr. 303/2004 privind statutul judecătorilor și procurorilor,
publicată în Monitorul Oficial al României, Partea I, nr. 576
din 29 iunie 2004, așa cum au fost modificate prin
dispozițiile art. I pct. 107 din Legea nr. 247/2005 privind
reforma în domeniile proprietății și justiției, precum și unele
măsuri adiacente, publicată în Monitorul Oficial al
României, Partea I, nr. 653 din 22 iulie 2005. Curtea
constată însă că, anterior sesizării sale cu excepția de

neconstituționalitate, Legea nr. 303/2004 a fost republicată
în Monitorul Oficial al României, Partea I, nr. 826 din
13 septembrie 2005, articolele primind o nouă numerotare,
astfel că art. 103 alin. (1) a devenit art. 104 alin. (1), care
prevede că îJudecătorii și procurorii în funcție, precum și
personalul de specialitate juridică prevăzut la art. 87 alin. (1)
care au beneficiat de vechime în magistratură potrivit Legii
nr. 92/1992 pentru organizarea judecătorească, republicată, cu
modificările și completările ulterioare, își păstrează această
vechime.“
În opinia autorului excepției dispozițiile legale criticate
sunt contrare prevederilor constituționale ale art. 15 alin. (2)
privind principiul neretroactivității legii civile și ale art. 16
alin. (1) referitoare la egalitatea cetățenilor în fața legii și a
autorităților publice, fără privilegii și fără discriminări.
Examinând excepția de neconstituționalitate, Curtea
constată că, potrivit art. 47 alin. (2) din Constituție, dreptul
la pensie, la alte forme de asigurări sociale și la măsuri
de protecție socială se exercită în condițiile stabilite de
lege. Astfel, legiuitorul este în drept să stabilească
condițiile și criteriile de acordare a acestor drepturi,
vechimea necesară pentru beneficiul acestora, cuantumul
drepturilor cuvenite, să abroge, să modifice ori să
înlocuiască reglementările anterioare. De asemenea, este în
drept să stabilească pensii speciale pentru anumite
categorii socioprofesionale, în raport cu situația specială a
acestora, fără a atinge, în sensul discriminării, drepturile
câștigate pe baza legislației anterioare.
Vechimea în muncă este realizată întotdeauna în
perioadele anterioare înscrierii la pensie, doar valorificarea
acesteia se face în conformitate cu reglementările legale în
vigoare la data acordării pensiei.
Art. 160 alin. (1) din Legea nr. 19/2000 dispune
păstrarea vechimii în muncă recunoscute pentru stabilirea
pensiei anterior intrării sale în vigoare și o identifică cu
noua denumire de îstagiu de cotizare“. Este adevărat că
noua legislație nu mai prevede rotunjirea prin adăugare a
vechimii. Aceasta pentru că aplică un nou sistem în care
se valorifică întreaga activitate a beneficiarului pensiei,
punctajul mediu anual calculându-se pentru perioada
cotizată în fiecare an, iar, în final, punctul de pensie se
stabilește pe baza punctajelor medii anuale.
Art. 104 alin. (1) din Legea nr. 303/2004 prevede, de
asemenea, păstrarea vechimii în magistratură, recunoscută
anterior prin Legea nr. 92/1992 pentru organizarea
judecătorească, republicată în Monitorul Oficial al României,
Partea I, nr. 259 din 30 septembrie 1997. Art. 82 din
Legea nr. 303/2004 prevede patru situații în care se poate
acorda pensia de serviciu: a) judecătorilor și procurorilor
care au o vechime de cel puțin 25 de ani în magistratură;
b) judecătorilor și procurorilor, precum și judecătorilor
financiari și procurorilor financiari care au exercitat aceste
funcții la Curtea de Conturi, care cer înscrierea la pensie
înainte de împlinirea vârstei de pensionare și au o vechime
de cel puțin 25 de ani numai în aceste funcții;
c) judecătorilor și procurorilor care la data împlinirii vârstei
de pensionare au o vechime în magistratură între 20 și 25
de ani; și d) persoanelor care la data pensionării au o altă
ocupație, dar au o vechime în funcția de judecător sau
procuror de cel puțin 25 de ani.
Stabilirea acestor criterii de acordare a pensiei de
serviciu constituie prerogativa exclusivă a legiuitorului.
Curtea observă că cele patru categorii de magistrați
beneficiare se află în situații obiectiv diferite, ceea ce
justifică tratamentul juridic diferențiat.
În virtutea acelorași prerogative de care se bucură și
având în vedere faptul că pensia de serviciu pentru
magistrați reprezintă un drept special, legiuitorul a optat
pentru condiționarea acordării acestui drept de realizarea
unei vechimi minime complete, fără a accepta întregirea
fracțiunilor de vechime.

MONITORUL OFICIAL AL ROMÂNIEI, PARTEA I, Nr. 886/31.X.2006
art.

5

Pentru considerentele expuse, în temeiul art. 146 lit. d) și al art. 147 alin. (4) din Constituție, al art. 1—3, al
11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 160 alin. (1) din Legea nr. 19/2000 privind sistemul
public de pensii și alte drepturi de asigurări sociale și ale art. 104 alin. (1) din Legea nr. 303/2004 privind statutul
judecătorilor și procurorilor, excepție ridicată de Dan Dumitru Valentin Gramatovici în Dosarul nr. 35.254/2/2005 (nr. vechi
4.162/2005) al Curții de Apel București — Secția a VII-a civilă și pentru cauze privind conflicte de muncă și asigurări
sociale.
Definitivă și general obligatorie.
Pronunțată în ședința publică din data de 21 septembrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea
CURTEA CONSTITUȚIONALĂ

D E C I Z I A Nr. 627
din 3 octombrie 2006

referitoare la excepția de neconstituționalitate a dispozițiilor art. 403 alin. 4 teza a patra
și ale art. 7231 alin. 3 din Codul de procedură civilă
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Antonia Constantin
Benke Károly

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 403 alin. 4 teza a patra și ale art. 7231
alin. 3 din Codul de procedură civilă, excepție ridicată de
Societatea Comercială îCribo Impex“ — S.R.L. din
Sighișoara în Dosarul nr. 522/2006 al Judecătoriei
Sighișoara.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, invocând, în
acest sens, jurisprudența Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 2 mai 2006, pronunțată în Dosarul
nr. 522/2006, Judecătoria Sighișoara a sesizat Curtea
Constituțională cu excepția de neconstituționalitate a
prevederilor art. 403 alin. 4 teza a patra și ale art. 723 1
alin. 3 din Codul de procedură civilă, excepție ridicată de
Societatea Comercială îCribo Impex“ — S.R.L. din
Sighișoara într-un litigiu având ca obiect soluționarea unei
contestații la executare, precum și a unei cereri pentru
suspendarea executării silite în temeiul art. 403 din Codul
de procedură civilă.
În motivarea excepției de neconstituționalitate autorul
acesteia susține că prevederile art. 403 alin. 4 teza a patra
din Codul de procedură civilă încalcă dispozițiile
constituționale ale art. 21, întrucât, în condițiile în care
fiecare act de executare este susceptibil de a fi atacat cu
contestație la executare, debitorul poate fi obligat la plata
mai multor cauțiuni în cadrul aceleiași proceduri

execuționale. În acest mod creditorul are la dispoziție mai
multe garanții decât debitorul, fapt ce afectează echilibrul
procesual dintre părți și principiul egalității cetățenilor în fața
legii. Totodată, se consideră că ipoteza textului legal criticat
presupune o efectuare a unei duble plăți de către debitor,
ceea ce este de natură a accentua dezechilibrul procesual
dintre debitor și creditor.
În opinia autorului excepției, dispozițiile art. 7231 alin. 3
din Codul de procedură civilă vin în contradicție cu
principiul garantării proprietății private, debitorul fiind obligat
să indisponibilizeze o sumă de bani consistentă, achitată
drept cauțiune, pe o perioadă de timp nedeterminată.
Judecătoria Sighișoara apreciază că excepția de
neconstituționalitate ridicată este neîntemeiată, întrucât
condiționarea suspendării executării silite de plata unei
cauțiuni este necesară pentru acoperirea eventualelor
daune suferite ca urmare a întârzierii executării silite și
pentru a preveni exercitarea abuzivă a dreptului de a cere
suspendarea executării silite de către debitorii rău-platnici.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. În acest sens, cu privire la
constituționalitatea prevederilor art. 403 alin. 4 teza a patra
din Codul de procedură civilă, invocă jurisprudența în
materie a Curții Constituționale.
Referitor la critica de neconstituționalitate a dispozițiilor
art. 7231 alin. 3 din Codul de procedură civilă, se arată că
textul legal criticat precizează momentul la care acela care
a depus cauțiunea își poate recupera suma depusă, și
anume după trecerea celor 30 de zile în care creditorul
îndreptățit la despăgubire ar fi putut formula cerere pentru
plata acestei sume, ceea ce nu este de natură a încălca
prevederile art. 44 din Constituție.
Avocatul Poporului consideră că excepția de
neconstituționalitate ridicată este neîntemeiată, invocând, în
acest sens, jurisprudența Curții Constituționale.

6

MONITORUL OFICIAL AL ROMÂNIEI, PARTEA I, Nr. 886/31.X.2006

Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
dispozițiile art. 403 alin. 4 teza a patra și ale art. 7231
alin. 3 din Codul de procedură civilă, care au următorul
cuprins:
— Art. 403 alin. 4 teza a patra: îCauțiunea depusă este
deductibilă din cauțiunea stabilită de instanță, dacă este cazul.“;
— Art. 7231 alin. 3: îCauțiunea se eliberează celui care a
depus-o în măsura în care asupra acesteia cel îndreptățit în
cauză nu a formulat cerere pentru plata despăgubirii cuvenite,
până la împlinirea termenului de 30 de zile de la data la care,
prin hotărâre irevocabilă, s-a soluționat fondul cauzei. Cu toate
acestea, cauțiunea se eliberează de îndată, dacă partea
interesată declară în mod expres că nu urmărește obligarea
părții adverse la despăgubiri pentru prejudiciile cauzate.“
Textele constituționale invocate în susținerea excepției
sunt cele ale art. 16 alin. (1) privind egalitatea în drepturi,

ale art. 21 privind accesul liber la justiție și ale art. 44
privind dreptul de proprietate privată.
Examinând excepția de neconstituționalitate ridicată,
Curtea reține următoarele:
Dispozițiile legale criticate au mai format obiect al
controlului de constituționalitate sub aspectele criticate în
cauza de față.
Prin Decizia nr. 134 din 21 februarie 2006, publicată în
Monitorul Oficial al României, Partea I, nr. 215 din
9 martie 2006, Curtea a reținut că această cauțiune
prevăzută de art. 403 alin. 4 din Codul de procedură civilă
constituie o garanție în favoarea creditorului pentru
prevenirea exercitării abuzive a unor drepturi procesuale și
a întârzierii executării unor obligații stabilite prin titlul
executoriu. Textul de lege criticat nu conține măsuri
discriminatorii ce ar contraveni principiului egalității în fața
legii, întrucât măsura instituită prin acesta se ia în
considerarea naturii urgente a cauzelor, iar nu a
persoanelor care o solicită, acestea beneficiind de un
tratament egal în fața legii. Prin aceeași decizie, Curtea, cu
privire la constituționalitatea art. 7231 alin. 3 din Codul de
procedură civilă, a constatat că eliberarea cauțiunii în
maximum 30 de zile după soluționarea fondului cauzei, prin
hotărâre irevocabilă, dacă partea interesată nu a formulat
cerere pentru obligarea părții adverse la plata de
despăgubiri pentru prejudiciile cauzate, reprezintă o
garanție a ocrotirii dreptului de proprietate, legea instituind
în mod expres termenul în care debitorul își poate
recupera suma plătită cu titlu de cauțiune.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 403 alin. 4 teza a patra și ale art. 7231 alin. 3 din
Codul de procedură civilă, excepție ridicată de Societatea Comercială îCribo Impex“ — S.R.L. din Sighișoara în Dosarul
nr. 522/2006 al Judecătoriei Sighișoara.
Definitivă și general obligatorie.
Pronunțată în ședința publică din data de 3 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly
CURTEA CONSTITUȚIONALĂ

D E C I Z I A Nr. 635
din 3 octombrie 2006

referitoare la excepția de neconstituționalitate a dispozițiilor art. 3 alin. (1) și (6), art. 14, art. 15
și art. 16 din Legea nr. 656/2002 pentru prevenirea și sancționarea spălării banilor,
precum și pentru instituirea unor măsuri de prevenire și combatere a finanțării actelor de terorism
Ioan Vida
Nicolae Cochinescu
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Antonia Constantin
Benke Károly

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 3 alin. (1) și (6), art. 14, 15
și 16 din Legea nr. 656/2002 pentru prevenirea și
sancționarea spălării banilor, precum și pentru instituirea

unor măsuri de prevenire și combatere a finanțării actelor
de terorism, excepție ridicată de Societatea Comercială
îLA—RO IMPEX 2001“ — S.R.L. din București în Dosarul
nr. 514/300/2006 al Judecătoriei Sectorului 2 București.
La apelul nominal răspunde autorul excepției, prin
avocat, constatându-se lipsa celeilalte părți, față de care
procedura de citare a fost legal îndeplinită.
Reprezentantul autorului excepției solicită admiterea
acesteia, arătând, în esență, că noțiunea de îsuspiciuni“
determină abuzul de drept din partea autorităților. Totodată,
deși prezumția de dobândire licită a averii subzistă, se
ajunge la sancționarea gravă a subiectului de drept supus
suspiciunii, ceea ce ar aduce atingere art. 44 alin. (8) din
Constituție.

MONITORUL OFICIAL AL ROMÂNIEI, PARTEA I, Nr. 886/31.X.2006
Reprezentantul Ministerului Public pune concluzii de
respingere a excepției de neconstituționalitate, arătând că
dispozițiile legale criticate nu încalcă art. 44 alin. (8) din
Constituție, ele stabilind doar acțiunile care trebuie luate
pentru verificarea operațiunilor suspecte.
C U R T E A,

având în vedere actele și lucrările dosarului, constată
următoarele:
Prin Încheierea din 8 mai 2006, pronunțată în Dosarul
nr. 514/300/2006, Judecătoria Sectorului 2 București a
sesizat Curtea Constituțională cu excepția de
neconstituționalitate a dispozițiilor art. 3 alin. (1) și (6),
art. 14, 15 și 16 din Legea nr. 656/2002 pentru prevenirea și
sancționarea spălării banilor, precum și pentru instituirea
unor măsuri de prevenire și combatere a finanțării actelor
de terorism, excepție ridicată de Societatea Comercială
îLA—RO IMPEX 2001“ — S.R.L. din București într-un
litigiu având ca obiect soluționarea plângerii împotriva
procesului-verbal de constatare și sancționare a
contravenției pentru neîndeplinirea obligațiilor prevăzute de
dispozițiile legale supuse controlului de constituționalitate.
În motivarea excepției de neconstituționalitate autorul
acesteia susține că dispozițiile legale criticate stabilesc în
sarcina persoanelor juridice și a unor salariați ai acestora
obligații pentru a căror îndeplinire nu sunt prevăzute criterii
concrete, bazându-se doar pe suspiciuni. Aceste obligații
sunt contrare principiului universalității drepturilor și
obligațiilor și încalcă prezumția dobândirii licite a averii.
Judecătoria Sectorului 2 București apreciază că
excepția de neconstituționalitate ridicată este neîntemeiată.
În argumentarea acestei opinii, apreciază că simpla
obligație de raportare a unei tranzacții care depășește un
anumit plafon prestabilit de către legiuitor sau obligația de
stabilire a unor proceduri și metode de control intern
pentru prevenirea și combaterea spălării banilor nu încalcă
dispozițiile art. 44 alin. (8) din Constituție.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
este neîntemeiată. În argumentarea acestui punct de
vedere, susține că textele legale criticate nu cuprind referiri
cu privire la confiscarea averii și că obligația prevăzută de
art. 3 alin. (1) din lege reprezintă transpunerea în dreptul
intern a unor directive ce privesc prevenirea utilizării
sistemului financiar în scopul spălării banilor.
Avocatul Poporului consideră că excepția de
neconstituționalitate ridicată este neîntemeiată.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, susținerile părții
prezente, dispozițiile legale criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 3 alin. (1) și (6), art. 14, 15 și 16 din
Legea nr. 656/2002 pentru prevenirea și sancționarea
spălării banilor, precum și pentru instituirea unor măsuri de
prevenire și combatere a finanțării actelor de terorism,

7

publicată în Monitorul Oficial al României, Partea I, nr. 904,
din 12 decembrie 2002, modificată și completată prin
Legea nr. 230/2005, publicată în Monitorul Oficial al
României, Partea I, nr. 618 din 15 iulie 2005. Aceste
dispoziții legale au următorul cuprins:
— Art. 3: î(1) De îndată ce salariatul unei persoane juridice
sau una dintre persoanele fizice prevăzute la art. 8 are
suspiciuni că o operațiune ce urmează să fie efectuată are ca
scop spălarea banilor sau finanțarea actelor de terorism, va
informa persoana desemnată conform art. 14 alin. (1), care va
sesiza imediat Oficiul Național de Prevenire și Combatere a
Spălării Banilor, denumit în continuare Oficiul. Acesta va
confirma primirea sesizării. [...]
(6) Persoanele prevăzute la art. 8 ori persoanele
desemnate conform art. 14 alin. (1) vor raporta Oficiului, în cel
mult 24 de ore, efectuarea operațiunilor cu sume în numerar,
în lei sau în valută, a căror limită minimă reprezintă
echivalentul în lei a 10.000 euro, indiferent dacă tranzacția se
realizează prin una sau mai multe operațiuni legate între ele.“;
— Art. 14: î(1) Persoanele juridice prevăzute la art. 8 vor
desemna una sau mai multe persoane care au responsabilități
în aplicarea prezentei legi, ale căror nume vor fi comunicate
Oficiului, împreună cu natura și cu limitele responsabilităților
menționate.
(11) Instituțiile financiare au obligația de a desemna un ofițer
de conformitate la nivelul conducerii executive, care va avea
atribuții în legătură cu:
a) dezvoltarea de politici interne, proceduri și control, pentru
asigurarea de standarde ridicate la angajarea personalului;
b) desfășurarea de programe de pregătire profesională
continuă;
c) implementarea procedurilor de control pentru testarea
sistemului.
(2) Persoanele desemnate conform alin. (1) și (11) răspund
pentru îndeplinirea sarcinilor stabilite în aplicarea prezentei
legi.“;
— Art. 15: îPersoanele desemnate conform art. 14 alin. (1)
și persoanele prevăzute la art. 8 vor întocmi pentru fiecare
tranzacție suspectă un raport scris, în forma stabilită de Oficiu,
care va fi transmis imediat acestuia.“;
— Art. 16: î(1) Persoanele juridice prevăzute la art. 8,
precum și structurile de conducere ale profesiilor juridice
liberale vor stabili proceduri și metode adecvate de control
intern, pentru a preveni și a împiedica spălarea banilor și
finanțarea actelor de terorism, și vor asigura instruirea
angajaților pentru recunoașterea operațiunilor care pot fi legate
de spălarea banilor sau de finanțarea actelor de terorism și
luarea măsurilor imediate ce se impun în asemenea situații.
(1 1) Structurile de conducere ale profesiilor liberale vor
încheia cu Oficiul, în termen de 60 de zile de la intrarea în
vigoare a prezentei legi, protocoale de colaborare.
(2) Oficiul va participa la programele speciale de instruire a
reprezentanților persoanelor prevăzute la art. 8.“
Textele constituționale invocate în susținerea excepției
sunt cele ale art. 15 alin. (1) privind universalitatea și
art. 44 alin. (8) privind prezumția dobândirii licite a
bunurilor. Totodată, în susținerea excepției sunt invocate și
prevederile art. 26 din Pactul internațional cu privire la
drepturile civile și politice și ale art. 17 din Convenția
pentru apărarea drepturilor omului și a libertăților
fundamentale.
Examinând excepția de neconstituționalitate ridicată,
Curtea reține următoarele:
Scopul Legii nr. 656/2002 îl constituie prevenirea și
combaterea spălării banilor, precum și a finanțării actelor
de terorism. În vederea realizării acestui scop legea
prevede o serie de obligații ce revin persoanelor
determinate la art. 8 și unor salariați ai acestora pentru a
urmări printr-un sistem de control intern operațiunile
financiare suspecte de a facilita spălarea banilor ori
finanțarea actelor de terorism, urmând să informeze despre
acestea instituția publică specializată.

8

MONITORUL OFICIAL AL ROMÂNIEI, PARTEA I, Nr. 886/31.X.2006

Curtea constată că noțiunile de îspălarea banilor“,
îbunuri“, îtranzacție suspectă“ și îtransferuri externe“ sunt
definite, în mod expres, în art. 2 din lege, nerezultând vreo
ambiguitate, la acest nivel, a legii. De altfel, Curtea, prin
Decizia nr. 291 din 1 noiembrie 2001, publicată în
Monitorul Oficial al României, Partea I, nr. 38 din
21 ianuarie 2002, a stabilit că aprecierea conținutului și a
înțelesului termenilor dintr-un text de lege, precum și a
gradului de obiectivitate a criteriilor stabilite de legiuitor
pentru adoptarea unor acte de decizie de către autoritățile
chemate să aplice legea, cu alte cuvinte, interpretarea legii,
nu intră în competența justiției constituționale, ci în
competența instanțelor de drept comun.
Curtea reține că stabilirea unor obligații prin Legea
nr. 656/2002 în scopul protejării unui interes general, și
anume prevenirea și combaterea spălării banilor, precum și
a finanțării actelor de terorism, nu este de natură a
contraveni dispozițiilor constituționale ale art. 15 alin. (1) și

nici reglementărilor internaționale invocate de autorul
excepției. Totodată, verificarea internă în scop preventiv a
unor operațiuni financiare suspecte nu înlătură prezumția
dobândirii licite a bunurilor, textele criticate necuprinzând
nicio dispoziție de natură a răsturna această prezumție.
Curtea constată că aplicarea și executarea unor
sancțiuni contravenționale pecuniare nu încalcă prevederile
constituționale referitoare la garantarea și ocrotirea
proprietății private, chiar dacă aceste măsuri determină
diminuarea, în mod corespunzător, a patrimoniului, întrucât
ele sunt consecința însăși a încălcării legii.
Totodată, Curtea reține că stabilirea faptului dacă
persoana sancționată contravențional a încălcat sau nu
dispozițiile legale pentru care s-a aplicat sancțiunea,
legalitatea și temeinicia sancțiunii aplicate, sunt probleme
care excedează controlului de constituționalitate,
soluționarea acestora intrând în competența exclusivă a
instanței judecătorești.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 3 alin. (1) și (6), art. 14, art. 15 și art. 16 din Legea
nr. 656/2002 pentru prevenirea și sancționarea spălării banilor, precum și pentru instituirea unor măsuri de prevenire și
combatere a finanțării actelor de terorism, excepție ridicată de Societatea Comercială îLA—RO IMPEX 2001“ — S.R.L.
din București în Dosarul nr. 514/300/2006 al Judecătoriei Sectorului 2 București.
Definitivă și general obligatorie.
Pronunțată în ședința publică din data de 3 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea tarifelor din transportul feroviar public de călători
În temeiul prevederilor art. 2 din Ordonanța de urgență a Guvernului nr. 79/2006 privind majorarea tarifelor în
transportul feroviar de călători pe teritoriul României și ale art. 5 alin. (4) din Hotărârea Guvernului nr. 412/2004 privind
organizarea și funcționarea Ministerului Transporturilor, Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. 1. — Se aprobă tarifele pentru deservire generală
din transportul feroviar public de călători, prevăzute în
anexa nr. 1 la prezentul ordin.
Art. 2. — Se aprobă tarifele auxiliare din transportul
feroviar public de călători, prevăzute în anexa nr. 2 la
prezentul ordin.
Art. 3. — Anexele nr. 1 și 2*) fac parte integrantă din
prezentul ordin.

Art. 4. — (1) Prezentul ordin se publică în Monitorul
Oficial al României, Partea I, și intră în vigoare începând
cu data de 1 noiembrie 2006.
(2) Cu data intrării în vigoare a prezentului ordin, ordinul
ministrului transporturilor, construcțiilor și turismului privind
aprobarea tarifelor de deservire generală din transportul
feroviar public de călători își încetează aplicabilitatea.

Ministrul transporturilor, construcțiilor și turismului,
Radu Mircea Berceanu
București, 27 octombrie 2006.
Nr. 1.947.
*) Anexele nr. 1 și 2 sunt reproduse în facsimil.

MONITORUL OFICIAL AL ROMÂNIEI, PARTEA I, Nr. 886/31.X.2006

9
ANEXA Nr. 1

TARIFUL INTERN DE CĂLĂTORI
TARIFE PENTRU DESERVIREA GENERALĂ

10

MONITORUL OFICIAL AL ROMÂNIEI, PARTEA I, Nr. 886/31.X.2006

11

MONITORUL OFICIAL AL ROMÂNIEI, PARTEA I, Nr. 886/31.X.2006

ANEXA Nr. 2

B1. T A R I F
pe zone kilometrice pentru transportul călătorilor cu trenuri de persoane, accelerate, rapide și intercity
pe bază de bilete dus-întors, cu 10% reducere (lei/bilet)

12

MONITORUL OFICIAL AL ROMÂNIEI, PARTEA I, Nr. 886/31.X.2006

MONITORUL OFICIAL AL ROMÂNIEI, PARTEA I, Nr. 886/31.X.2006

13

14

MONITORUL OFICIAL AL ROMÂNIEI, PARTEA I, Nr. 886/31.X.2006

MONITORUL OFICIAL AL ROMÂNIEI, PARTEA I, Nr. 886/31.X.2006

15

MINISTERUL EDUCAȚIEI ȘI CERCETĂRII

ORDIN
pentru modificarea Ordinului ministrului educației și cercetării nr. 4.839/2004
privind criteriile specifice și metodologia de acordare a sprijinului financiar în cadrul
Programului național de protecție socială îBani de liceu“
În temeiul Hotărârii Guvernului nr. 1.488/2004 privind aprobarea criteriilor și a cuantumului sprijinului financiar ce
se acordă elevilor în cadrul Programului național de protecție socială îBani de liceu“,
în baza Hotărârii Guvernului nr. 223/2005 privind organizarea și funcționarea Ministerului Educației și Cercetării, cu
modificările și completările ulterioare,
ministrul educației și cercetării emite prezentul ordin.
Art. I. — Articolul 6 din Ordinul ministrului educației și
cercetării nr. 4.839/2004 privind criteriile specifice și
metodologia de acordare a sprijinului financiar în cadrul
Programului național de protecție socială îBani de liceu“,
publicat în Monitorul Oficial al României, Partea I, nr. 916 din
7 octombrie 2004, se modifică și va avea următorul cuprins:

îArt. 6. — Lista cu beneficiari va fi făcută publică pe
portalul «Bani de liceu» pe data de 28 a lunii octombrie a
fiecărui an.“
Art. II. — Prezentul ordin se publică în Monitorul Oficial
al României, Partea I.

16

MONITORUL OFICIAL AL ROMÂNIEI, PARTEA I, Nr. 886/31.X.2006

Art. III. — Direcția generală învățământ preuniversitar,
Direcția generală buget-finanțe și inspectoratele școlare

județene, respectiv al municipiului București, vor duce la
îndeplinire prevederile prezentului ordin.

Ministrul educației și cercetării,
Mihail Hărdău
București, 16 octombrie 2006.
Nr. 5.383.

RECTIFICĂRI
1. În anexa la Hotărârea Guvernului nr. 1.287/2005 privind redobândirea cetățeniei române de către
unele persoane, publicată în Monitorul Oficial al României, Partea I, nr. 975 din 2 noiembrie 2005, se face
următoarea rectificare (care nu aparține Redacției îMonitorul Oficial“, Partea I):
— la nr. 126, în loc de: îSârbu Inga, fiica lui Ion...“ se va citi: îSîrbu Inga, fiica lui Ion...“.
2. În anexa la Hotărârea Guvernului nr. 1.370/2005 privind redobândirea cetățeniei române de către
unele persoane, publicată în Monitorul Oficial al României, Partea I, nr. 1.021 din 17 noiembrie 2005, se face
următoarea rectificare (care nu aparține Redacției îMonitorul Oficial“, Partea I):
— la nr. 27, în loc de: îBorțov Dmitrii, fiul lui Vladimir...“ se va citi: îBorțov Dmitri, fiul lui Vladimir...“.
3. În anexa la Hotărârea Guvernului nr. 1.371/2005 privind redobândirea cetățeniei române de către
unele persoane, publicată în Monitorul Oficial al României, Partea I, nr. 1.029 din 21 noiembrie 2005, se face
următoarea rectificare (care nu aparține Redacției îMonitorul Oficial“, Partea I):
— la nr. 77, în loc de: îProdan Mihail, fiul lui Spiridon (n. la 03.05.1931 în Opaci, Tighina) și Vasilisa, născut
la data de 1 iulie 1971...“ se va citi: îProdan Mihail, fiul lui Spiridon (n. la 03.05.1931 în Opaci, Tighina) și Vasilisa,
născut la data de 1 iunie 1971...“.

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 886/31.X.2006 conține 16 pagini.

Prețul: 1,15 lei

&JUYDGY|120624]
ISSN 1453—4495

