PARTEA

Anul 174 (XVIII) — Nr. 71

I

LEGI, DECRETE, HOTĂRÂRI ȘI ALTE ACTE

Joi, 26 ianuarie 2006

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 642 din 29 noiembrie 2005 referitoare la
excepția de neconstituționalitate a dispozițiilor
art. 9 și art. 31 din Legea nr. 64/1995 privind
procedura reorganizării judiciare și a falimentului ....
Decizia nr. 643 din 29 noiembrie 2005 referitoare la
excepția de neconstituționalitate a dispozițiilor
art. 132 alin. (4) din Legea nr. 31/1990 privind
societățile comerciale ................................................

1–3

3–4

ORDONANȚE ȘI HOTĂRÂRI
ALE GUVERNULUI ROMÂNIEI
5. — Ordonanță pentru modificarea și completarea
Legii nr. 248/2005 privind regimul liberei circulații
a cetățenilor români în străinătate...........................

DECIZII

ALE

4–6

CURȚII

Nr.

Pagina
72. — Hotărâre privind aprobarea încadrării în
categoria funcțională a drumurilor comunale a
unor sectoare de drumuri, precum și modificarea
lungimii unui drum comunal existent, situate în
județul Hunedoara .....................................................

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.448/2005. — Ordin al ministrului sănătății privind
categoriile de produse cosmetice și listele
cuprinzând substanțele ce pot fi utilizate în
compoziția produselor cosmetice .............................
77. — Ordin al ministrului finanțelor publice privind
modificarea Ordinului ministrului finanțelor publice
nr. 86/2005 pentru reglementarea datei plății
salariilor la instituțiile publice....................................

6–7

7–8

8

CONSTITUȚIONALE

CURTEA CONSTITUȚIONALĂ

D E C I Z I A Nr. 642
din 29 noiembrie 2005

referitoare la excepția de neconstituționalitate a dispozițiilor art. 9 și art. 31 din Legea nr. 64/1995
privind procedura reorganizării judiciare și a falimentului
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Cristina Cătălina Turcu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 9 și 31 din Legea nr. 64/1995
privind procedura reorganizării judiciare și a falimentului,
excepție ridicată de Societatea Comercială îLactis“ — S.A.
din Iași în Dosarul nr. 15/2005/com al Tribunalului Iași.
La apelul nominal lipsesc părțile, față de care procedura
de citare este legal îndeplinită.
Președintele constată cauza în stare de judecată și
acordă cuvântul pe fond.

2

MONITORUL OFICIAL AL ROMÂNIEI, PARTEA I, Nr. 71/26.I.2006

Reprezentantul Ministerului Public pune concluzii de
respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 12 mai 2005, pronunțată în Dosarul
nr. 15/2005/com, Tribunalul Iași a sesizat Curtea
Constituțională cu excepția de neconstituționalitate a
dispozițiilor art. 9 și 31 din Legea nr. 64/1995 privind
procedura reorganizării judiciare și a falimentului, excepție
ridicată de Societatea Comercială îLactis“ — S.A. din Iași
în Dosarul nr. 15/2005/com al Tribunalului Iași într-o cauză
având ca obiect soluționarea unei cereri de deschidere a
procedurii reorganizării judiciare și a falimentului.
În motivarea excepției de neconstituționalitate autorul
acesteia susține că textele de lege criticate încalcă
dispozițiile art. 16, 21 și 24 din Constituție.
Tribunalul Iași apreciază că excepția de neconstituționalitate este neîntemeiată.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului apreciază că dispozițiile legale
criticate sunt constituționale, referindu-se la cele statuate
de Curtea Constituțională în jurisprudența sa.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, dispozițiile legale criticate,
raportate la prevederile Constituției, precum și Legea
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție și ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 9 și ale art. 31 din Legea nr. 64/1995
privind procedura reorganizării judiciare și a falimentului,
republicată în Monitorul Oficial al României, Partea I,
nr. 1.066 din 17 noiembrie 2004, cu modificările ulterioare,
aduse prin Legea nr. 249/2005, publicată în Monitorul
Oficial al României, Partea I, nr. 678 din 28 iulie 2005.
Dispozițiile legale criticate au următorul cuprins:
— Art. 9: îJudecătorul-sindic este nominalizat, în fiecare
caz, în conformitate cu prevederile Legii nr. 304/2004 privind
organizarea judiciară, cu modificările și completările ulterioare,

dintre judecătorii desemnați ca judecători-sindici, în temeiul
art. 50 din această lege.“;
— Art. 31: î(1) Procedura va începe pe baza unei cereri
introduse la tribunal de către debitor sau de către creditori.
(2) Banca Națională a României, Comisia Națională a
Valorilor Mobiliare și Comisia de Supraveghere a Asigurărilor
vor putea introduce cerere împotriva persoanelor juridice aflate
sub supravegherea și controlul acestora, care, potrivit datelor
de care autoritățile respective dispun, îndeplinesc criteriile
prevăzute de dispozițiile legale speciale pentru pornirea
procedurii prevăzute de prezenta lege.“
Critica de neconstituționalitate a acestor dispoziții legale
se rezumă la susținerea că îacestea contravin art. 16, 21
și 24 din Constituția României, așa cum a fost modificată“.
Din analiza excepției de neconstituționalitate rezultă în
mod evident că autorul acesteia, invocând încălcarea
dispozițiilor constituționale ale art. 16 și 24 se referă numai
la alineatele (1) și (2), privind egalitatea în drepturi și dreptul
la apărare, precum și la cele cuprinse în alin. (1), (2) și (3)
ale art. 21, privind accesul liber la justiție, dreptul la un
proces echitabil și la soluționarea cauzelor într-un termen
rezonabil.
Examinând excepția, Curtea Constituțională constată că
aceasta este nefondată.
Curtea observă că, prin conținutul lor concret, dispozițiile
criticate nu fac altceva decât să indice că nominalizarea
judecătorului-sindic se face numai dintre judecătorii
desemnați ca judecători-sindici, conform Legii nr. 304/2004
privind organizarea judiciară, precum și faptul că, în afara
debitorului sau creditorilor, pot declanșa procedura și
Banca Națională, Comisia Națională a Valorilor Mobiliare și
Comisia de Supraveghere a Asigurărilor, pentru îpersoanele
juridice aflate sub supravegherea și controlul acestora“, fără
să încalce dispozițiile art. 16 alin. (1) și (2), ale art. 21
alin. (1), (2) și (3) și ale art. 24 alin. (1) și (2) din Constituție.
Astfel, dispozițiile legale privind desemnarea
judecătorului-sindic de către președintele tribunalului nu
conțin norme contrare principiului egalității cetățenilor în
fața legii și autorităților publice, acestea aplicându-se în
toate cazurile la care se referă textul, fără privilegii și fără
discriminări. De asemenea, dispozițiile art. 31 din Legea
nr. 64/1995 sunt aplicabile tuturor debitorilor împotriva
cărora instituțiile abilitate au depus o cerere prin care se
solicită constatarea stării de insolvență și deschiderea
procedurii reorganizării judiciare și a falimentului.
Cu privire la critica adusă prevederilor legale invocate,
în sensul încălcării dispozițiilor constituționale ale art. 21
alin. (1), (2) și (3) și ale art. 24 alin. (1) și (2), Curtea
reține că dispozițiile art. 9 și 31 din Legea nr. 64/1995 nu
împiedică accesul liber la justiție al debitorilor implicați în
procedura reorganizării judiciare și a falimentului și nici
dreptul acestora la apărare, deoarece părțile interesate au
posibilitatea de a se adresa instanțelor judecătorești cu
cereri, opoziții și întâmpinări și de a exercita căile legale
de atac în condițiile procedurale stabilite de lege.

MONITORUL OFICIAL AL ROMÂNIEI, PARTEA I, Nr. 71/26.I.2006

3

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 9 și art. 31 din Legea nr. 64/1995 privind procedura
reorganizării judiciare și a falimentului, excepție ridicată de Societatea Comercială îLactis“ — S.A. din Iași în Dosarul
nr. 15/2005/com al Tribunalului Iași.
Definitivă și general obligatorie.
Pronunțată în ședința publică din data de 29 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu
CURTEA CONSTITUȚIONALĂ

D E C I Z I A Nr. 643
din 29 noiembrie 2005

referitoare la excepția de neconstituționalitate a dispozițiilor art. 132 alin. (4)
din Legea nr. 31/1990 privind societățile comerciale
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Cristina Cătălina Turcu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 132 alin. (4) din Legea
nr. 31/1990 privind societățile comerciale, excepție ridicată
de Aron Petru Călin în Dosarul nr. 2.553/2005 al
Tribunalului Alba — Secția comercială și de contencios
administrativ.
La apelul nominal lipsesc părțile, față de care procedura
de citare este legal îndeplinită.
Președintele constată cauza în stare de judecată și
acordă cuvântul pe fond.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 15 iunie 2005, pronunțată în Dosarul
nr. 2.553/2005, Tribunalul Alba — Secția comercială și de
contencios administrativ a sesizat Curtea Constituțională
cu excepția de neconstituționalitate a dispozițiilor art. 132
alin. (4) din Legea nr. 31/1990 privind societățile
comerciale, excepție ridicată de Aron Petru Călin într-o
cauză având ca obiect anularea hotărârii Adunării generale
a acționarilor Societății Comerciale îAlcif“ — S.A. din Alba
Iulia.

În motivarea excepției de neconstituționalitate autorul
acesteia susține că dispoziția legală criticată este
neconstituțională, întrucât încalcă prevederile art. 21
alin. (1) și (2) din Constituție privind accesul liber al
persoanei la justiție pentru apărarea drepturilor, a libertăților
și a intereselor sale legitime.
Tribunalul Alba — Secția comercială și de contencios
administrativ consideră că excepția este neîntemeiată,
întrucât dispoziția respectivă îse bazează pe caracterul
intuitu personae al acestei funcții și pe încrederea de care
trebuie să beneficieze administratorul, în calitate de
mandatar al societății comerciale, pe tot parcursul funcției
lui, din partea asociaților“.
Potrivit dispozițiilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul consideră că excepția de neconstituționalitate
este neîntemeiată.
Avocatul Poporului apreciază că dispozițiile art. 132
alin. (4) din Legea nr. 31/1990 sunt constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție
și ale art. 1 alin. (2), ale art. 2, 3, 10 și 29 din Legea
nr. 47/1992, să soluționeze excepția de neconstituționalitate.
Obiectul excepției îl constituie dispozițiile art. 132
alin. (4) din Legea nr. 31/1990 privind societățile

4

MONITORUL OFICIAL AL ROMÂNIEI, PARTEA I, Nr. 71/26.I.2006

comerciale, republicată în Monitorul Oficial al României,
Partea I, nr. 1.066 din 17 noiembrie 2004, care au
următorul cuprins: î(4) Administratorii nu pot ataca hotărârea
adunării generale privitoare la revocarea lor din funcție“.
Autorul excepției consideră că dispozițiile legale criticate
contravin prevederilor constituționale ale art. 21 alin. (1) și
(2) privind accesul liber la justiție.
Examinând excepția de neconstituționalitate, Curtea
reține următoarele:
Potrivit dispozițiilor art. 72 din Legea nr. 31/1990
privind societățile comerciale, îObligațiile și răspunderea
administratorilor sunt reglementate de dispozițiile referitoare la
mandat și de cele special prevăzute în această lege“.
Hotărârea adunării generale a acționarilor privitoare la
revocarea din funcție a administratorului societății
comerciale reprezintă, așadar, o modalitate de stingere a

mandatului acestuia, respectiv o aplicare a regulii generale
înscrise în art. 1552 pct. 1 și în art. 1553 din Codul civil,
care prevăd că mandantul poate revoca mandatul
încredințat îcând voiește“.
Curtea reține că textul de lege criticat nu contravine
dispozițiilor constituționale ale art. 21 alin. (1) și (2) privind
accesul liber la justiție, întrucât rațiunea pentru care
hotărârea adunării generale nu poate fi atacată este aceea
că mandatul administratorului societății comerciale se
acordă intuitu personae și are la bază încrederea reciprocă
dintre părți, iar dacă această motivație încetează, nici
contractul nu mai poate fi menținut. În aceste condiții,
Curtea reține că administratorul nu ar putea opune adunării
generale a acționarilor un drept care să fie ocrotit prin
accesul la justiție. Cu toate acestea, mandantul poate fi
obligat la dezdăunări, în condițiile legii.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 132 alin. (4) din Legea nr. 31/1990 privind societățile
comerciale, excepție ridicată de Aron Petru Călin în Dosarul nr. 2.553/2005 al Tribunalului Alba — Secția comercială și
de contencios administrativ.
Definitivă și general obligatorie.
Pronunțată în ședința publică din data de 29 noiembrie 2005.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ
pentru modificarea și completarea Legii nr. 248/2005 privind regimul liberei circulații
a cetățenilor români în străinătate
În temeiul art. 108 din Constituția României, republicată, și al art. 1 pct. VI.4 din Legea nr. 404/2005 privind
abilitarea Guvernului de a emite ordonanțe,
Guvernul României adoptă prezenta ordonanță.
Art. I. — Legea nr. 248/2005 privind regimul liberei
circulații a cetățenilor români în străinătate, publicată în
Monitorul Oficial al României, Partea I, nr. 682 din 29 iulie
2005, se modifică și se completează după cum urmează:
1. Alineatul (4) al articolului 6 va avea următorul
cuprins:
î(4) Procedura depunerii și soluționării cererilor pentru
eliberarea documentelor de călătorie în străinătate, actele
care trebuie prezentate de solicitanți la depunerea cererilor,
precum și termenele în care se soluționează acestea se
stabilesc prin normele metodologice de aplicare a prezentei
legi. Termenul pentru eliberarea pașapoartelor simple în
regim de urgență nu poate fi mai mare de 3 zile
lucrătoare.“

2. Articolul 7 va avea următorul cuprins:
îArt. 7. — (1) În documentele de călătorie care se emit
cu o valabilitate mai mare de un an se include un mediu
de stocare electronică a datelor biometrice ale persoanei și
a altor date personale dintre cele cuprinse în fila
informatizată.
(2) Forma și conținutul documentelor de călătorie
prevăzute la art. 6 alin. (1), precum și data punerii în
circulație a documentelor de călătorie în care se include un
mediu de stocare electronică se stabilesc prin hotărâre a
Guvernului, la propunerea Ministerului Administrației și
Internelor și a Ministerului Afacerilor Externe.
(3) Prin hotărâre a Guvernului se stabilesc data la care
pot fi eliberate, de către autoritățile competente din țară

MONITORUL OFICIAL AL ROMÂNIEI, PARTEA I, Nr. 71/26.I.2006
sau, după caz, de către misiunile diplomatice și oficiile
consulare ale României în străinătate, pașapoarte cu
valabilitate de un an, precum și forma și conținutul
acestora.“
3. La articolul 15, după alineatul (3) se introduc două
noi alineate, alineatele (31) și (32), cu următorul cuprins:
î(3 1) În cazul în care se argumentează necesitatea
eliberării unui pașaport simplu prin faptul că titularul
urmează să se deplaseze în străinătate pentru a urma un
tratament medical fără de care viața sau sănătatea îi este
pusă în pericol, prezentându-se documente doveditoare în
acest sens, emise sau avizate de autoritățile medicale
române, prin derogare de la prevederile alin. (2) cererile
pentru eliberarea pașapoartelor simple pot fi depuse la cel
mai apropiat serviciu public comunitar pentru eliberarea și
evidența pașapoartelor simple.
(32) În situația prevăzută la alin. (31), dacă persoana
pentru care se solicită documentul de călătorie este lipsită
temporar de capacitatea de exercițiu, cererile pentru
eliberarea pașapoartelor simple pot fi depuse, prin derogare
de la prevederile alin. (3), în numele titularului, de către
autoritățile medicale române, la cel mai apropiat serviciu
public comunitar pentru eliberarea și evidența pașapoartelor
simple.“
4. Alineatul (4) al articolului 15 va avea următorul
cuprins:
î(4) Eliberarea pașapoartelor simple este supusă taxelor
consulare prevăzute de lege. Tariful suplimentar pentru
eliberarea pașapoartelor simple în regim de urgență este
de 100 lei (RON).“
5. La articolul 15, după alineatul (4) se introduce un
nou alineat, alineatul (41), cu următorul cuprins:
î(41) În cazul îmbolnăvirii grave ori al decesului unei
rude apropiate, al efectuării unui tratament medical de
urgență sau al citării într-un proces în străinătate,
eliberarea pașapoartelor simple în regim de urgență este
scutită de plata tarifului suplimentar prevăzut la alin. (4).“
6. Alineatul (5) al articolului 15 va avea următorul
cuprins:
î(5) În situația în care titularul constată faptul că datele
de identitate înscrise în pașaport sunt incomplete sau
inexacte trebuie să sesizeze autoritatea emitentă, care este
obligată să îi elibereze un nou document. În acest caz,
eliberarea noului pașaport nu este supusă taxelor și
tarifului suplimentar, prevăzute la alin. (4).“
7. Alineatele (3) și (4) ale articolului 17 vor avea
următorul cuprins:
î(3) În situația în care se solicită, în conformitate cu
alin. (1) și (2), eliberarea unui pașaport pentru un minor
sau, după caz, includerea minorului în pașaportul unui
părinte și nu există, dacă legea o cere, acordul celuilalt
părinte, autoritățile competente vor elibera pașaportul sau,
după caz, vor include minorul în pașaportul părintelui
solicitant, dacă se argumentează necesitatea eliberării sau
includerii prin faptul că minorul urmează să se deplaseze
în străinătate pentru studii ori pentru a participa la
concursuri oficiale, prezentând documente doveditoare în
acest sens.
(4) În cazul în care se argumentează necesitatea
eliberării pașaportului prin faptul că minorul urmează să se
deplaseze în străinătate pentru a urma un tratament
medical fără de care viața sau sănătatea îi este pusă în
pericol, prezentând documente doveditoare în acest sens,
emise ori avizate de autoritățile medicale române,

5

autoritățile competente vor elibera pașaportul, chiar dacă
există acordul doar al unuia dintre părinți.“
8. După articolul 23 se introduce un nou articol,
articolul 231, cu următorul cuprins:
îArt. 231. — (1) Începând de la data punerii în circulație
a pașapoartelor cu valabilitate de un an, titlul de călătorie
se eliberează de misiunile diplomatice și oficiile consulare
ale României cetățenilor români aflați în străinătate, care nu
mai posedă document de călătorie valabil, numai pentru ca
titularul să se întoarcă în țară.
(2) Valabilitatea titlului de călătorie este de cel mult
30 de zile și încetează de drept la data intrării titularului
în România.“
9. La articolul 30 alineatul (3), litera b) va avea
următorul cuprins:
îb) în cazul în care însoțitorul argumentează necesitatea
călătoriei în străinătate prin faptul că minorul se deplasează
pentru studii sau concursuri oficiale, cu condiția să prezinte
documente doveditoare în acest sens, din care să rezulte
perioada și statul sau statele în care se vor desfășura
aceste studii sau concursuri, chiar dacă există acordul doar
al unuia dintre părinți.“
10. Articolul 34 va avea următorul cuprins:
îArt. 34. — (1) Cetățeanul român care și-a stabilit
domiciliul în străinătate poate depune, personal sau prin
mandatar, cerere pentru aplicarea în pașaportul simplu a
mențiunii privind stabilirea domiciliului în acel stat sau
pentru eliberarea unui pașaport simplu, cu menționarea țării
de domiciliu, la misiunile diplomatice sau la oficiile
consulare ale României, iar când se află temporar în țară,
la serviciile publice comunitare pentru evidența persoanelor,
ori la serviciile publice comunitare pentru eliberarea și
evidența pașapoartelor simple, pe a căror rază a avut
ultimul domiciliu sau, după caz, reședința, ori la sediul
Direcției Generale de Pașapoarte, când se află în una
dintre următoarele situații:
a) a dobândit un drept de ședere pentru o perioadă
de cel puțin un an sau, după caz, i s-a prelungit succesiv
dreptul de ședere, în decurs de un an, pe teritoriul statului
respectiv;
b) a dobândit un drept de ședere pe teritoriul statului
respectiv, în scopul reunificării familiale cu o persoană care
domiciliază pe teritoriul acelui stat;
c) a dobândit un drept de lungă ședere sau, după caz,
un drept de ședere permanentă pe teritoriul statului
respectiv;
d) a dobândit cetățenia statului respectiv.
(2) Cererile primite în condițiile alin. (1) se soluționează,
după caz, de serviciile publice comunitare pentru eliberarea
și evidența pașapoartelor simple sau de Direcția Generală
de Pașapoarte.
(3) Cetățeanul român care și-a stabilit domiciliul în
străinătate are obligația ca la înmânarea pașaportului în
care a fost aplicată mențiunea prevăzută la alin. (1) să
predea actul de identitate care atestă existența domiciliului
în România, emis de autoritățile române.
(4) Actele necesare, procedura, condițiile și termenele
de soluționare a cererii privind aplicarea în pașaportul
simplu a mențiunii privind stabilirea domiciliului în
străinătate se stabilesc prin normele metodologice de
aplicare a prezentei legi.“
Art. II. — Legea nr. 248/2005 privind regimul liberei
circulații a cetățenilor români în străinătate, publicată
în Monitorul Oficial al României, Partea I, nr. 682 din

6

MONITORUL OFICIAL AL ROMÂNIEI, PARTEA I, Nr. 71/26.I.2006

29 iulie 2005, cu modificările și completările aduse prin
prezenta ordonanță, se va republica, după aprobarea
acesteia prin lege, dându-se textelor o nouă numerotare.

Art. III. — Prezenta ordonanță intră în vigoare la 3 zile
de la data publicării în Monitorul Oficial al României,
Partea I.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Anghel Andreescu,
secretar de stat
p. Ministrul afacerilor externe,
Lucian Leuștean,
secretar de stat
Ministrul integrării europene,
Anca Daniela Boagiu
p. Ministrul finanțelor publice,
Doina-Elena Dascălu,
secretar de stat
București, 19 ianuarie 2006.
Nr. 5.

GUVERNUL ROMÂNIEI

HOTĂRÂRE
privind aprobarea încadrării în categoria funcțională a drumurilor comunale a unor sectoare
de drumuri, precum și modificarea lungimii unui drum comunal existent,
situate în județul Hunedoara
În temeiul art. 108 din Constituția României, republicată, al art. 12 din Ordonanța Guvernului nr. 43/1997 privind
regimul drumurilor, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă încadrarea în categoria funcțională
a drumurilor comunale a unor sectoare de drumuri, precum
și modificarea lungimii unui drum comunal existent, situate
în județul Hunedoara, prevăzute în anexa care face parte
integrantă din prezenta hotărâre.
Art. 2. — Anexa nr. 3 la Hotărârea Guvernului
nr. 540/2000 privind aprobarea încadrării în categorii

funcționale a drumurilor publice și a drumurilor de utilitate
privată deschise circulației publice, publicată în Monitorul
Oficial al României, Partea I, nr. 338 din 20 iulie 2000, cu
modificările și completările ulterioare, se modifică în
conformitate cu prevederile anexei.

PRIM-MINISTRU

CĂLIN POPESCU-TĂRICEANU
Contrasemnează:
Ministrul administrației și internelor,
Vasile Blaga
p. Ministrul transporturilor, construcțiilor și turismului,
Alexandros Galiațatos,
secretar de stat
p. Ministrul finanțelor publice,
Doina-Elena Dascălu,
secretar de stat
București, 19 ianuarie 2006.
Nr. 72.

7

MONITORUL OFICIAL AL ROMÂNIEI, PARTEA I, Nr. 71/26.I.2006

ANEXĂ

Încadrarea în categoria funcțională a drumurilor
comunale a unor sectoare de drumuri
DC168A lungime: 4,800 km:
— reclasat din DS (Cămin Visca-Riminie, L = 4,800 km);
— origine: km 0+000 Cămin Visca;
— destinație: km 4+800 Riminie;
DC48B lungime: 8,400 km:
— reclasat din DS (Romoșel-Ciungu Mare, L = 8,400 km);
— origine: km 0+000 Romoșel;
— destinație: km 8+400 Ciungu Mare;

ACTE
ALE

ALE

DC63B lungime: 3,200 km:
— reclasat din drum vicinal, L = 3,200 km;
— origine: km 0+000 DC 63A Subcetate;
— destinație: km 3+200DN66 (hotar Plopi/Silvuț).
Modificarea lungimii unui drum comunal existent
75 DC39A lungime: 4,700 km:
— reclasat din DC39A (Turdaș-Pricaz, L = 3,200 km) +
DS (L = 1,500 km);
— origine: km 0+000 Turdaș (DJ709G km 3+100);
— destinație: km 4+700 Pricaz.

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL SĂNĂTĂȚII

ORDIN
privind categoriile de produse cosmetice și listele cuprinzând substanțele ce pot fi utilizate
în compoziția produselor cosmetice
Având în vedere prevederile art. 12 din Legea nr. 100/1998 privind asistența de sănătate publică, cu modificările
și completările ulterioare, ale art. 6 și ale art. 8 alin. (1) din Legea nr. 178/2000 privind produsele cosmetice, republicată,
în temeiul prevederilor Hotărârii Guvernului nr. 168/2005 privind organizarea și funcționarea Ministerului Sănătății,
cu modificările și completările ulterioare,
văzând Referatul de aprobare al Direcției de sănătate publică din cadrul Ministerului Sănătății nr. E.N. 5.023/2005,
ministrul sănătății emite următorul ordin:
Art. 1. — Se aprobă Lista cuprinzând categoriile de
produse cosmetice, prevăzută în anexa I.
Art. 2. — Se aprobă Lista cuprinzând substanțele
interzise să fie utilizate în compoziția produselor cosmetice,
prevăzută în anexa II.
Art. 3. — Se aprobă Lista cu substanțele care pot fi
folosite numai în anumite limite de admisibilitate, prevăzută
în anexa III, Partea 1.
Art. 4. — Se aprobă Lista cu substanțele admise
provizoriu, prevăzută în anexa III, Partea 2.
Art. 5. — Se aprobă Lista coloranților admiși, prevăzută
în anexa IV, Partea 1.
Art. 6. — Se aprobă Lista coloranților admiși provizoriu
pentru a fi folosiți în compoziția produselor cosmetice,
prevăzută în anexa IV, Partea 2.
Art. 7. — Se aprobă Lista substanțelor care nu fac
obiectul prezentei reglementări, prevăzută în anexa V.
Art. 8. — Se aprobă Lista conservanților care pot fi
folosiți numai în anumite condiții și limite de admisibilitate —
Lista conservanților admiși, prevăzută în anexa VI,
Partea 1.
Art. 9. — Se aprobă Lista conservanților admiși
provizoriu, prevăzută în anexa VI, Partea 2.
Art. 10. — Se aprobă Lista cuprinzând filtrele UV
admise în produsele cosmetice, prevăzută în anexa VII,
Partea 1.

Art. 11. — Se aprobă Lista cuprinzând filtrele UV
admise provizoriu în produsele cosmetice, prevăzută în
anexa VII, Partea 2.
Art. 12. — Prevederile cuprinse în anexa II la nr. crt. 1113,
1134, 1135, 1136 și în anexa IV, Partea 1, coloranții cu
indexul de culoare CI 12150, 20170, 27290, intră în
vigoare la data de 1 ianuarie 2007.
Art. 13. — Anexele I—VII*) fac parte integrantă din
prezentul ordin.
Art. 14. — Direcția de sănătate publică din cadrul
Ministerului Sănătății și direcțiile de sănătate publică
județene și a municipiului București vor duce la îndeplinire
prevederile prezentului ordin.
Art. 15. — La data intrării în vigoare a prezentului ordin
se abrogă: Ordinul ministrului de stat, ministrul sănătății,
nr. 1.004/2000 pentru aprobarea listelor cuprinzând
substanțele prevăzute la art. 6 din Legea nr. 178/2000
privind produsele cosmetice, publicat în Monitorul Oficial al
României, Partea I, nr. 119 și nr. 119 bis din 8 martie
2001, cu modificările ulterioare, Ordinul ministrului sănătății
și familiei nr. 1.031/2002 pentru aprobarea listelor
cuprinzând substanțele ce pot fi utilizate în compoziția
produselor cosmetice, publicat în Monitorul Oficial al
României, Partea I, nr. 17 din 14 ianuarie 2003, cu
modificările ulterioare, Ordinul ministrului sănătății
nr. 1.198/2003 privind modificarea și completarea Ordinului
ministrului sănătății și familiei nr. 1.031/2002 pentru
aprobarea listelor cuprinzând substanțele ce pot fi utilizate

*) Anexele I—VII se publică ulterior în Monitorul Oficial al României, Partea I, nr. 71 bis în afara abonamentului, care se poate achiziționa de
la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

8

MONITORUL OFICIAL AL ROMÂNIEI, PARTEA I, Nr. 71/26.I.2006

în compoziția produselor cosmetice, publicat în Monitorul
Oficial al României, Partea I, nr. 50 din 21 ianuarie 2004,
Ordinul ministrului sănătății nr. 318/2005 privind modificarea
și completarea Ordinului ministrului sănătății și familiei
nr. 1.031/2002 pentru aprobarea listelor cuprinzând
substanțele ce pot fi utilizate în compoziția produselor
cosmetice, publicat în Monitorul Oficial al României, Partea
I, nr. 338 din 21 aprilie 2005, Ordinul ministrului sănătății
nr. 836/2005 privind modificarea și completarea Ordinului
ministrului sănătății și familiei nr. 1.031/2002 pentru
aprobarea listelor cuprinzând substanțele ce pot fi utilizate

în compoziția produselor cosmetice, publicat în Monitorul
Oficial al României, Partea I, nr. 720 din 9 august 2005,
Ordinul ministrului sănătății nr. 837/2005 privind modificarea
Ordinului ministrului sănătății nr. 1.004/2000 pentru
aprobarea listelor cuprinzând substanțele prevăzute la
art. 6 din Legea nr. 178/2000 privind produsele cosmetice,
publicat în Monitorul Oficial al României, Partea I, nr. 728
din 11 august 2005.
Art. 16. — Prezentul ordin se publică în Monitorul
Oficial al României, Partea I.

Ministrul sănătății,
Gheorghe Eugen Nicolăescu
București, 27 decembrie 2005.
Nr. 1.448.
MINISTERUL FINANȚELOR PUBLICE

ORDIN
privind modificarea Ordinului ministrului finanțelor publice nr. 86/2005
pentru reglementarea datei plății salariilor la instituțiile publice
În temeiul prevederilor art. 11 alin. (5) din Hotărârea Guvernului nr. 208/2005 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările și completările ulterioare,
ministrul finanțelor publice emite următorul ordin:
Art. I. — Anexa la Ordinul ministrului finanțelor publice
nr. 86/2005 pentru reglementarea datei plății salariilor la
instituțiile publice, cu modificările și completările ulterioare,
se completează cu codul 50 îAutoritatea Națională de
Supraveghere a Prelucrării Datelor cu Caracter Personal“,

pentru care data de plată a salariilor este data de 10 a
lunii curente, pentru luna precedentă.
Art. II. — Prezentul ordin se publică în Monitorul Oficial
al României, Partea I.

p. Ministrul finanțelor publice,
Doina-Elena Dascălu,
secretar de stat
București, 20 ianuarie 2006.
Nr. 77.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 71/26.I.2006 conține 8 pagini.

Prețul: 0,60 lei noi/6.000 lei vechi

&JUYDGY|071759]
ISSN 1453—4495

