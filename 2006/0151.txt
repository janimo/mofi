Anul 174 (XVIII) — Nr. 151

PARTEA

I

LEGI, DECRETE, HOTĂRÂRI ȘI ALTE ACTE

Joi, 16 februarie 2006

SUMAR

Pagina
DECIZII ALE CURȚII CONSTITUȚIONALE
Decizia nr. 24 din 12 ianuarie 2006 referitoare la
excepția de neconstituționalitate a dispozițiilor
art. 1 alin. (1), art. 3 alin. (2), art. 6 alin. (1) și
(2) art. 8 alin. (5), art. 10 și art. 11 1 din
Ordonanța Guvernului nr. 5/2001 privind procedura
somației de plată, precum și a ordonanței în
ansamblul ei ..............................................................
Decizia nr. 33 din 19 ianuarie 2006 referitoare la
excepția de neconstituționalitate a dispozițiilor
art. 218—225 din Codul de procedură civilă .........

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

81.

2–4

4–6

— Ordin al ministrului agriculturii, pădurilor și
dezvoltării rurale privind aprobarea structurii
serviciilor specifice și a tarifelor prin care se
constituie veniturile proprii ale Agenției Naționale
de Consultanță Agricolă, a cuantumului tarifelor,
precum și a modalităților de încasare și de
utilizare a fondurilor pentru anul 2006 ....................

6–8

2

MONITORUL OFICIAL AL ROMÂNIEI, PARTEA I, Nr. 151/16.II.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 24
din 12 ianuarie 2006

referitoare la excepția de neconstituționalitate a dispozițiilor art. 1 alin. (1), art. 3 alin. (2), art. 6
alin. (1) și (2), art. 8 alin. (5), art. 10 și art. 111 din Ordonanța Guvernului nr. 5/2001
privind procedura somației de plată, precum și a ordonanței în ansamblul ei
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Florentina Baltă
Benke Károly

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 1 alin. (1) și (2), art. 3 alin. (2), art. 6
alin. (1) și (2), art. 8, 10 și 11 1 din Ordonanța
Guvernului nr. 5/2001 privind procedura somației de plată,
excepție ridicată de Societatea Comercială îAsigurarea
Românească — Asirom“ — S.A. sucursala Mehedinți în
Dosarul nr. 4.167/2005 al Tribunalului Mehedinți — Secția
comercială și de contencios administrativ.
La apelul nominal răspunde autorul excepției, prin
consilier juridic, lipsă fiind celelalte părți, față de care
procedura de citare a fost legal îndeplinită.
Autorul excepției solicită admiterea acesteia, arătând, în
esență, că prevederile legale criticate nu permit o
examinare profundă a cauzei, ceea ce este de natură a
încălca art. 21 și 24 din Constituție. Totodată, se susține
că sunt încălcate și prevederile art. 16 din Constituție,
întrucât debitorii sunt defavorizați, în mod evident, în raport
cu creditorii.
Reprezentantul Ministerului Public pune concluzii de
respingere a excepției de neconstituționalitate, invocând în
acest sens jurisprudența în materie a Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 1 noiembrie 2005, pronunțată în
Dosarul nr. 4.167/2005, Tribunalul Mehedinți — Secția
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 1 alin. (1) și (2), ale art. 3 alin. (2), ale art. 6
alin. (1) și (2) și ale art. 8, 10 și 11 1 din Ordonanța
Guvernului nr. 5/2001 privind procedura somației de plată,
excepție ridicată de Societatea Comercială îAsigurarea
Românească — Asirom“ — S.A. sucursala Mehedinți într-o
cauză având ca obiect soluționarea cererii de anulare
formulate de autorul excepției împotriva unei hotărâri prin
care a fost admisă o cerere privind emiterea unei somații
de plată.
În motivarea excepției de neconstituționalitate autorul
acesteia susține că prevederile legale criticate contravin
dispozițiilor constituționale ale art. 16 alin. (1), ale art. 24
alin. (1), ale art. 21 alin. (1)—(3), ale art. 53 alin. (1), ale
art. 44 alin. (1), ale art. 129 și ale art. 135 alin. (1) și (6).
În acest sens, se arată că Ordonanța Guvernului

nr. 5/2001 nu permite o examinare profundă a pretențiilor
care fac obiectul judecății și îi favorizează pe creditori, ale
căror cereri se soluționează doar pe baza înscrisurilor
depuse, în detrimentul debitorilor, care sunt limitați în
dreptul lor de a se apăra. Totodată, se arată că limitarea
posibilităților debitorului de a se apăra cu toate mijloacele
de probă admise de lege în cazul unui litigiu nu poate fi
justificată prin caracterul special al procedurii.
Se apreciază că procedura somației de plată aduce
limitări dreptului debitorului de a exercita căile de atac
permise de dreptul comun, deși nu se regăsește în vreuna
dintre situațiile limitativ enunțate de art. 53 din Constituție,
ceea ce este de natură a îngrădi liberul acces la justiție.
Autorul excepției consideră că, îîn special“, dispozițiile
art. 1 alin. (1) și ale art. 10 alin. (2) din Ordonanța
Guvernului nr. 5/2001 încalcă dispozițiile constituționale
referitoare la dreptul de proprietate.
Tribunalul Mehedinți — Secția comercială și de
contencios administrativ consideră că excepția de
neconstituționalitate este neîntemeiată. În esență, se
apreciază că nu sunt încălcate textele constituționale
invocate, întrucât prin Ordonanța Guvernului nr. 5/2001 s-a
instituit o procedură specială, justificată de celeritatea
soluționării unor litigii, ceea ce simplifică demersul
jurisdicțional al creditorilor în vederea obținerii titlului
executoriu pentru realizarea creanței prin executare silită.
Potrivit prevederilor art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Avocatul Poporului consideră că excepția de
neconstituționalitate este neîntemeiată.
Președinții celor două Camere ale Parlamentului și
Guvernul nu au comunicat punctele lor de vedere asupra
excepției de neconstituționalitate ridicate.
C U R T E A,

examinând încheierea de sesizare, punctul de vedere al
Avocatului Poporului, raportul întocmit de judecătorulraportor, concluziile procurorului, susținerile părții prezente,
dispozițiile legale criticate, raportate la prevederile
Constituției, și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate, astfel cum a
fost formulat, îl constituie dispozițiile art. 1 alin. (1) și (2),
ale art. 3 alin. (2), ale art. 6 alin. (1) și (2) și ale art. 8,
10 și 11 1 din Ordonanța Guvernului nr. 5/2001 privind
procedura somației de plată, publicată în Monitorul Oficial

MONITORUL OFICIAL AL ROMÂNIEI, PARTEA I, Nr. 151/16.II.2006
al României, Partea I, nr. 422 din 30 iulie 2001, aprobată
cu modificări și completări prin Legea nr. 295/2002,
publicată în Monitorul Oficial al României, Partea I, nr. 380
din 5 iunie 2002. Curtea observă că, prin dispozițiile art. I
pct. 12 din Legea nr. 195/2004, publicată în Monitorul
Oficial al României, Partea I, nr. 470 din 26 mai 2004, au
fost abrogate prevederile art. 8 alin. (3) din Ordonanța
Guvernului nr. 5/2001, iar cele ale art. 8 alin. (5) din
aceeași ordonanță au fost modificate. Totodată, Legea
nr. 295/2002 a introdus art. 11 1 , iar, la rândul ei,
Ordonanța de urgență a Guvernului nr. 142/2002, publicată
în Monitorul Oficial al României, Partea I, nr. 804 din
5 noiembrie 2002, a modificat art. 6 alin. (1), art. 10
alin. (2) și art. 111 din Ordonanța Guvernului nr. 5/2001.
Curtea reține că, deși, în mod formal, autorul excepției
critică din punct de vedere al constituționalității sale întregul
text al art. 1 și al art. 8 din Ordonanța Guvernului
nr. 5/2001, în realitate, astfel cum rezultă din motivarea
excepției, acesta contestă doar constituționalitatea
dispozițiilor art. 1 alin. (1), respectiv ale art. 8 alin. (5) din
ordonanță. Totodată, Curtea observă că, astfel cum rezultă
din motivarea excepției, critica autorului acesteia se referă
și la Ordonanța Guvernului nr. 5/2001, în ansamblu.
Așadar, obiectul excepției de neconstituționalitate îl
constituie Ordonanța Guvernului nr. 5/2001 privind
procedura somației de plată, în ansamblul ei, precum și
art. 1 alin. (1), art. 3 alin. (2), art. 6 alin. (1) și (2), art. 8
alin. (5), art. 10 și art. 111 din aceeași ordonanță, iar
textele legale criticate au următorul cuprins:
— Art. 1 alin. (1): îProcedura somației de plată se
desfășoară, la cererea creditorului, în scopul realizării de
bunăvoie sau prin executare silită a creanțelor certe, lichide și
exigibile ce reprezintă obligații de plată a unor sume de bani,
asumate prin contract constatat printr-un înscris ori
determinate potrivit unui statut, regulament sau altui înscris,
însușit de părți prin semnătură ori în alt mod admis de lege și
care atestă drepturi și obligații privind executarea anumitor
servicii, lucrări sau orice alte prestații.“;
— Art. 3 alin. (2): îLa cerere se anexează contractul sau
orice alt înscris doveditor al sumelor datorate.“;
— Art. 6 alin. (1) și (2): î(1) Dacă nu a intervenit
închiderea dosarului în condițiile art. 5, judecătorul va examina
cererea pe baza actelor depuse, precum și a explicațiilor și
lămuririlor părților, ce i-au fost prezentate potrivit art. 4.
(2) Când în urma examinării prevăzute la alin. (1) constată
că pretențiile creditorului sunt justificate, judecătorul emite
ordonanța care va conține somația de plată către debitor,
precum și termenul de plată.“;
— Art. 8 alin. (5): “Hotărârea prin care a fost respinsă
cererea în anulare este irevocabilă.“;
— Art. 10: î(1) Cel interesat poate face contestație la
executare, potrivit dispozițiilor Codului de procedură civilă.
(2) Prin contestația la executare debitorul poate invoca
apărări de fond împotriva titlului executoriu, cu excepția cazului
în care a formulat, potrivit art. 8, cerere în anulare împotriva
ordonanței de admitere a cererii creditorului.“;
— Art. 111: î(1) Ordonanța privind somația de plată nu are
autoritate de lucru judecat cu privire la fondul raporturilor
juridice dintre părți.
(2) Prevederile art. 338 din Codul de procedură civilă se
aplică în mod corespunzător.“
Textele constituționale invocate în susținerea excepției
sunt cele ale art. 16 alin. (1) privind egalitatea în drepturi,
ale art. 21 alin. (1)—(3) privind accesul liber la justiție, ale
art. 24 alin. (1) privind dreptul la apărare, ale art. 44
alin. (1) și (2) teza întâi privind dreptul de proprietate
privată, ale art. 53 alin. (1) privind restrângerea exercițiului

3

unor drepturi sau al unor libertăți, ale art. 129 privind folosirea
căilor de atac și ale art. 136 alin. (5) privind economia.
Examinând excepția de neconstituționalitate ridicată,
Curtea reține următoarele:
În esență, autorul excepției apreciază că prevederile
legale criticate încalcă principiile constituționale ale egalității
în drepturi, ale accesului liber la justiție, ale dreptului la
apărare, precum și textele constituționale referitoare la
dreptul de proprietate privată, restrângerea exercițiului unor
drepturi și exercitarea căilor de atac.
I. Curtea reține că prevederile art. 10 din Ordonanța
Guvernului nr. 5/2001 nu au legătură cu soluționarea
cauzei, întrucât acestea se aplică în stadiul procesual al
contestației la executare, or, cauza de față se află în
stadiul procesual al cererii în anulare. În consecință, potrivit
prevederilor art. 29 alin. (1) și (6) din Legea nr. 47/1992
privind organizarea și funcționarea Curții Constituționale,
excepția de neconstituționalitate a art. 10 din Ordonanța
Guvernului nr. 5/2001 este inadmisibilă.
II. În ceea ce privește critica de neconstituționalitate a
Ordonanței Guvernului nr. 5/2001, în ansamblu, Curtea
constată că aceasta a mai format obiect al controlului de
constituționalitate sub aspectele criticate și în prezenta
cauză. Prin Decizia nr. 434 din 18 noiembrie 2003,
publicată în Monitorul Oficial al României, Partea I, nr. 77
din 29 ianuarie 2004, Curtea a statuat că Ordonanța
Guvernului nr. 5/2001 instituie o procedură specială și
accelerată, derogatorie de la normele procedurii civile,
pentru a asigura recuperarea într-un timp cât mai scurt a
creanțelor, ceea ce a și determinat limitarea mijloacelor de
probă, utilizabile în prima fază, la înscrisuri, completate de
explicațiile și lămuririle date de părți. Cu același prilej s-a
stabilit că această limitare este deopotrivă valabilă pentru
ambele părți, ele având condiții identice pentru exercitarea
dreptului la apărare. În acest sens, Curtea s-a mai
pronunțat și prin deciziile nr. 348 din 18 septembrie 2003,
publicată în Monitorul Oficial al României, Partea I, nr. 847
din 27 noiembrie 2003, și nr. 447 din 26 octombrie 2004,
publicată în Monitorul Oficial al României, Partea I, nr. 12
din 5 ianuarie 2005.
Totodată, prin Decizia nr. 280 din 1 iulie 2003, publicată
în Monitorul Oficial al României, Partea I, nr. 565 din
6 august 2003, Curtea a statuat că mijloacele procedurale
puse la îndemâna părților diferă tocmai datorită caracterului
special al procedurii, fără ca prin aceasta să se instituie
vreo discriminare, fără ca una dintre părți să fie
privilegiată, iar cealaltă dezavantajată. Prin aceeași decizie
Curtea a stabilit, prin prisma acestor considerente și având
în vedere garanțiile procesuale de care se bucură părțile,
că nu sunt încălcate prevederile art. 6 paragraful 1 din
Convenția pentru apărarea drepturilor omului și a libertăților
fundamentale.
Curtea reține că aceste considerente expuse mai sus
pun în evidență constituționalitatea dispozițiilor art. 1
alin. (1), ale art. 3 alin. (2) și ale art. 6 alin. (1) și (2) din
Ordonanța Guvernului nr. 5/2001, aceste dispoziții
aflându-se în legătură directă cu critica generală pe care o
face autorul excepției.
În ceea ce privește critica de neconstituționalitate a
dispozițiilor art. 8 alin. (5) din Ordonanța Guvernului
nr. 5/2001, în sensul că nu se prevede calea de atac
împotriva hotărârii de respingere a cererii în anulare,
Curtea s-a mai pronunțat, prin Decizia nr. 447 din
26 octombrie 2004, prilej cu care a constatat
constituționalitatea textului în cauză, stabilind că specificul
domeniului supus reglementării a impus adoptarea unor
soluții diferite față de cele din dreptul comun. Chiar dacă

4

MONITORUL OFICIAL AL ROMÂNIEI, PARTEA I, Nr. 151/16.II.2006

cererea în anulare este o cale de atac cu fizionomie
juridică proprie, iar hotărârea de respingere a acesteia este
irevocabilă, dispozițiile legale criticate sunt în deplină
concordanță cu prevederile art. 129 din Constituție, potrivit
cărora căile de atac se exercită îîn condițiile legii“.
Cu privire la constituționalitatea art. 111 din Ordonanța
Guvernului nr. 5/2001, în raport cu aspectele criticate,
Curtea s-a mai pronunțat, prin Decizia nr. 434 din
18 noiembrie 2003, reținând în esență că, în măsura în
care a rămas irevocabilă, ordonanța cu somația de plată,
emisă de judecător, are autoritate de lucru judecat numai
în privința obligațiilor de plată prevăzute la art. 1 alin. (1)
din Ordonanța Guvernului nr. 5/2001.

Totodată, Curtea constată că dispozițiile constituționale
referitoare la dreptul de proprietate privată, invocate în
susținerea excepției, nu au incidență în cauză, având în
vedere că procedura somației de plată este soluția pentru
neîndeplinirea unei obligații din partea debitorului și nu
pune în discuție vreo restrângere a dreptului de proprietate
privată a debitorului.
Neexistând elemente noi, de natură a determina
schimbarea jurisprudenței Curții, considerentele și soluția
deciziilor menționate își păstrează valabilitatea și în
prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

I. Respinge, ca fiind inadmisibilă, excepția de neconstituționalitate a dispozițiilor art. 10 din Ordonanța Guvernului
nr. 5/2001 privind procedura somației de plată, excepție ridicată de Societatea Comercială îAsigurarea Românească —
Asirom“ — S.A. sucursala Mehedinți în Dosarul nr. 4.167/2005 al Tribunalului Mehedinți — Secția comercială și de
contencios administrativ.
II. Respinge excepția de neconstituționalitate a dispozițiilor art. 1 alin. (1), art. 3 alin. (2), art. 6 alin. (1) și (2),
art. 8 alin. (5) și art. 111 din Ordonanța Guvernului nr. 5/2001 privind procedura somației de plată, precum și a
ordonanței în ansamblul ei, excepție ridicată de același autor în același dosar.
Definitivă și general obligatorie.
Pronunțată în ședința publică din data de 12 ianuarie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Benke Károly

CURTEA CONSTITUȚIONALĂ

D E C I Z I A Nr. 33
din 19 ianuarie 2006

referitoare la excepția de neconstituționalitate a dispozițiilor art. 218—225
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Antonia Constantin
Mihai Paul Cotta

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 218—225 din Codul de procedură civilă,
excepție ridicată de Laurențiu Cristea în Dosarul
nr. 609/CA/2005 al Tribunalului Prahova — Secția
comercială și de contencios administrativ II.

La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției ca neîntemeiată. Se apreciază că
modalitatea în care au fost reglementate textele criticate
este o opțiune a legiuitorului, iar nu o problemă de
constituționalitate. Totodată, se arată că dispozițiile art. 225
din Codul de procedură civilă au mai fost supuse
controlului de constituționalitate exercitat de Curte și s-a
statuat că sunt constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 6 septembrie 2005, pronunțată în
Dosarul nr. 609/CA/2005, Tribunalul Prahova — Secția

MONITORUL OFICIAL AL ROMÂNIEI, PARTEA I, Nr. 151/16.II.2006
comercială și de contencios administrativ II a sesizat
Curtea Constituțională cu excepția de neconstituționalitate
a dispozițiilor art. 218—225 din Codul de procedură civilă,
excepție ridicată de Laurențiu Cristea într-o cauză având
ca obiect soluționarea contestației formulate de acesta
împotriva ordinului de serviciu emis de unitatea la care
este încadrat.
În motivarea excepției de neconstituționalitate, astfel
cum rezultă din încheierea de sesizare, cu referire la
dispozițiile art. 218—225 din Codul de procedură civilă,
autorul acesteia susține că, îprin necomunicarea
interogatoriului [persoanei căreia urmează să i se
administreze această dovadă] și amânarea cauzei pentru
a-i da posibilitatea să citească întrebările și să pregătească
răspunsurile, i se încalcă dreptul la apărare prevăzut în
Constituție, rezultând deci că s-au avut în vedere
dispozițiile art. 24 din Constituție“.
Tribunalul Prahova — Secția comercială și de
contencios administrativ II consideră, în esență, că
împrejurarea luării la cunoștință de către partea interogată
a întrebărilor din interogatoriu în fața instanței, cu ocazia
administrării acestei probe, nu încalcă dreptul său la
apărare, partea păstrându-și dreptul de dispoziție în privința
răspunsului.
Guvernul apreciază că excepția de neconstituționalitate
este neîntemeiată, deoarece luarea la cunoștință a
întrebărilor din interogatoriu în fața instanței de judecată, cu
ocazia administrării probei, nu încalcă dreptul la apărare.
Totodată, în opinia Guvernului modul de aplicare a
dispozițiilor criticate nu constituie temei pentru admiterea
unei excepții de neconstituționalitate.
Avocatul Poporului consideră că prevederile criticate
sunt constituționale, întrucât îdispozițiile procedurale privind
administrarea probei cu interogatoriu reprezintă expresia
aplicării dispozițiilor constituționale ale art. 126 alin. (2),
potrivit cărora competența instanțelor judecătorești și
procedura de judecată sunt prevăzute numai prin lege“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate
ridicată.
Obiectul excepției de neconstituționalitate, astfel cum a
fost formulată, îl constituie art. 218—225 din Codul de
procedură civilă, care au următorul cuprins:
— Art. 218: îSe va putea încuviința chemarea la
interogator când este privitor la fapte personale, care, fiind în
legătură cu pricina, pot duce la dezlegarea ei.“;

5

— Art. 219: îCel chemat va fi întrebat de către președinte
asupra fiecărui fapt în parte.
Cu încuviințarea președintelui, fiecare dintre judecători,
procurorul, precum și partea potrivnică pot pune de-a dreptul
întrebări celui chemat la interogator.
Partea nu are voie să citească un răspuns scris de mai
înainte. Ea se poate folosi însă de însemnări, cu încuviințarea
președintelui, dar numai cu privire la cifre sau denumiri.
Dacă partea declară că pentru a răspunde trebuie să
cerceteze înscrisuri, se va putea soroci un nou termen pentru
interogator.“;
— Art. 220: îReprezentantul legal poate fi chemat
personal la interogatoriu pentru actele încheiate și faptele
săvârșite de el în această calitate.“;
— Art. 221: îRăspunsurile la interogator vor fi trecute pe
aceeași foaie cu întrebările. Interogatoriul va fi semnat pe
fiecare pagină de președinte, grefier, de cel care l-a propus,
precum și de partea care a răspuns după ce a luat cunoștință
de cuprins. Tot astfel vor fi semnate adăugirile, ștersăturile sau
schimbările aduse, sub pedeapsă de a nu fi ținute în seamă.
Dacă părțile nu voiesc sau nu pot să semneze, se va face
arătare în josul interogatoriului.“;
— Art. 222: îStatul și celelalte persoane juridice de drept
public, precum și persoanele juridice de drept privat, vor
răspunde în scris la interogatoriul ce li se va comunica.
Se exceptează societățile comerciale de persoane, ai căror
asociați cu drept de reprezentare vor fi citați personal la
interogator.“;
— Art. 223: îPartea care are domiciliul în străinătate va
putea fi interogată prin cel care o reprezintă în judecată.
În acest caz, interogatoriul va fi comunicat în scris
mandatarului, care va depune răspunsul părții dat în cuprinsul
unei procuri speciale și autentice. Dacă mandatarul este
avocat, procura specială certificată de acesta este
îndestulătoare.“;
— Art. 224: îInstanța poate încuviința luarea
interogatoriului la locuință, dacă partea este împiedicată de a
veni în fața instanței.“;
— Art. 225: îDacă partea, fără motive temeinice, refuză să
răspundă la interogator sau nu se înfățișează, instanța poate
socoti aceste împrejurări ca o mărturisire deplină sau numai ca
un început de dovadă în folosul părții potrivnice.“
Critica de neconstituționalitate constă, în esență, în
susținerea că dispozițiile art. 218—225 din Codul de
procedură civilă încalcă dreptul la apărare prevăzut de
art. 24 din Constituție prin aceea că nu prevăd
comunicarea interogatoriului și amânarea cauzei pentru a
da posibilitatea celui chemat la administrarea acestei
dovezi să citească întrebările și să pregătească
răspunsurile.
Examinând excepția de neconstituționalitate, astfel cum
a fost formulată, Curtea constată că prevederile art. 220,
222 și 223 din Codul de procedură civilă nu au legătură
cu soluționarea cauzei în care a fost ridicată excepția,
ținând seama că aceste dispoziții se referă la alte situații
decât cele în care se află autorul excepției, și anume la
chemarea la interogatoriu a reprezentantului legal, a
persoanelor juridice, sau la părțile cu domiciliul în
străinătate. În consecință, Curtea reține că, referitor la

6

MONITORUL OFICIAL AL ROMÂNIEI, PARTEA I, Nr. 151/16.II.2006

aceste texte legale, devin incidente dispozițiile art. 29
alin. (1) și (6) din Legea nr. 47/1992. Potrivit art. 29 alin. (1)
din Legea nr. 47/1992, îCurtea Constituțională decide asupra
excepțiilor ridicate în fața instanțelor judecătorești sau de
arbitraj comercial privind neconstituționalitatea unei legi sau
ordonanțe ori a unei dispoziții dintr-o lege sau dintr-o ordonanță
în vigoare, care are legătură cu soluționarea cauzei în orice
fază a litigiului și oricare ar fi obiectul acestuia“. În
conformitate cu prevederile alin. (6) al art. 29 din Legea
nr. 47/1992, excepția de neconstituționalitate este inadmisibilă
în cazul în care este contrară prevederilor alin. (1).
Analizând pe fond excepția de neconstituționalitate, cu
privire la celelalte texte criticate, Curtea constată că
dispozițiile art. 218, 219, 221, 224 și 225 din Codul de
procedură civilă reglementează condițiile în care poate fi
încuviințată chemarea la interogatoriu și procedura de
administrare a acestei dovezi, fără ca prin aceasta să se
încalce dreptul părților de a se apăra ori de a folosi un
avocat. Instituirea prin aceste texte a unei modalități de
administrare a dovezii cu interogatoriu în soluționarea
cauzelor civile este o opțiune a legiuitorului, în conformitate

cu dispozițiile art. 126 alin. (2) din Constituție, potrivit
cărora îCompetența instanțelor judecătorești și procedura de
judecată sunt prevăzute numai prin lege“. De asemenea,
Curtea reține că dispozițiile legale criticate nu sunt de natură
să încalce dreptul constituțional la apărare. Reglementarea
diferită de administrare a probei cu interogatoriu pentru
reprezentantul legal, persoanele juridice sau pentru părțile cu
domiciliul în străinătate este justificată în mod obiectiv și
rațional prin situația diferită în care se află acestea.
Textul art. 225 din Codul de procedură civilă a mai fost
supus controlului de constituționalitate. Prin Decizia nr. 38
din 6 februarie 2002, publicată în Monitorul Oficial al
României, Partea I, nr. 173 din 13 martie 2002, Curtea
Constituțională a respins excepția de neconstituționalitate
referitoare la mai multe dispoziții legale, printre care și
art. 225, constatând că nu sunt încălcate prevederile
art. 24 din Constituție privind dreptul la apărare.
Soluția adoptată în decizia menționată și considerentele
care au stat la baza acesteia își păstrează valabilitatea și
în cauza de față, neintervenind elemente noi de natură să
determine reconsiderarea jurisprudenței Curții.

Potrivit considerentelor expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

1. Respinge, ca inadmisibilă, excepția de neconstituționalitate a dispozițiilor art. 220, 222 și 223 din Codul de
procedură civilă, excepție ridicată de Laurențiu Cristea în Dosarul nr. 609/CA/2005 al Tribunalului Prahova — Secția
comercială și de contencios administrativ II.
2. Respinge, ca neîntemeiată, excepția de neconstituționalitate a dispozițiilor art. 218, 219, 221, 224 și 225 din
Codul de procedură civilă, excepție ridicată de același autor în același dosar.
Definitivă și general obligatorie.
Pronunțată în ședința publică din data de 19 ianuarie 2006.
PREȘEDINTELE CURȚII CONSTITUȚIONALE

prof. univ. dr. IOAN VIDA
Magistrat-asistent,
Mihai Paul Cotta

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind aprobarea structurii serviciilor specifice și a tarifelor prin care se constituie
veniturile proprii ale Agenției Naționale de Consultanță Agricolă, a cuantumului tarifelor,
precum și a modalităților de încasare și de utilizare a fondurilor pentru anul 2006
În baza prevederilor:
— Legii nr. 90/2001 privind organizarea și funcționarea Guvernului României și a ministerelor;
— art. 7 alin. (2) și (3) din Ordonanța Guvernului nr. 22/2005 privind reorganizarea activității de consultanță
agricolă, aprobată cu modificări și completări prin Legea nr. 77/2005, cu modificările ulterioare;
— Hotărârii Guvernului nr. 155/2005 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările și completările ulterioare, și ale Referatului de aprobare nr. 259 din 17 ianuarie 2006,

7

MONITORUL OFICIAL AL ROMÂNIEI, PARTEA I, Nr. 151/16.II.2006
ministrul agriculturii, pădurilor și dezvoltării rurale emite următorul ordin:
Art. 1. — Se aprobă structura serviciilor specifice și a
tarifelor prin care se constituie veniturile proprii ale Agenției
Naționale de Consultanță Agricolă, cuantumul tarifelor,
precum și modalitățile de încasare și de utilizare a
fondurilor pentru anul 2006, conform anexei nr. 1 care face
parte integrantă din prezentul ordin.
Art. 2. — Se aprobă structura tarifelor percepute pentru
acordarea unor servicii specifice agenților economici și/sau
în parteneriat privat, fermierilor, persoanelor fizice și
persoanelor fizice autorizate care își desfășoară activitatea

în domeniul agriculturii, pisciculturii, alimentației, silviculturii
și dezvoltării rurale, în vederea constituirii veniturilor proprii
ale Agenției Naționale de Consultanță Agricolă și ale
unităților subordonate acesteia în anul 2006, conform
anexei nr. 2 care face parte integrantă din prezentul ordin.
Art. 3. — Agenția Națională de Consultanță Agricolă va
duce la îndeplinire prevederile prezentului ordin.
Art. 4. — Prezentul ordin se publică în Monitorul Oficial
al României, Partea I.

Ministrul agriculturii, pădurilor și dezvoltării rurale,
Gheorghe Flutur
București, 6 februarie 2006.
Nr. 81.
ANEXA Nr. 1

I. Structura serviciilor specifice și a tarifelor prin care se constituie veniturile proprii ale Agenției Naționale
de Consultanță Agricolă, cuantumul tarifelor, precum și modalitățile de încasare și de utilizare a fondurilor
pentru anul 2006
Nr.
crt.

Servicii

1. Servicii de participare în cadrul târgurilor și expozițiilor organizate de către
Agenția Națională de Consultanță Agricolă (A.N.C.A.), prin rețeaua sa teritorială,
a firmelor care comercializează mașini și utilaje agricole, semințe, pesticide,
produse agricole, animale și altele
2. Servicii pentru organizarea de către A.N.C.A., prin rețeaua sa teritorială,
de loturi demonstrative și ferme-pilot, pentru firmele distribuitoare de inputuri
care vor primi la sfârșitul perioadei de contractare un raport detaliat
asupra rezultatelor obținute
3. Servicii de promovare a produselor comercializate, de către diverse firme,
în ziarele editate de către oficiile județene de consultanță agricolă
4. Servicii de multiplicare a materialelor informative de specialitate
5. Servicii privind elaborarea documentației la proiectele SAPARD
de peste 10.000 euro (echivalentul în lei)
6. Organizarea de cursuri de pregătire profesională a adulților*)
— tarif de înscriere
— tarif pentru eliberare certificat de calificare profesională
— eliberare carnet de conducere tractor în brazdă
7. Servicii pentu întocmirea documentației pentru constituirea de forme asociative
8. Servicii de contabilitate pentru ferme
9. Servicii pentru realizarea de cursuri finanțate de Agenția Națională
pentru Ocupare și Formare Profesională și alte instituții interesate
10. Servicii de locațiune a spațiilor disponibile care fac obiectul contractului
de locațiune încheiat între părți

Tarif

între 55 și 110 lei

între 55 și 550 lei

0,4 lei/cm2
0,25 lei/pagină
între 2% și 6%
din valoarea
proiectului
20 lei/cursant
40 lei/cursant
40 lei/cursant
200 lei
200 lei
între 30% și 50%
din valoarea cursului

*) Pensionarii și persoanele care primesc ajutor social, conform Legii nr. 67/1995, cu modificările și completările ulterioare, beneficiază de
gratuitate.

II. Modalități de utilizare a fondurilor rezultate din venituri proprii ale A.N.C.A. și ale unităților subordonate
acesteia în anul 2006
1. Completarea sumelor alocate prin Ordonanța Guvernului nr. 61/1998 pentru derularea acțiunilor de consultanță
agricolă și formare profesională (seminarii, târguri și expoziții interne și internaționale)
2. Cheltuieli curente (materiale și personal) și de capital în limita sumelor neacoperite din bugetul de stat, conform
legilor în vigoare.
III. Modalitățile de încasare a tarifelor percepute pentru serviciile prestate sunt prevăzute în Legea contabilității
nr. 82/1991, republicată, respectiv factură fiscală și chitanță fiscală
Utilizarea fondurilor se va face în ordinea priorităților propuse de fiecare oficiu județean de consultanță agricolă,
priorități care vor fi analizate și aprobate de către directorul general al A.N.C.A., care va dispune cheltuirea acestor
fonduri.

8

MONITORUL OFICIAL AL ROMÂNIEI, PARTEA I, Nr. 151/16.II.2006
ANEXA Nr. 2
STRUCTURA TARIFELOR

percepute pentru acordarea unor servicii specifice agenților economici și/sau în parteneriat privat,
fermierilor, persoanelor fizice și persoanelor fizice autorizate care își desfășoară activitatea în domeniul agriculturii,
pisciculturii, alimentației, silviculturii și dezvoltării rurale, în vederea constituirii veniturilor proprii
ale Agenției Naționale de Consultanță Agricolă și ale unităților subordonate acesteia în anul 2006
Structura tarifelor va avea următorul conținut:
1. tarife pentru întocmirea documentației necesare pentru
obținerea finanțărilor;
2. tarife acordate pentru consultanță de specialitate;
3. tarife rezultate din activitatea de instruire, calificare și
perfecționare profesională;

4. tarife obținute din orice activitate de diseminare a
informațiilor de specialitate, prin materiale tipărite și audiovideo;
5. tarife obținute în urma organizării de târguri, expoziții,
simpozioane, mese rotunde, loturi demonstrative, fermepilot.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 151/16.II.2006 conține 8 pagini.

Prețul: 0,60 lei noi/6.000 lei vechi

&JUYDGY|113275]
ISSN 1453—4495

