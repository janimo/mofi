Anul 174 (XVIII) — Nr. 632

PARTEA

I

LEGI, DECRETE, HOTĂRÂRI ȘI ALTE ACTE

Vineri, 21 iulie 2006

SUMAR

Nr.

334.
972.

849.

Pagina

Pagina
autorizarea și verificarea agenților economici care
desfășoară activități de proiectare, execuție și
exploatare în sectorul gazelor naturale .................

9–10

870.

— Ordin al ministrului sănătății publice privind
aprobarea Listei cu alimentele și ingredientele
alimentare și dozele maxime la care acestea pot
fi tratate cu radiații ionizante, în vederea autorizării
introducerii lor pe piață.............................................

10–11

871.

— Ordin al ministrului sănătății publice privind
aprobarea Procedurii de notificare a apelor
minerale naturale îmbuteliate, din care se separă
compușii de fier, mangan, sulf, arsen și constituenții
indezirabili ..................................................................

11–13

1.186. — Ordin al ministrului finanțelor publice privind
deschiderea procedurii de reorganizare judiciară
și faliment de către organele fiscale competente și
propunerile de numire a lichidatorilor ......................

LEGI ȘI DECRETE
— Lege privind finanțarea activității partidelor
politice și a campaniilor electorale ..........................
— Decret pentru promulgarea Legii privind
finanțarea activității partidelor politice și a
campaniilor electorale................................................

13–15

1–9

9

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Decizie a președintelui Autorității Naționale de
Reglementare în Domeniul Gazelor Naturale
pentru modificarea Deciziei președintelui Autorității
Naționale de Reglementare în Domeniul Gazelor
Naturale nr. 1.342/2004 privind aprobarea
Regulamentului pentru autorizarea și verificarea
persoanelor fizice care desfășoară activități de
proiectare, execuție și exploatare în sectorul
gazelor naturale și a Regulamentului pentru

LEGI

Nr.

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind finanțarea activității partidelor politice și a campaniilor electorale
Parlamentul României adoptă prezenta lege.
CAPITOLUL I
Dispoziții generale
Art. 1. — (1) Prezenta lege are drept scop asigurarea
egalității de șanse în competiția politică și a transparenței
în finanțarea activității partidelor politice și a campaniilor
electorale.
(2) Finanțarea publică sau privată nu poate urmări
limitarea independenței partidelor politice.

(3) Finanțarea activității partidelor politice se realizează
numai în condițiile legii.
Art. 2. — Partidele politice pot deține, în condițiile legii,
bunuri mobile și imobile care sunt necesare realizării
activității specifice.
Art. 3. — (1) Sursele de finanțare a activității unui partid
politic sunt:
a) cotizații ale membrilor de partid;
b) donații, legate și alte liberalități;

2

MONITORUL OFICIAL AL ROMÂNIEI, PARTEA I, Nr. 632/21.VII.2006

c) venituri provenite din activități proprii, conform art. 12;
d) subvenții de la bugetul de stat.
(2) Partidele politice nu pot avea și folosi alte surse de
finanțare decât cele prevăzute la alin. (1).
(3) Partidele politice au obligația de a-și organiza
contabilitate proprie, conform reglementărilor contabile în
vigoare.
(4) Operațiunile de încasări și plăți ale partidelor politice
se efectuează prin conturi bancare, în lei și în valută,
deschise la bănci cu sediul în România, potrivit legii.
(5) Veniturile realizate din activitățile prevăzute la
alin. (1) lit. c) sunt scutite de impozite și taxe.
CAPITOLUL II
Finanțarea privată
SECȚIUNEA 1
Cotizații

Art. 4. — (1) Cuantumul cotizațiilor, repartizarea și
utilizarea acestora se stabilesc prin hotărâri ale partidului
politic, potrivit statutului propriu.
(2) Veniturile totale provenite din cotizații sunt
neplafonate.
(3) Suma cotizațiilor plătite într-un an de un membru de
partid nu poate depăși 48 de salarii minime brute pe țară.
Salariul de bază minim brut pe țară luat ca referință este
cel existent la data de 1 ianuarie a anului respectiv.
(4) Partidele politice au obligația de a publica în
Monitorul Oficial al României, Partea I, cuantumul total al
veniturilor din cotizații până la data de 31 martie a anului
următor, precum și lista membrilor de partid care au plătit
într-un an cotizații a căror valoare însumată depășește
10 salarii minime brute pe țară.
(5) Lista prevăzută la alin. (4) trebuie să cuprindă
următoarele elemente: numele și prenumele membrului de
partid, cetățenia, codul numeric personal, valoarea și data
la care a fost plătită cotizația.
SECȚIUNEA a 2-a
Donații

Art. 5. — (1) Donațiile primite de un partid politic într-un
an fiscal nu pot depăși 0,025% din veniturile prevăzute în
bugetul de stat pe anul respectiv.
(2) În anul fiscal în care au loc alegeri generale locale,
parlamentare, pentru Parlamentul European sau alegerea
Președintelui României, plafonul va fi de 0,050% din
veniturile prevăzute în bugetul de stat pe anul respectiv.
(3) Donațiile primite de la o persoană fizică într-un an
pot fi de până la 200 de salarii de bază minime brute pe
țară, la valoarea existentă la data de 1 ianuarie a anului
respectiv.
(4) Donațiile primite de la o persoană juridică într-un an
pot fi de până la 500 de salarii de bază minime brute pe
țară, la valoarea existentă la data de 1 ianuarie a anului
respectiv.
(5) Suma totală a donațiilor făcute de persoanele
juridice controlate direct sau indirect de o altă persoană ori

de un grup de persoane fizice sau juridice nu poate depăși
limitele prevăzute la alin. (3) și (4).
(6) Valoarea justă a bunurilor mobile și imobile donate
partidului, precum și a serviciilor prestate acestuia cu titlu
gratuit se include în valoarea donațiilor, în limitele
prevăzute la alin. (1)—(4).
(7) Se interzice persoanelor juridice care, la data
efectuării donației, au datorii exigibile mai vechi de 60 de
zile la bugetul de stat, bugetul asigurărilor sociale sau la
bugetele locale să facă donații partidelor politice, cu
excepția situației când au de recuperat sume mai mari
decât datoria proprie.
(8) La efectuarea donației, partidul politic are obligația
de a solicita persoanei juridice donatoare prezentarea unei
declarații pe propria răspundere privind respectarea
condiției prevăzute la alin. (7).
(9) Este interzisă acceptarea sub orice formă, directă
sau indirectă, de către partidele politice, a donațiilor de
bunuri materiale ori sume de bani sau prestarea de servicii
gratuite făcute cu scopul evident de a obține un avantaj
economic ori politic sau cu încălcarea dispozițiilor alin. (8).
Art. 6. — Reducerile de preț care depășesc 20% din
valoarea bunurilor sau serviciilor oferite partidelor politice și
candidaților independenți se vor considera donații și se vor
înregistra distinct în contabilitatea proprie a partidului ori a
candidatului independent, conform normelor emise de
Ministerul Finanțelor Publice.
Art. 7. — (1) La primirea donației sunt obligatorii
verificarea și înregistrarea identității donatorului, indiferent
de caracterul public sau confidențial al acesteia.
(2) La solicitarea scrisă a donatorului, identitatea sa
rămâne confidențială, în situația în care donația se
situează în limita sumei anuale de 10 salarii de bază
minime brute pe țară.
(3) Suma totală primită de un partid politic ca donații
confidențiale nu poate depăși echivalentul a 0,006% din
veniturile prevăzute în bugetul de stat pe anul respectiv.
Art. 8. — (1) Toate donațiile vor fi evidențiate în mod
corespunzător în documentele contabile, cu menționarea
datei la care au fost făcute și a altor informații care să
permită identificarea surselor de finanțare.
(2) Donațiile de bunuri și servicii prestate cu titlu gratuit
vor fi reflectate în contabilitate la valoarea justă și stabilită
în condițiile legii.
(3) Nu sunt considerate donații activitățile prestate pe
bază de voluntariat în condițiile legii.
Art. 9. — (1) Partidele politice au obligația de a publica
în Monitorul Oficial al României, Partea I, lista persoanelor
fizice și juridice care au făcut într-un an fiscal donații a
căror valoare cumulată depășește 10 salarii de bază
minime brute pe țară, precum și suma totală a donațiilor
confidențiale primite până la data de 31 martie a anului
următor.
(2) Lista prevăzută la alin. (1) trebuie să conțină
următoarele elemente:
a) pentru persoanele fizice: numele și prenumele
membrului de partid, codul numeric personal, cetățenia,
valoarea, felul donației și data la care a fost efectuată;

MONITORUL OFICIAL AL ROMÂNIEI, PARTEA I, Nr. 632/21.VII.2006
b) pentru persoanele juridice: denumirea, sediul,
naționalitatea, codul unic de înregistrare, valoarea, felul
donației și data la care a fost efectuată donația.
Art. 10. — (1) Este interzisă folosirea resurselor
financiare, umane și tehnice aparținând instituțiilor publice,
regiilor autonome, companiilor naționale, societăților
comerciale sau societăților bancare la care sunt acționari
majoritari statul ori unități administrativ-teritoriale, pentru
sprijinirea activității partidelor politice sau a campaniei
electorale a acestora, altfel decât în condițiile stabilite de
legile electorale.
(2) Partidele politice nu pot accepta donații sau servicii
prestate cu titlu gratuit de la o autoritate ori instituție
publică, de la o regie autonomă, de la o companie
națională, societate comercială sau societate bancară cu
capital integral ori majoritar de stat.
(3) Este interzisă acceptarea donațiilor din partea unui
sindicat sau a unui cult religios, indiferent de natura
acestora.
(4) Sumele primite cu încălcarea prevederilor alin. (2) și
(3) se confiscă și se fac venit la bugetul de stat.
(5) Prevederile alin. (1)—(4) se aplică în mod
corespunzător alianțelor politice, alianțelor electorale,
precum și candidaților independenți.
Art. 11. — (1) Acceptarea donațiilor din partea altor
state ori a organizațiilor din străinătate, precum și din
partea persoanelor fizice sau juridice străine este interzisă.
(2) Fac excepție de la prevederile alin. (1) donațiile
constând în bunuri materiale necesare activității politice, dar
care nu sunt materiale de propagandă electorală, primite
de la organizații politice internaționale la care partidul politic
respectiv este afiliat sau de la partide politice ori formațiuni
politice aflate în relații de colaborare politică. Pot fi primite
și materiale de propagandă care se folosesc numai în
cadrul campaniei electorale pentru alegerea reprezentanților
României în Parlamentul European.
(3) Donațiile prevăzute la alin. (2) se publică în
Monitorul Oficial al României, Partea I, până la data de
31 martie a anului următor.
(4) Donațiile prevăzute la alin. (2) sunt scutite de plata
taxelor vamale, cu excepția mijloacelor de transport.
(5) Sumele primite cu încălcarea prevederilor alin. (1) se
confiscă și se fac venit la bugetul de stat.
SECȚIUNEA a 3-a
Alte surse de venituri

Art. 12. — (1) Partidele politice nu pot desfășura
activități specifice societăților comerciale. Fac excepție
următoarele activități din care partidele politice pot obține
venituri:
a) editarea, realizarea și difuzarea publicațiilor ori a altor
materiale de propagandă și cultură politică proprii;
b) organizarea de întruniri și seminarii cu tematică
politică, economică sau socială;
c) acțiunile culturale, sportive și distractive;
d) serviciile interne;

3

e) închirierea spațiilor aflate în patrimoniul propriu pentru
conferințe sau acțiuni social-culturale și pentru organizarea
birourilor parlamentare;
f) înstrăinarea terenurilor și clădirilor din patrimoniu, dar
numai după cel puțin 10 ani de la înregistrarea în
patrimoniu, cu excepția partidelor politice aflate în curs de
dizolvare. Termenul de 10 ani nu se aplică în situația
bunurilor imobiliare moștenite;
g) înstrăinarea bunurilor mobile din patrimoniu, numai
dacă nu reprezintă acte de comerț.
(2) Partidele politice pot obține venituri din dobânzi
bancare.
(3) Partidele politice au obligația de a publica în
Monitorul Oficial al României, Partea I, cuantumul total al
veniturilor provenite din alte surse, până la data de
31 martie a anului următor.
Art. 13. — (1) Dacă un partid este asociat, conform
legii, cu o formațiune nepolitică, aportul financiar al
acesteia din urmă la forma respectivă de asociere nu
poate depăși într-un an fiscal valoarea de 500 de salarii
de bază minime brute pe țară, la data de 1 ianuarie a
anului respectiv.
(2) Aportul financiar total în forme de asociere cu
formațiuni nepolitice nu poate avea într-un an o valoare
mai mare decât echivalentul a 0,006% din veniturile
prevăzute în bugetul de stat pe anul respectiv.
(3) Sumele primite cu încălcarea prevederilor alin. (1) și
(2) se confiscă și se fac venit la bugetul de stat.
(4) Partidele politice au obligația de a publica în
Monitorul Oficial al României, Partea I, cuantumul total al
sumelor ce fac obiectul alin. (1), până la data de
31 martie a anului următor.
CAPITOLUL III
Finanțarea publică
Subvenții de la bugetul de stat

Art. 14. — (1) Partidele politice primesc anual subvenție
de la bugetul de stat, în condițiile legii.
(2) Suma alocată anual partidelor politice nu poate fi
mai mare de 0,04% din veniturile prevăzute în bugetul de
stat. Pentru partidele politice care promovează femei pe
listele electorale, pe locuri eligibile, suma alocată de la
bugetul de stat va fi majorată proporțional cu numărul
mandatelor obținute în alegeri de candidații femei.
(3) Subvenția de la bugetul de stat se acordă în funcție
de următoarele criterii:
a) numărul de voturi primite în alegerile parlamentare;
b) numărul de voturi primite în alegerile locale.
(4) În cazul alianțelor politice sau electorale, subvenția
se va împărți, potrivit înțelegerii, între membrii alianței sau,
în lipsa unei înțelegeri, după numărul de mandate obținute.
Art. 15. — 75% din bugetul anual acordat partidelor
politice vor fi împărțite partidelor politice, proporțional cu
numărul de voturi primite la alegerile parlamentare,
respectiv media voturilor valabil exprimate pentru Camera
Deputaților și Senat, dacă au realizat pragul electoral.
Art. 16. — 25% din bugetul anual acordat partidelor
politice vor fi împărțite partidelor politice, proporțional cu

4

MONITORUL OFICIAL AL ROMÂNIEI, PARTEA I, Nr. 632/21.VII.2006

numărul de voturi valabil exprimate, primite la alegerile
locale pentru alegerea consilierilor județeni și consilierilor
din cadrul municipiului București, dacă au obținut cel puțin
50 de mandate de consilier județean și de consilier din
cadrul municipiului București.
Art. 17. — Formațiunile politice și alianțele politice sau
electorale primesc anual subvenții de la bugetul de stat în
condițiile legii.
Art. 18. — (1) Subvenția de la bugetul de stat se varsă
lunar în contul fiecărui partid politic, prin bugetul Autorității
Electorale Permanente, și se reflectă distinct în evidența
contabilă a partidelor politice.
(2) La nivelul Autorității Electorale Permanente se
constituie un compartiment specializat pentru alocarea
subvenției de la bugetul de stat.
Art. 19. — (1) Acordarea subvenției de la bugetul de
stat poate fi suspendată temporar, prin decizie a Autorității
Electorale Permanente, pentru încălcarea dispozițiilor
prevăzute la art. 3 alin. (3), art. 4 alin. (4), art. 9, art. 11
alin. (3), art. 12 alin. (1), art. 13 alin. (4), art. 39 și art. 40
alin. (2), până la îndeplinirea cerințelor legale.
(2) Autoritatea Electorală Permanentă notifică în
prealabil partidului politic neregulile constatate și termenul
de remediere a acestora.
(3) Termenul acordat partidelor politice pentru
remedierea neregulilor constatate nu poate fi mai mare de
15 zile.
(4) Decizia de suspendare temporară a acordării
tranșelor lunare de la bugetul de stat poate fi contestată
în termen de 15 zile de la comunicare la instanța de
contencios administrativ compententă, care trebuie să se
pronunțe în termen de 15 zile de la sesizare. Hotărârea
instanței este definitivă și irevocabilă.
(5) În termen de 10 zile de la notificarea scrisă a
partidului politic referitoare la remedierea neregulilor
constatate, Autoritatea Electorală Permanentă se pronunță
asupra ridicării suspendării tranșelor lunare.
Art. 20. — (1) Veniturile care provin din subvenții de la
bugetul de stat pot avea următoarele destinații:
a) cheltuieli materiale pentru întreținerea și funcționarea
sediilor;
b) cheltuieli de personal;
c) cheltuieli pentru presă și propagandă;
d) cheltuieli privind organizarea de activități cu caracter
politic;
e) cheltuieli de deplasare în țară și în străinătate;
f) cheltuieli pentru telecomunicații;
g) cheltuieli cu delegațiile din străinătate;
h) cheltuieli cu cotizațiile datorate organizațiilor politice
internaționale la care este afiliat partidul politic;
i) investiții în bunuri mobile și imobile, necesare
activității partidelor respective;
j) cheltuieli de protocol;
k) cheltuieli de birotică;
l) cheltuieli pentru campania electorală.
(2) Este interzisă folosirea veniturilor provenite din
subvenții de la bugetul de stat pentru oricare alte destinații
decât cele prevăzute la alin. (1).

(3) Eficiența și oportunitatea acestor cheltuieli se
hotărăsc de organele de conducere ale partidelor politice,
potrivit statutului lor și dispozițiilor legale.
Art. 21. — (1) Autoritățile administrației publice centrale
și locale asigură cu prioritate, în termen de cel mult 90 de
zile de la solicitare, spații pentru sediile centrale și locale
ale partidelor politice, precum și terenurile aferente, la
cererea motivată a acestora.
(2) Partidele politice pot primi cel mult câte un sediu pe
unitate administrativ-teritorială.
(3) Închirierea de către autoritățile locale a spațiilor
destinate sediilor partidelor politice urmează regimul juridic
prevăzut pentru închirierea spațiilor cu destinație de
locuință.
(4) Partidele politice care își încetează activitatea ca
urmare a reorganizării, autodizolvării sau dizolvării
pronunțate prin hotărâri definitive ale instanțelor
judecătorești sunt obligate să predea autorităților
administrației publice locale, în termen de 30 de zile,
spațiile pe care le-au deținut cu contract de închiriere
încheiat cu acestea. Spațiile deținute în proprietate vor fi
transmise în condițiile legii.
(5) În termen de 30 de zile, Tribunalul București va
comunica Ministerului Administrației și Internelor încetarea
activității partidului politic.
(6) În termen de 15 zile de la primirea comunicării,
Ministerul Administrației și Internelor va transmite
respectivele hotărâri către instituția prefectului din toate
județele și din municipiul București, în vederea preluării
sediilor închiriate de autoritățile publice, prin executorii
judecătorești, dacă nu au fost predate în termenul legal.
Art. 22. — Plata tuturor cheltuielilor legate de
telecomunicații, energie electrică și termică, gaze, apă,
canal etc. ale unui partid cade în sarcina exclusivă a
acestuia și se face la tariful spațiilor cu destinație de
locuință.
CAPITOLUL IV
Finanțarea în timpul campaniilor electorale
SECȚIUNEA 1
Contribuțiile pentru campania electorală

Art. 23. — (1) Donațiile și legatele primite după
deschiderea campaniilor electorale de la persoanele fizice
sau juridice trebuie declarate Autorității Electorale
Permanente de către mandatarul financiar, în termen de
5 zile lucrătoare de la primire.
(2) Donațiile și legatele primite după deschiderea
campaniilor electorale pot fi folosite pentru campania
electorală a unui partid numai după declararea lor la
Autoritatea Electorală Permanentă.
Art. 24. — (1) Este interzisă finanțarea campaniei
electorale, în mod direct sau indirect, de către persoane
fizice ori juridice străine.
(2) Sumele astfel primite se confiscă și se fac venit la
bugetul de stat.
Art. 25. — (1) Se interzice finanțarea în orice mod a
campaniei electorale a unui partid, a unei alianțe a

MONITORUL OFICIAL AL ROMÂNIEI, PARTEA I, Nr. 632/21.VII.2006
acestora sau a unui candidat independent de către o
autoritate publică, instituție publică, regie autonomă,
companie națională, societate comercială ori societate
bancară, la care sunt acționari majoritari statul sau unități
administrativ-teritoriale, ori de către societăți comerciale
care desfășoară activități finanțate din fonduri publice.
Interdicția se aplică în cazul societăților comerciale care, cu
12 luni înainte de începerea campaniei electorale, au
desfășurat activități finanțate din fonduri publice.
(2) Se interzice finanțarea în orice mod a campaniei
electorale a unui partid, a unei alianțe a acestora sau a
unui candidat independent de către sindicate, culte
religioase, asociații ori fundații din străinătate.
(3) Sumele primite cu încălcarea alin. (1) și (2) se
confiscă și se fac venit la bugetul de stat.
SECȚIUNEA a 2-a
Mandatarul financiar

Art. 26. — (1) Primirea donațiilor sau a legatelor de la
persoane fizice ori juridice se face numai printr-un
mandatar financiar, desemnat în acest scop de conducerea
partidului.
(2) Mandatarul financiar este obligat să țină evidența
operațiunilor financiare, după cum urmează:
a) la nivel național, în cazul alegerilor pentru funcția de
Președinte al României și pentru alegerea reprezentanților
României în Parlamentul European;
b) pentru fiecare circumscripție electorală în parte, în
cazul alegerilor pentru Camera Deputaților și, respectiv,
pentru Senat;
c) pentru fiecare circumscripție electorală județeană, în
cazul alegerilor pentru funcțiile de consilieri județeni;
d) pentru fiecare circumscripție electorală locală, în
cazul candidaților pentru funcțiile de primar și consilieri
locali.
(3) Mandatarul financiar are următoarele atribuții:
a) organizează evidența veniturilor primite pentru
campania electorală, a transferurilor altor fonduri provenite
din veniturile obținute în afara perioadei electorale și a
cheltuielilor efectuate pentru campania electorală;
b) verifică legalitatea operațiunilor financiare efectuate în
campania electorală, respectarea prevederilor privind
donațiile înregistrate în perioada campaniei electorale;
c) înaintează Autorității Electorale Permanente raportul
privind respectarea condițiilor legale privind finanțarea
partidelor politice pe perioada campaniei electorale.
(4) Mandatarul financiar răspunde solidar cu partidul
care l-a desemnat de legalitatea operațiunilor financiare
efectuate în perioada campaniei electorale și de
respectarea prevederilor art. 23—25.
(5) Mandatarul financiar poate fi o persoană fizică sau
juridică.

5

(6) Un partid poate avea mai mulți mandatari financiari,
la nivel central, pentru filiale sau pentru candidați; în acest
caz se vor delimita împuternicirile acestora și se va
desemna un mandatar financiar coordonator.
(7) Mai multe partide nu pot folosi serviciile aceluiași
mandatar, cu excepția situației în care partidele fac parte
din aceeași alianță politică sau electorală.
(8) Calitatea de mandatar financiar se dobândește
numai după înregistrarea sa oficială la Autoritatea
Electorală Permanentă și se aduce la cunoștință publică
prin presă sau prin publicarea pe pagina de internet a
partidului.
Art. 27. — Prevederile art. 26 se aplică în mod
corespunzător și candidaților independenți.
Art. 28. — Cheltuielile legate de organizarea și
desfășurarea operațiunilor electorale se suportă de la
bugetul de stat ori, după caz, de la bugetele locale sau
județene, potrivit dispozițiilor legilor electorale.
Art. 29. — (1) Accesul la serviciile publice de radio și
de televiziune în cadrul campaniei electorale, precum și la
locurile speciale de afișaj electoral este garantat și se
asigură potrivit dispozițiilor legilor electorale.
(2) Partidele și alianțele politice, precum și candidații
independenți au obligația de a imprima pe toate materialele
de propagandă electorală următoarele date:
a) numele candidatului independent, denumirea partidului
politic sau a alianței politice ori electorale care le-a
comandat, după caz;
b) denumirea operatorului economic care le-a realizat.
(3) Cheltuielile privitoare la realizarea materialelor de
propagandă electorală sunt suportate exclusiv de
beneficiarii acestora — candidați independenți, partide
politice sau alianțe politice ori electorale.
(4) Partidele și alianțele politice, precum și candidații
independenți sunt obligați să declare Autorității Electorale
Permanente, prin mandatar financiar, numărul de materiale
de propagandă electorale produse, defalcat pe categorii.
(5) Este considerat material de propagandă electorală
orice material scris, audio sau video, care îndeplinește
următoarele condiții:
a) se referă la un candidat sau partid clar identificat;
b) este utilizat în perioada campaniei electorale, stabilită
potrivit legilor privitoare la organizarea alegerilor;
c) are obiectiv electoral și se adresează publicului larg;
d) depășește limitele activității jurnalistice de informare
a publicului.
(6) Materialele scrise, audio sau video folosite în
alegerea organelor de conducere ale partidelor politice nu
pot fi utlilizate cu încălcarea prevederilor alin. (5) lit. b)—d).
SECȚIUNEA a 3-a
Limitele maxime ale cheltuielilor

Art. 30. — (1) Limita maximă a cheltuielilor care pot fi
efectuate de un partid politic sau alianță politică ori
electorală în fiecare campanie electorală se calculează prin
însumarea valorilor maxime permise prin lege pentru
fiecare candidat propus pentru alegeri.

6

MONITORUL OFICIAL AL ROMÂNIEI, PARTEA I, Nr. 632/21.VII.2006

(2) Valorile maxime permise pentru fiecare candidat sunt
stabilite în funcție de salariul de bază minim brut pe țară,
existent la data de 1 ianuarie a anului electoral, după cum
urmează:
a) 350 de salarii de bază minime brute pe țară, pentru
fiecare candidat la funcția de deputat sau senator;
b) 2.500 de salarii de bază minime brute pe țară,
pentru fiecare candidat pentru postul de reprezentant al
României în Parlamentul European;
c) 50 de salarii de bază minime brute pe țară, pentru
fiecare candidat la funcția de consilier județean sau
consilier local în Consiliul General al Municipiului București;
d) 30 de salarii de bază minime brute pe țară, pentru
fiecare candidat la funcția de consilier local în consiliile
municipiilor reședință de județ și în consiliile sectoarelor
municipiului București;
e) 25 de salarii minime brute pe țară, pentru fiecare
candidat la funcția de consilier local în consiliile municipiilor
și orașelor;
f) 20 de salarii minime brute pe țară, pentru fiecare
candidat la funcția de consilier local în consiliile comunale;
g) 10.000 de salarii de bază minime brute pe țară,
pentru fiecare candidat la funcția de primar general al
municipiului București;
h) 2.500 de salarii de bază minime brute pe țară,
pentru fiecare candidat la funcția de primar al unui sector
al municipiului București ori al unui municipiu sau oraș;
i) 30 de salarii de bază minime brute pe țară, pentru
fiecare candidat la funcția de primar al unei comune.
(3) Limitele maxime ale cheltuielilor prevăzute la
alin. (2) se aplică și candidaților independenți.
Art. 31. — (1) Candidații propuși pentru alegeri de un
partid politic pot finanța activități de propagandă electorală
doar prin intermediul partidului politic.
(2) Sumele de bani primite de la candidații propuși
pentru alegeri de un partid politic sunt considerate donații
și li se aplică în mod corespunzător prevederile prezentei
legi.
Art. 32. — (1) Până la validarea mandatelor,
conducerea partidului, a organizației județene sau, după
caz, candidatul independent va depune la Autoritatea
Electorală Permanentă o declarație privind respectarea
plafoanelor prevăzute la art. 30 alin. (2).
(2) Sumele ce depășesc plafoanele prevăzute la art. 30
alin. (2) se fac venit la bugetul de stat.
Art. 33. — (1) Limita maximă a cheltuielilor care pot fi
efectuate de un partid, o alianță politică sau de un
candidat independent în campania electorală pentru
alegerea Președintelui României este de 25.000 de salarii
de bază minime brute pe țară.
(2) Prevederile art. 23—29, ale art. 32, 39, 42 și 47 se
aplică în mod corespunzător.
(3) În cazul în care alegerile pentru Președintele
României au loc în același timp cu alegerile pentru
Camera Deputaților și Senat, partidele care propun un
candidat la funcția de Președinte al României vor desemna
un mandatar special pentru campania electorală a
candidatului în cauză.

Art. 34. — Atunci când un candidat este propus pentru
mai multe funcții într-o campanie electorală, limita maximă
a cheltuielilor ce pot fi efectuate se stabilește la valoarea
cea mai mare, potrivit art. 30 sau 33, după caz.
CAPITOLUL V
Controlul finanțării partidelor politice
și a campaniilor electorale
Art. 35. — (1) Autoritatea Electorală Permanentă este
autoritatea publică abilitată să controleze respectarea
prevederilor legale privind finanțarea partidelor politice, a
alianțelor politice sau electorale, a candidaților independenți
și a campaniilor electorale.
(2) Controlul privind subvențiile de la bugetul de stat va
fi efectuat în mod simultan și de Curtea de Conturi,
conform dispozițiilor Legii nr. 94/1992 privind organizarea și
funcționarea Curții de Conturi, republicată, cu modificările și
completările ulterioare.
(3) În cadrul Autorității Electorale Permanente se
înființează, în termen de 60 de zile de la data intrării în
vigoare a prezentei legi, Departamentul de control al
finanțării partidelor politice și a campaniilor electorale, prin
suplimentarea schemei de personal existente.
(4) Departamentul de control al finanțării partidelor
politice și a campaniilor electorale este condus de un
director general, numit în termen de 90 de zile de la
intrarea în vigoare a prezentei legi.
(5) Poate fi numit director general al Departamentului de
control al finanțării partidelor politice și a campaniilor
electorale orice persoană care îndeplinește cumulativ
următoarele condiții:
a) poate ocupa o funcție, în condițiile stabilite la art. 11
alin. (1) lit. a)—h) din Legea nr. 7/2006 privind statutul
funcționarului public parlamentar;
b) are studii superioare în domeniul științelor economice
sau juridice;
c) nu a fost membru al unui partid politic în ultimii
5 ani.
(6) Concursul pentru ocuparea funcției prevăzute la
alin. (4) este organizat de o comisie specială, formată din
7 membri, numită în termen de 30 de zile de la intrarea în
vigoare a prezentei legi, prin ordin al președintelui
Autorității Electorale Permanente, alcătuită din cadre
didactice cu pregătire economică sau juridică.
(7) Comisia prevăzută la alin. (6) va stabili regulamentul
de concurs și va desemna candidatul câștigător al
concursului, care va fi numit în funcție de către
președintele Autorității Electorale Permanente, în termen de
15 zile de la desemnare.
(8) Directorul general al Departamentului de control al
finanțării partidelor politice și a campaniilor electorale are
următoarele atribuții exclusive:
a) organizează activitatea de control al finanțării
partidelor politice;
b) coordonează activitatea personalului din subordine;
c) propune președintelui Autorității Electorale Permanente
aplicarea sancțiunilor prevăzute de prezenta lege.

MONITORUL OFICIAL AL ROMÂNIEI, PARTEA I, Nr. 632/21.VII.2006
Art. 36. — (1) Anual și ori de câte ori este sesizată,
Autoritatea Electorală Permanentă verifică pentru fiecare
partid respectarea prevederilor legale referitoare la
finanțarea partidelor politice.
(2) Autoritatea Electorală Permanentă poate fi sesizată
de către orice persoană care prezintă dovezi cu privire la
nerespectarea prevederilor legale referitoare la finanțarea
partidelor politice.
(3) Fapta persoanei prevăzute la alin. (2) de a face
afirmații mincinoase cu privire la nerespectarea prevederilor
legale referitoare la finanțarea partidelor politice constituie
infracțiune și se pedepsește cu închisoare de la un an la
3 ani.
(4) Raportul anual se publică în Monitorul Oficial al
României, Partea I, și pe pagina de internet a Autorității
Electorale Permanente până la data de 31 martie a anului
următor.
(5) Autoritatea Electorală Permanentă poate controla
respectarea prevederilor legale referitoare la finanțarea
partidelor politice și atunci când există suspiciuni de
încălcare a prevederilor legale privitoare la finanțarea
partidelor, la sesizarea oricăror persoane interesate sau din
oficiu.
(6) Rezultatele fiecărui control efectuat se publică în
Monitorul Oficial al României, Partea I, și pe pagina de
internet a Autorității Electorale Permanente, în termen de
15 zile de la efectuare.
Art. 37. — Autoritățile publice au obligația de a sprijini
Autoritatea Electorală Permanentă în efectuarea controlului
finanțării partidelor politice.
Art. 38. — (1) În termen de 15 zile de la publicarea
rezultatului alegerilor, mandatarul financiar este obligat să
depună la Autoritatea Electorală Permanentă un raport
detaliat al veniturilor și cheltuielilor electorale pentru fiecare
partid politic sau candidat independent.
(2) Rapoartele se publică de Autoritatea Electorală
Permanentă în Monitorul Oficial al României, Partea I, în
termen de 30 de zile de la publicarea rezultatului
alegerilor.
(3) Candidaților declarați aleși nu li se pot valida
mandatele dacă raportul detaliat al veniturilor și cheltuielilor
electorale pentru fiecare partid politic sau candidat
independent nu a fost depus în condițiile legii.
Art. 39. — (1) Pentru verificarea legalității încasărilor și
a plăților efectuate de partidele politice, Autoritatea
Electorală Permanentă poate solicita declarații și
documentele suplimentare pe care le consideră necesare.
(2) Partidele politice au obligația de a prezenta în
termen de 15 zile reprezentanților Autorității Electorale
Permanente documentele solicitate.
(3) În termen de 30 de zile de la primirea raportului
sau, după caz, a documentelor suplimentare solicitate,
Autoritatea Electorală Permanentă se va pronunța, prin
hotărâre, asupra corectitudinii evidențelor contabile
electorale și asupra legalității plăților făcute.

7

(4) Dacă se constată nereguli se vor aplica sancțiunile
prevăzute de prezenta lege.
(5) Hotărârea pronunțată potrivit alin. (3) poate fi
atacată la instanța competentă în condițiile legii.
Art. 40. — (1) Autoritatea Electorală Permanentă are
obligația de a publica pe pagina de internet proprie toate
raportările obligatorii a fi publicate în Monitorul Oficial al
României, Partea I, conform art. 4 alin. (4), art. 9 alin. (1)
și (2), art. 11 alin. (3), art. 12 alin. (3), art. 13 alin. (4) și
art. 38 alin. (2), precum și declarațiile prevăzute la art. 23.
(2) Partidele politice au obligația să furnizeze în format
electronic datele prevăzute la alin. (1).
CAPITOLUL VI
Sancțiuni
Art. 41. — (1) Constituie contravenții, dacă nu au fost
săvârșite astfel încât, potrivit legii penale, să constituie
infracțiuni, și se sancționează cu amendă de la 5.000 lei la
25.000 lei încălcarea dispozițiilor prevăzute la: art. 3
alin. (2) și (3), art. 4 alin. (3) și (4), art. 5, 6, 7, 8, 9,
art. 10 alin. (2) și (3), art. 11 alin. (1) și (3), art. 12
alin. (1) și (3), art. 13 alin. (1) și (2), art. 20 alin. (2),
art. 23, art. 24 alin. (1), art. 25 alin. (1) și (2), art. 26
alin. (1), (2) și (7), art. 29 alin. (2)—(4) și (6), art. 30
alin. (2) și (3), art. 31, 38 și art. 39 alin. (2).
(2) Sancțiunile se pot aplica, după caz, partidului politic,
candidatului independent, mandatarului financiar și/sau
donatorului care a încălcat dispozițiile prevăzute la alin. (1).
Art. 42. — (1) În situațiile prevăzute la art. 41 alin. (1),
contravenientul varsă la bugetul de stat sumele de bani
și/sau contravaloarea bunurilor și serviciilor care au
constituit obiectul contravenției, pe baza hotărârii Autorității
Electorale Permanente.
(2) În același mod se fac venit la bugetul de stat
donațiile acceptate de un partid politic în curs de dizolvare
sau de un partid politic care acționează în baza statutului
modificat, deși modificările nu au fost comunicate
Tribunalului București, conform prevederilor legale, sau
instanța a respins cererea de încuviințare a modificării
statutului.
Art. 43. — (1) Contravențiile prevăzute la art. 41 se
constată de către reprezentanții Autorității Electorale
Permanente, iar sancțiunea se aplică prin decizie a
Autorității Electorale Permanente.
(2) Decizia Autorității Electorale Permanente poate fi
atacată la instanța competentă, în condițiile legii.
Art. 44. — Prevederile art. 41 și 43 se completează cu
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări
prin Legea nr. 180/2002, cu modificările și completările
ulterioare.
Art. 45. — (1) În termen de 30 de zile de la data
rămânerii definitive și irevocabile a hotărârii judecătorești
pronunțate asupra procesului-verbal de constatare a
contravenției sau, după caz, de la expirarea termenului de

8

MONITORUL OFICIAL AL ROMÂNIEI, PARTEA I, Nr. 632/21.VII.2006

contestare a procesului-verbal de constatare a
contravenției, sumele echivalente amenzilor neachitate se
pot reține din tranșele lunare ce urmează a fi achitate cu
titlu de finanțare publică, cu aplicarea în mod
corespunzător a procedurii privind executarea silită prin
poprire, prevăzută de Ordonanța Guvernului nr. 92/2003
privind Codul de procedură fiscală, republicată, cu
modificările și completările ulterioare.
(2) Ministerul Finanțelor Publice, prin organele sale
abilitate, informează Autoritatea Electorală Permanentă
despre neachitarea în termenul prevăzut la alin. (1) a
amenzilor aplicate de Autoritatea Electorală Permanentă.
Art. 46. — (1) În cazul în care, prin hotărâre judecătorească
definitivă, unul sau mai mulți candidați declarați aleși ai
unui partid politic au fost condamnați pentru o infracțiune
în legătură cu finanțarea partidului politic ori, după caz, a
campaniei electorale, aceștia devin incompatibili cu statutul
de parlamentar sau de ales local pentru mandatul obținut,
care este anulat.
(2) Prin hotărâri ale Camerelor Parlamentului ori, după
caz, ale consiliului județean sau local, se constată starea
de incompatibilitate, iar locurile de deputați, senatori ori
consilieri devenite vacante vor fi ocupate de supleanții de
pe lista partidului politic respectiv.
(3) Dispozițiile alin. (1) și (2) se aplică și alianțelor
politice, alianțelor electorale și candidaților independenți, în
acest caz locul devenit vacant urmând a fi ocupat de
supleantul de pe lista partidului politic ori alianței electorale
care a obținut cel mai mare număr de voturi valabil
exprimate.
Art. 47. — Prin regulamentele Camerelor Parlamentului,
precum și prin regulamentele consiliilor județene și locale
se va reglementa procedura de aplicare a măsurilor
prevăzute la art. 46.
CAPITOLUL VII
Dispoziții tranzitorii și finale
Art. 48. — Dispozițiile prezentei legi se aplică în mod
corespunzător și organizațiilor cetățenilor aparținând
minorităților naționale care sunt asimilate partidelor politice,
alianțelor politice, alianțelor electorale și candidaților
independenți, în condițiile legii electorale.
Art. 49. — (1) Autoritatea Electorală Permanentă
păstrează un registru fiscal al partidelor politice, al
alianțelor politice și al candidaților independenți, în care vor
fi trecute toate datele referitoare la activitatea financiară a
acestora, precum și la sancțiunile aplicate.
(2) În termen de 120 de zile de la intrarea în vigoare a
prezentei legi, Autoritatea Electorală Permanentă va prelua
pe bază de proces-verbal de predare-primire registrul fiscal
de la Curtea de Conturi.
Art. 50. — Legea nr. 373/2004 pentru alegerea Camerei
Deputaților și a Senatului, publicată în Monitorul Oficial al
României, Partea I, nr. 887 din 29 septembrie 2004, cu
modificările și completările ulterioare, se modifică după cum
urmează:

1. La articolul 28, alineatul (2) va avea următorul
cuprins:
î(2) Organizarea și funcționarea aparatului propriu al
Autorității Electorale Permanente, numărul de posturi,
statutul personalului, atribuțiile acestuia și structura
organizatorică se stabilesc prin regulamentul de organizare
și funcționare, aprobat prin hotărâre a birourilor permanente
ale celor două Camere ale Parlamentului, la propunerea
Autorității Electorale Permanente. Personalul Autorității
Electorale Permanente are același statut cu personalul din
aparatul celor două Camere ale Parlamentului. La
organizarea și funcționarea aparatului propriu nu se aplică
prevederile art. XVI din titlul III al cărții a II-a din Legea
nr. 161/2003 privind unele măsuri pentru asigurarea
transparenței în exercitarea demnităților publice, a funcțiilor
publice și în mediul de afaceri, prevenirea și sancționarea
corupției, cu modificările și completările ulterioare.“
2. La articolul 29, alineatul (4) va avea următorul
cuprins:
î(4) În îndeplinirea atribuțiilor sale, Autoritatea Electorală
Permanentă adoptă decizii, hotărâri și instrucțiuni, care se
semnează de președinte și se contrasemnează de
vicepreședinți. Hotărârile Autorității Electorale Permanente
se publică în Monitorul Oficial al României, Partea I, și
sunt obligatorii pentru toate organismele și autoritățile cu
atribuții electorale.“
Art. 51. — Prin hotărâre a birourilor permanente ale
celor două Camere ale Parlamentului se aprobă noua
structură organizatorică a Autorității Electorale Permanente,
în vederea asigurării funcționării Departamentului de control
al finanțării partidelor politice și a campaniilor electorale și
a compartimentului specializat pentru alocarea subvenției
de la bugetul de stat.
Art. 52. — (1) În termen de 90 de zile de la intrarea în
vigoare a prezentei legi se vor elabora și supune aprobării,
prin hotărâre a Guvernului, la propunerea Autorității
Electorale Permanente, normele metodologice de aplicare a
prevederilor prezentei legi.
(2) Normele metodologice vor reglementa obligatoriu:
a) contabilitatea curentă a partidelor politice;
b) modalitățile și formatul de înregistrare, evidență și
publicitate a donațiilor, cotizațiilor și veniturilor proprii ale
partidelor politice;
c) acordarea și utilizarea subvențiilor de la bugetul de
stat;
d) modalitățile și formatul specifice de înregistrare a
veniturilor și cheltuielilor în campania electorală;
e) atribuțiile mandatarului financiar;
f) procedura și metodologia controlului.
Art. 53. — (1) Prezenta lege intră în vigoare la 30 de
zile de la publicarea în Monitorul Oficial al României,
Partea I, cu excepția următoarelor dispoziții, care intră în
vigoare la data de 1 ianuarie 2007, referitoare la:
a) acordarea subvențiilor de la bugetul de stat;
b) Autoritatea Electorală Permanentă, cu excepția
art. 35 alin. (3)—(8).

MONITORUL OFICIAL AL ROMÂNIEI, PARTEA I, Nr. 632/21.VII.2006

9

(2) La data intrării în vigoare a prezentei legi, Legea

modificările ulterioare, se abrogă, cu excepția dispozițiilor

nr. 43/2003 privind finanțarea activității partidelor politice și

referitoare la acordarea subvențiilor de la bugetul de stat

a campaniilor electorale, publicată în Monitorul Oficial al

și la Curtea de Conturi, care se abrogă la data de

României, Partea I, nr. 54 din 30 ianuarie 2003, cu

1 ianuarie 2007.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 17 iulie 2006.
Nr. 334.

PREȘEDINTELE ROMÂNIEI

DECRET
pentru promulgarea Legii privind finanțarea
activității partidelor politice și a campaniilor electorale
În temeiul prevederilor art. 77 alin. (1) și ale art. 100 alin. (1) din
Constituția României, republicată,
d e c r e t e a z ă :

Președintele României

Articol unic. — Se promulgă Legea privind finanțarea activității
partidelor politice și a campaniilor electorale și se dispune publicarea acestei
legi în Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 14 iulie 2006.
Nr. 972.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

AUTORITATEA NAȚIONALĂ DE REGLEMENTARE ÎN DOMENIUL GAZELOR NATURALE

DECIZIE
pentru modificarea Deciziei președintelui Autorității Naționale de Reglementare
în Domeniul Gazelor Naturale nr. 1.342/2004 privind aprobarea Regulamentului pentru autorizarea
și verificarea persoanelor fizice care desfășoară activități de proiectare, execuție și exploatare
în sectorul gazelor naturale și a Regulamentului pentru autorizarea și verificarea
agenților economici care desfășoară activități de proiectare, execuție și exploatare
în sectorul gazelor naturale
Având în vedere dispozițiile art. 8 lit. c) și ale art. 10 alin. (4) și (5) din Legea gazelor nr. 351/2004, cu
modificările și completările ulterioare,
președintele Autorității Naționale de Reglementare în Domeniul Gazelor Naturale emite următoarea decizie:
Art. I. — Anexa nr. 2 îRegulament pentru autorizarea și
verificarea agenților economici care desfășoară activități de
proiectare, execuție și exploatare în sectorul gazelor

naturale“ la Decizia președintelui Autorității Naționale de
Reglementare în Domeniul Gazelor Naturale nr. 1.342/2004
privind aprobarea Regulamentului pentru autorizarea și

10

MONITORUL OFICIAL AL ROMÂNIEI, PARTEA I, Nr. 632/21.VII.2006

verificarea persoanelor fizice care desfășoară activități de
proiectare, execuție și exploatare în sectorul gazelor
naturale și a Regulamentului pentru autorizarea și
verificarea agenților economici care desfășoară activități de
proiectare, execuție și exploatare în sectorul gazelor
naturale, publicată în Monitorul Oficial al României, Partea I,
nr. 1.017 din 4 noiembrie 2004, se modifică după cum
urmează:
1. La articolul 17, alineatul (6) va avea următorul
cuprins:
î(6) Operatorii economici care nu au desfășurat activități
în baza tipurilor de autorizații pe care le solicită la
ANRGN, precum și cei care, din motive temeinic justificate,
independente de voința acestora, nu au finalizat procesul
de certificare, pot prezenta în locul certificatelor emise de
organismele de certificare, care atestă implementarea
sistemului de management al calității și/sau al mediului,
precizate la art. 7 lit. d), art. 8 lit. f), art. 9 lit. d), art. 10
lit. g), art. 11 lit. c), art. 12 lit. f), art. 13 lit. b) și la art. 14
lit. h), contractele încheiate cu aceste organisme de
certificare, cu termen de finalizare maximum 3 ani de la
data semnării acestora.“
2. La articolul 18, alineatul (4) va avea următorul
cuprins:
î(4) Nu pot primi autorizație solicitanții aflați în
procedura reorganizării judiciare sau a falimentului și nici

solicitanții cărora le-a fost retrasă o autorizație precum cea
solicitată, într-o perioadă de un an anterior înregistrării
cererii.“
3. La articolul 29, alineatul (3) va avea următorul
cuprins:
î(3) În situația în care operatorul economic titular de
autorizație notifică, în termenul stipulat la art. 26 alin. (2),
în legătură cu modificările intervenite în cadrul societății, de
natura celor precizate la art. 26 alin. (1) lit. c) și d), și
dacă se constată neîndeplinirea condițiilor legale de
autorizare, ANRGN:
a) suspendă autorizația pe o perioadă determinată; în
această situație, titularul autorizației are obligația de a
depune la ANRGN, cu cel puțin 15 zile anterior expirării
termenului de suspendare, documentele care să ateste
îndeplinirea cerințelor legale de autorizare;
b) revocă autorizația, dacă situația creată nu este
remediată până la sfârșitul duratei de suspendare.“
Art. II. — Compartimentele de resort din cadrul
Autorității Naționale de Reglementare în Domeniul Gazelor
Naturale și operatorii economici autorizați să desfășoare
activități în sectorul gazelor naturale vor duce la îndeplinire
prevederile prezentei decizii.
Art. III. — Prezenta decizie se publică în Monitorul
Oficial al României, Partea I.

Președintele Autorității Naționale de Reglementare
în Domeniul Gazelor Naturale,
Ștefan Cosmeanu
București, 12 iulie 2006.
Nr. 849.
MINISTERUL SĂNĂTĂȚII PUBLICE

ORDIN
privind aprobarea Listei cu alimentele și ingredientele alimentare și dozele maxime
la care acestea pot fi tratate cu radiații ionizante, în vederea autorizării introducerii lor pe piață
În temeiul prevederilor Ordinului ministrului sănătății și familiei, al ministrului agriculturii, alimentației și pădurilor și
al președintelui Comisiei Naționale pentru Controlul Activităților Nucleare nr. 855/2001/98/90/2002 pentru aprobarea
Normelor privind alimentele și ingredientele alimentare tratate cu radiații ionizante,
având în vedere prevederile Hotărârii Guvernului nr. 862/2006 privind organizarea și funcționarea Ministerului
Sănătății Publice,
văzând Referatul de aprobare al Autorității de Sănătate Publică nr. E.N. 2.139 din 17 iulie 2006,
ministrul sănătății publice emite următorul ordin:
Art. 1. — Se aprobă Lista cu alimentele și ingredientele
alimentare și dozele maxime la care acestea pot fi tratate
cu radiații ionizante, în vederea autorizării introducerii lor pe
piață, prevăzută în anexa care face parte integrantă din
prezentul ordin.
Art. 2. — Autoritatea de Sănătate Publică din Ministerul
Sănătății Publice, autoritățile de sănătate publică județene
și a municipiului București, institutele de sănătate publică și

centrele de sănătate publică vor duce la îndeplinire
prevederile prezentului ordin.
Art. 3. — Prezentul ordin transpune Directiva
nr. 1999/3/EC din 22 februarie 1999 care stabilește lista
alimentelor și ingredientelor alimentare tratate cu radiații
ionizante, publicată în Jurnalul Oficial al Comunităților
Europene nr. L 66/24 din 13 martie 1999.
Art. 4. — Prezentul ordin va fi publicat în Monitorul
Oficial al României, Partea I.

Ministrul sănătății publice,
Gheorghe Eugen Nicolăescu
București, 17 iulie 2006.
Nr. 870.

11

MONITORUL OFICIAL AL ROMÂNIEI, PARTEA I, Nr. 632/21.VII.2006
ANEXĂ
LISTA

cu alimentele și ingredientele alimentare și dozele maxime la care acestea
pot fi tratate cu radiații ionizante, în vederea autorizării introducerii lor pe piață
Nivelul maxim
al dozei totale medii
de radiație
absorbită (kGy)

Categoria de produse alimentare

Plante aromatice uscate, condimente și ingrediente vegetale

10

MINISTERUL SĂNĂTĂȚII PUBLICE

ORDIN
privind aprobarea Procedurii de notificare a apelor minerale naturale îmbuteliate,
din care se separă compușii de fier, mangan, sulf, arsen și constituenții indezirabili
În conformitate cu art. 8 lit. b) și c) și art. 14 alin. (1) lit. a) și alin. (2) lit. c) din Normele tehnice de exploatare
și comercializare a apelor minerale naturale, aprobate prin Hotărârea Guvernului nr. 1.020/2005,
în temeiul prevederilor Hotărârii Guvernului nr. 862/2006 privind organizarea și funcționarea Ministerului Sănătății
Publice,
văzând Referatul de aprobare al Autorității de Sănătate Publică nr. E.N./2.140 din 17 iulie 2006,
ministrul sănătății publice emite următorul ordin:
Art. 1. — Se aprobă Procedura de notificare a apelor
minerale naturale îmbuteliate, din care se separă compușii de
fier, mangan, sulf, arsen și constituenții indezirabili, prevăzută

în anexa care face parte integrantă din prezentul ordin.
Art. 2. — Prezentul ordin se publică în Monitorul Oficial
al României, Partea I.

Ministrul sănătății publice,
Gheorghe Eugen Nicolăescu
București, 17 iulie 2006.
Nr. 871.
ANEXĂ

PROCEDURA DE NOTIFICARE
a apelor minerale naturale îmbuteliate, din care se separă compușii de fier, mangan, sulf, arsen
și constituenții indezirabili
Art. 1. — Apele minerale naturale îmbuteliate, din care
se separă compușii de fier, mangan, sulf, arsen și
constituenții indezirabili, în conformitate cu art. 8 lit. b) și
c) și art. 14 alin. (1) lit. a) și alin. (2) lit. c) din Normele
tehnice de exploatare și comercializare a apelor minerale
naturale,
aprobate
prin
Hotărârea
Guvernului
nr. 1.020/2005, sunt notificate la Ministerul Sănătății
Publice, prin institutele de sănătate publică din București,
Cluj-Napoca, Iași, Timișoara și Centrul de Sănătate Publică
Târgu Mureș.
Art. 2. — (1) Ministerul Sănătății Publice asigură accesul
solicitanților la formularul electronic de notificare pentru
apele minerale naturale îmbuteliate, din care se separă
compușii de fier, mangan, sulf, arsen și constituenții
indezirabili, prin afișarea acestuia pe website-ul Ministerului
Sănătății Publice.
(2) Ministerul Sănătății Publice ține îRegistrul apelor
minerale naturale îmbuteliate, din care se separă compușii
de fier, mangan, sulf, arsen și constituenții indezirabili“,

care sunt notificate, și administrează baza de date aferentă
pe website-ul oficial al Ministerului Sănătății Publice.
Art. 3. — În vederea notificării, producătorul, importatorul
sau responsabilul cu punerea pe piață pentru prima dată a
produsului, conform art. 2 din normele tehnice aprobate
prin Hotărârea Guvernului nr. 1.020/2005, depune la
institutele de sănătate publică din București, Cluj-Napoca,
Iași, Timișoara și Centrul de Sănătate Publică Târgu Mureș
formularul de notificare prevăzut în anexa nr. 1 la prezenta
procedură de notificare, completat, împreună cu modelul de
etichetă pentru produsul pentru care se solicită notificarea.
Art. 4. — (1) Instituțiile prevăzute la art. 1 desemnează,
prin decizie semnată de conducătorul instituției, personalul
responsabil cu activitatea de notificare a apelor minerale
naturale îmbuteliate.

12

MONITORUL OFICIAL AL ROMÂNIEI, PARTEA I, Nr. 632/21.VII.2006

(2) Personalul responsabil pentru notificarea apelor
minerale naturale îmbuteliate are următoarele atribuții:
a) evaluează conformitatea documentației depuse cu
prevederile legale privind notificarea și transmite
solicitantului, în termen de 72 de ore lucrătoare, formularul
de confirmare a notificării, prevăzut în anexa nr. 2 la
prezenta procedură de notificare;
b) asigură notificarea directă în baza de date aflată pe
website-ul oficial al Ministerului Sănătății Publice, prin
accesarea acesteia pe bază de parolă.

Art. 5. — Notificarea apelor minerale naturale
îmbuteliate, din care se separă compușii de fier, mangan,
sulf, arsen și constituenții indezirabili, eliberată în baza
prezentului ordin, este valabilă atât timp cât nu se modifică
procedeele de tratare și compoziția inscripționată pe
eticheta produsului.
Art. 6. — Verificarea respectării prevederilor art. 14 din
normele tehnice aprobate prin Hotărârea Guvernului
nr. 1.020/2005 se va face de către reprezentanții inspecției
sanitare de stat din cadrul autorităților de sănătate publică
județene și a municipiului București.

ANEXA Nr. 1
la procedură

FORMULAR DE NOTIFICARE

a apelor minerale naturale îmbuteliate, din care se separă compușii de fier, mangan, sulf,
arsen și constituenții indezirabili
1. Datele persoanei fizice/juridice care solicită notificarea (numele, adresa, telefon, fax,
număr de înregistrare în registrul comerțului/CUI)
Producător/Importator*)
....................................................................................................................................................................
....................................................................................................................................................................
2. Denumirea comercială a produsului:
....................................................................................................................................................................
....................................................................................................................................................................
3. Tipul de apă minerală naturală îmbuteliată:
[conform art. 8 lit. b) și c) din Normele tehnice de exploatare și comercializare a apelor
minerale naturale, aprobate prin Hotărârea Guvernului nr. 1.020/2005, publicată în Monitorul Oficial
al României, Partea I, nr. 854 din 22 septembrie 2005]
....................................................................................................................................................................
....................................................................................................................................................................
4. Denumirea sursei:
....................................................................................................................................................................
....................................................................................................................................................................
5. Documente necesare:
Autorizație sanitară pentru producerea de apă îmbuteliată (conform Hotărârii Guvernului
nr. 974/2004 pentru aprobarea Normelor de supraveghere, inspecție sanitară și monitorizare a
calității apei potabile și a Procedurii de autorizare sanitară a producției și distribuției apei potabile,
publicată în Monitorul Oficial al României, Partea I, nr. 669 din 26 iulie 2004) nr. ............................,
eliberată de ............................. la data ................................
6. Informații privind compoziția produsului:
Precizați caracteristicile apei minerale naturale îmbuteliate [conform art. 14 alin. (2) lit. a), b)
și c) din normele tehnice aprobate prin Hotărârea Guvernului nr. 1.020/2005] și anexați buletinele
de analiză a apei la sursă și după aplicarea procedeului de tratare, eliberate de laboratoarele
acreditate:
....................................................................................................................................................................
....................................................................................................................................................................
*) Importatorul sau persoana responsabilă cu punerea pe piață pentru prima dată a produsului va prezenta dovada
înregistrării sau a oricărei alte proceduri similare din țara de origine, pentru completarea pct. 5.

13

MONITORUL OFICIAL AL ROMÂNIEI, PARTEA I, Nr. 632/21.VII.2006
7. Etichetare:
— indicați tipul de tratament aplicat apei minerale naturale, conform art. 8 lit. b) și c) din
normele tehnice aprobate prin Hotărârea Guvernului nr. 1.020/2005, prin completarea cu un X a
următoarelor rubrici:
Separarea, prin tratare cu aer îmbogățit cu ozon, a compușilor de:
— fier
— mangan
— sulf
— arsen
Separarea constituenților indezirabili, alții decât cei prevăzuți la art. 8 lit. a)
sau b) din normele tehnice aprobate prin Hotărârea Guvernului nr. 1.020/2005;
enumerați acești compuși.
— anexați copia etichetei în format electronic/pe hârtie, într-o formă lizibilă.

ANEXA Nr. 2
la procedură

MINISTERUL SĂNĂTĂȚII PUBLICE
INSTITUTUL DE SĂNĂTATE PUBLICĂ

....................................................
FORMULAR DE CONFIRMARE A NOTIFICĂRII

în Registrul apelor minerale naturale îmbuteliate, din care se separă compușii de fier,
mangan, sulf, arsen și constituenții indezirabili
Notificarea nr. ............... din ...............
1.
telefon,
2.
3.

Datele de identificare a persoanei fizice/juridice care a solicitat notificarea (numele, adresa,
fax, număr de înregistrare în registrul comerțului)
Denumirea comercială a produsului
Notificare primită la data de:
Directorul Institutului de Sănătate Publică ....................................,
.................................

MINISTERUL FINANȚELOR PUBLICE

ORDIN
privind deschiderea procedurii de reorganizare judiciară și faliment
de către organele fiscale competente și propunerile de numire a lichidatorilor
În temeiul art. 11 alin. (5) din Hotărârea Guvernului nr. 208/2005 privind organizarea și funcționarea Ministerului
Finanțelor Publice și a Agenției Naționale de Administrare Fiscală, cu modificările și completările ulterioare,
având în vedere dispozițiile Legii nr. 64/1995 privind procedura reorganizării judiciare și a falimentului, republicată,
cu modificările și completările ulterioare, și ale Legii nr. 85/2006 privind procedura insolvenței,
ministrul finanțelor publice emite următorul ordin:
Art. 1. — În vederea deschiderii procedurii de faliment,
organele fiscale competente vor respecta termenele și
condițiile reglementate de Ordonanța Guvernului
nr. 92/2003 privind Codul de procedură fiscală, republicată,
cu modificările și completările ulterioare, precum și de
Legea nr. 64/1995 privind procedura reorganizării judiciare
și a falimentului, republicată, cu modificările și completările
ulterioare, respectiv de Legea nr. 85/2006 privind procedura
insolvenței.
Art. 2. — Organele fiscale formulează cereri de
deschidere a procedurii insolvenței pentru debitorii care
înregistrează obligații fiscale restante la bugetul general

consolidat administrat de Agenția Națională de Administrare
Fiscală și în condițiile în care nu s-a realizat recuperarea
acestor datorii prin aplicarea tuturor modalităților de
executare silită prevăzute de lege.
Art. 3. — Înainte de formularea cererii de deschidere a
procedurii insolvenței, organele fiscale vor parcurge
următoarele etape în vederea recuperării creanțelor fiscale
restante:
A. aplicarea modalităților de executare silită, prin
aplicarea succesivă sau concomitentă a următoarelor
modalități de recuperare a obligațiilor fiscale restante
prevăzute de Ordonanța Guvernului nr. 92/2003:

14

MONITORUL OFICIAL AL ROMÂNIEI, PARTEA I, Nr. 632/21.VII.2006

a) executarea silită prin poprire asupra oricărei sume
urmăribile reprezentând venituri și disponibilități bănești în
lei și în valută, titluri de valoare sau alte bunuri mobile
necorporale, deținute și/sau datorate, cu orice titlu,
debitorului de către terțe persoane sau pe care aceștia le
vor datora și/sau le vor deține în viitor în temeiul unor
raporturi juridice existente;
b) aplicarea de sechestre asupra bunurilor mobile și
imobile ale debitorului și valorificarea acestora prin
modalitățile prevăzute de Ordonanța Guvernului
nr. 92/2003;
B. constatarea stării de insolvabilitate, în condițiile
stabilite prin Codul de procedură fiscală;
C. angajarea răspunderii solidare, în condițiile stabilite
de art. 27 și 28 din Ordonanța Guvernului nr. 92/2003,
republicată, și de instrucțiunile date în aplicarea acestor
prevederi legale.
Art. 4. — În condițiile în care nu s-a reușit recuperarea
creanțelor fiscale restante în totalitate sau s-a realizat doar
o recuperare parțială, organele fiscale vor formula cereri de
deschidere a procedurii insolvenței, dacă sunt îndeplinite
cumulativ condițiile specifice prevăzute de Legea
nr. 64/1995, republicată, cu modificările și completările
ulterioare, respectiv de Legea nr. 85/2006.
Art. 5. — În vederea recuperării creanțelor fiscale de la
debitorii care se află în stare de insolvență, organele
fiscale se vor înscrie la tabelul creditorilor cu creanțele
existente în evidența fiscală pe plătitor, fără a fi necesară
efectuarea unei noi inspecții fiscale.
Art. 6. — (1) Până la intrarea în vigoare a Legii
nr. 85/2006 privind procedura insolvenței, potrivit art. 118
alin. (4) din Ordonanța Guvernului nr. 92/2003, republicată,
cu modificările și completările ulterioare, pentru obligațiile
fiscale neplătite la termen, atât înainte, cât și după
deschiderea procedurii de reorganizare judiciară, se
datorează majorări de întârziere până la data deschiderii
procedurii de faliment. Pentru obligațiile fiscale născute
după data deschiderii procedurii de faliment și neplătite la
termen nu se datorează majorări de întârziere.
(2) Începând cu data intrării în vigoare a Legii
nr. 85/2006 se aplică prevederile art. 41 din acest act
normativ referitoare la calculul obligațiilor accesorii.
Art. 7. — (1) Organele fiscale nu vor accepta ca în
cadrul procedurii insolvenței onorariul lunar al
administratorului sau al lichidatorului să fie mai mare de
2.000 lei pe lună.
(2) Organele fiscale nu vor accepta ca în cadrul
procedurii
insolvenței
onorariul
de
succes
al
administratorului sau al lichidatorului să fie mai mare
de 7% din valoarea bunurilor valorificate. Onorariul de
succes poate fi acordat numai în situația în care creanța
fiscală este acoperită în integralitate.
Art. 8. — (1) Organele fiscale care au calitatea de
creditori fiscali în dosarele care au ca obiect procedura
insolvenței vor propune judecătorului-sindic și vor vota
desemnarea de administratori sau de lichidatori din Lista
practicienilor agreați.
(2) Organele fiscale care au calitatea de creditori fiscali
în dosarele care au ca obiect procedura insolvenței pentru

contribuabilii care au creanțe fiscale mai mari de
3.000.000 lei vor propune judecătorului-sindic desemnarea
administratorului sau a lichidatorului selectat de Agenția
Națională de Administrare Fiscală din Lista practicienilor
agreați.
(3) În situația în care propunerile de desemnare a
administratorului sau a lichidatorului se formulează de către
un alt creditor sau de debitor, în dosare care au ca obiect
insolvența unor contribuabili care au creanțe fiscale mai
mari de 3.000.000 lei, organele fiscale care au calitatea de
creditori fiscali pot fi de acord numai cu desemnarea
administratorului sau a lichidatorului selectat de Agenția
Națională de Administrare Fiscală din Lista practicienilor
agreați.
Art. 9. — (1) Agenția Națională de Administrare Fiscală
va elabora o listă a practicienilor în insolvență agreați, pe
zone geografice, după cum urmează:
a) zona I, care cuprinde județele Alba, Sibiu și
Hunedoara;
b) zona II, care cuprinde județele Argeș și Vâlcea;
c) zona III, care cuprinde județele Bacău și Neamț;
d) zona IV, care cuprinde județele Bihor și Satu Mare;
e) zona V, care cuprinde județele Suceava și Botoșani;
f) zona VI, care cuprinde județele Brașov și Covasna;
g) zona VII, care cuprinde municipiul București, județele
Călărași, Giurgiu, Ialomița, Ilfov și Teleorman;
h) zona VIII, care cuprinde județele Cluj, BistrițaNăsăud, Maramureș și Sălaj;
i) zona IX, care cuprinde județele Constanța și Tulcea;
j) zona X, care cuprinde județele Dolj, Gorj, Mehedinți și
Olt;
k) zona XI, care cuprinde județele Galați, Brăila și
Vrancea;
l) zona XII, care cuprinde județele Iași și Vaslui;
m) zona XIII, care cuprinde județele Mureș și Harghita;
n) zona XIV, care cuprinde județele Prahova, Buzău și
Dâmbovița;
o) zona XV, care cuprinde județele Timiș, Arad și
Caraș-Severin.
(2) Lista practicienilor în insolvență agreați de Ministerul
Finanțelor Publice — Agenția Națională de Administrare
Fiscală va fi alcătuită de Agenția Națională de Administrare
Fiscală pe baza următoarelor criterii:
a) dovada calității de practician în insolvență compatibil;
b) polița de asigurare de răspundere profesională, în
vigoare;
c) dovada, eliberată de Uniunea Națională a
Practicienilor în Reorganizare și Lichidare, care să ateste
faptul că ofertantul sau reprezentanții săi nu au fost supuși
niciunei sancțiuni profesionale sau disciplinare în ultimii
3 ani anteriori declanșării procedurii de selecție;
d) numărul de societăți reorganizate sau lichidate din
portofoliul ofertantului;
e) declarația pe propria răspundere în ceea ce privește
numărul de personal calificat afectat procedurii, inclusiv
practicieni în insolvență compatibili;
f) asigurarea de către practicianul în insolvență a
accesului la informațiile din dosarul cauzei, cum ar fi:

MONITORUL OFICIAL AL ROMÂNIEI, PARTEA I, Nr. 632/21.VII.2006
rapoartele de activitate, tabelul creditorilor, planurile de
distribuție etc.;
g) experiența în colaborarea cu organele fiscale;
h) declarație pe propria răspundere privind gradul de
acoperire a masei credale, la modul general, pentru toate
cazurile din portofoliu;
i) declarație pe propria răspundere privind gradul de
acoperire a creanțelor fiscale cuprinse în masa credală, la
modul general, pentru toate cazurile din portofoliu.
(3) Lista practicienilor în insolvență agreați de Ministerul
Finanțelor Publice — Agenția Națională de Administrare
Fiscală va fi alcătuită pe baza unei selecții organizate de o
comisie coordonată de președintele Agenției Naționale de
Administrare Fiscală, care va fi constituită prin ordin al
președintelui Agenției Naționale de Administrare Fiscală.
(4) Pentru contribuabilii care au creanțe fiscale mai mari
de 3.000.000 lei, comisia prevăzută la alin. (3) va efectua
o selecție pentru desemnarea practicianului care va fi
propus de organul fiscal, pe bază de cerere de ofertă
adresată practicienilor înscriși în Lista practicienilor agreați,
având în vedere următoarele criterii:
a) onorariul lunar solicitat de practician;
b) onorariul solicitat de practician în situația în care se
acoperă întreaga creanță fiscală;
c) durata de timp în care apreciază că vor fi stinse
creanțele fiscale;
d) numărul de persoane care va fi alocat pentru
realizarea activităților legate de procedura insolvenței la
respectiva societate.
(5) Punctajele pentru criteriile prevăzute la alin. (2) și
(4) și documentația ce trebuie să fie depusă de practicieni
pentru cele două selecții vor fi aprobate prin ordin al
președintelui Agenției Naționale de Administrare Fiscală.
(6) Pentru contribuabilii care au creanțe fiscale mai mici
de 3.000.000 lei, o comisie constituită la nivelul organului
fiscal va efectua o selecție pentru desemnarea
practicianului care va fi propus de organul fiscal, pe bază
de cerere de ofertă adresată practicienilor înscriși în Lista
practicienilor agreați, pe baza unor criterii stabilite la nivelul
organului fiscal, prin decizie a directorului executiv.

Art. 10. — În termen de 30 de zile de la semnarea
prezentului ordin, Agenția Națională de Administrare Fiscală
va demara activitățile în vederea salectării Listei
practicienilor în insolvență agreați de Ministerul Finanțelor
Publice — Agenția Națională de Administrare Fiscală, prin
publicarea unui anunț în două cotidiene de răspândire
națională.
Art. 11. — Lista practicienilor în insolvență agreați de
Ministerul Finanțelor Publice — Agenția Națională de
Administrare Fiscală se aprobă prin ordin al președintelui
Agenției Naționale de Administrare Fiscală, se actualizează
semestrial, se publică pe pagina de internet a Agenției
Naționale de Administrare Fiscală și va fi transmisă
organelor fiscale.
Art. 12. — Organele fiscale care au calitatea de
creditori fiscali în dosarele care au ca obiect procedura
lichidării reglementată de Legea nr. 31/1990 privind
societățile comerciale, republicată, cu modificările și
completările ulterioare, sau de Legea nr. 359/2004 privind
simplificarea formalităților la înregistrarea în registrul
comerțului a persoanelor fizice, asociațiilor familiale și
persoanelor juridice, înregistrarea fiscală a acestora,
precum și la autorizarea funcționării persoanelor juridice, cu
modificările și completările ulterioare, vor propune
judecătorului delegat de pe lângă oficiul registrului
comerțului desemnarea de administratori sau de lichidatori
din Lista practicienilor agreați.
Art. 13. — (1) Începând cu data prezentului ordin
organele fiscale își vor crea o bază de date referitoare la
contribuabilii aflați în insolvență, reorganizare judiciară,
faliment sau lichidare, care va cuprinde următoarele
informații:
a) data la care s-a deschis procedura;
b) administratorul sau lichidatorul desemnat în dosar;
c) istoricul dosarului, de la data deschiderii procedurii.
(2) Organele fiscale vor raporta trimestrial Agenției
Naționale de Aministrare Fiscală situații privind contribuabilii
aflați în stare de insolvență sau de lichidare, după caz.
Art. 14. — Prezentul ordin se publică în Monitorul
Oficial al României, Partea I.

p. Ministrul finanțelor publice,
Doina-Elena Dascălu,
secretar de stat
București, 11 iulie 2006.
Nr. 1.186.

15

TARIFELE
aplicate pentru publicațiile prevăzute de lege a fi inserate în Monitorul Oficial al României începând cu 1 ianuarie 2006
1. MONITORUL OFICIAL AL ROMÂNIEI, PARTEA I
1.1. Ordine ale miniștrilor, precizări, instrucțiuni, criterii, norme metodologice emise de organe ale administrației publice și de alte instituții publice,
49 lei/pag. de manuscris
care nu sunt prevăzute de Constituție, republicată, în art. 78, 100, 108, 115 și 147
1.2. Deciziile pronunțate de Secțiile Unite ale Înaltei Curți de Casație și Justiție
49 lei/pag. de manuscris
2. MONITORUL OFICIAL AL ROMÂNIEI, PARTEA a III-a
2.1. Pierderi de acte, sigilii, ștampile, ciocane silvice
12 lei/act
2.2. Schimbări de nume
12 lei/act
2.3. Citații emise de instanțele judecătorești
12 lei/ /act
2.4. Citații la care numărul persoanelor citate este mai mare de unu
12 lei/act + 0,25/cuvânt
2.5. Publicarea ordonanței judecătoriei privind pierderea, sustragerea sau distrugerea cecului ca instrument de plată,
65 lei/pag. de manuscris
a cambiei și a biletului la ordin
2.6. Acte procedurale ale instanțelor judecătorești, a căror publicare este prevăzută de lege
65 lei/pag. de manuscris
2.7. Extras-cerere pentru dobândirea sau renunțarea la cetățenia română
75 lei/anunț
2.8. Concursuri pentru ocuparea de posturi didactice în învățământul superior și a posturilor vacante de funcționari publici
65 lei/pag. de manuscris
2.9. Anunțuri privind concursul de admitere la Institutul Național al Magistraturii, la examenul de capacitate pentru magistrații
65 lei/pag. de manuscris
și procurorii stagiari, pentru personalul de specialitate juridică asimilat judecătorilor și procurorilor din Ministerul Justiției și Institutul de Criminologie,
precum și pentru locurile vacante de magistrați, magistrați-asistenți la Înalta Curte de Casație și Justiție, executori judecătorești și notari publici
2.10. Anunțuri privind concursul pentru posturile vacante de manager economic și celelalte posturi vacante de personal ale curților de apel; tribunalelor,
65 lei/pag. de manuscris
Parchetului Național Anticorupție, Ministerului Public și Parchetului de pe lângă Înalta Curte de Casație și Justiție,
2.11. Anunțuri privind data la care au loc adunările generale ale judecătorilor și procurorilor, precum și perioada
65 lei/pag. de manuscris
de depunere a propunerilor de candidaturi pentru Consiliul Superior al Magistraturii (C.S.M.)
2.12. Publicarea ordonanței de clasare a comisiei de cercetare a averilor sau a hotărârii irevocabile a instanței judecătorești,
65 lei/pag. de manuscris
prin care se constată că proveniența bunurilor este justificată
2.13. Publicarea declarațiilor de avere potrivit legii
49 lei/pag. de manuscris
2.14. Publicarea raportului propriu al Consiliului Superior al Magistraturii și a raportului privind starea justiție
49 lei/pag. de manuscris
2.15. Publicarea rapoartelor periodice de activitate a autorităților publice
49 lei/pag. de manuscris
2.16. Bilanțuri de ocupare a forței de muncă pe județe și la nivel național
49 lei/pag. de manuscris
2.17. Publicarea listei donatorilor și a donațiilor făcute partidelor politice
5 lei/rând tabel
49 lei/pag. de manuscris + 5 lei/rând tabel
2.18. Publicarea raportului de venituri și cheltuieli electorale ale partidelor
5 lei/rând tabel
2.19. Alte publicații cu prezentare tabelară
2.20. Alte acte a căror publicare este prevăzută de lege
0,25 lei/cuvânt
3. MONITORUL OFICIAL AL ROMÂNIEI, PARTEA a IV-a
31,5 lei/pag. de manuscris
3.1. Publicarea în extras sau integral a încheierilor judecătorului delegat de autorizare a constituirii societăților comerciale și de înmatriculare a acestora
75 lei/pag. de manuscris
3.2. Alte hotărâri judecătorești prevăzute de lege
3.3. Publicarea proiectului de fuziune sau divizare
87,5 lei/pag. de manuscris
3.4. Bilanțuri și conturi de profit și pierdere (anunțuri-extras)
79,5 lei/anunț
3.5. Bilanțuri ale băncilor
87,5 lei/pag. de manuscris
3.6. Acte adiționale
87,5 lei/pag. de manuscris
3.7. Publicarea dispozitivului hotărârii definitive de excludere a unui asociat (S.N.C., S.C.S., S.R.L.), precum
40 lei/anunț
și a hotărârii de declarare a nulității unei societăți comerciale
87,5 lei/pag. de manuscris
3.8. Alte publicații ale agenților economici, sub formă de text, a căror publicare este prevăzută de lege (somații, convocări de adunări generale,
hotărâri ale adunărilor generale, acte de numire a lichidatorilor, bilanțuri contabile ale lichidatorilor, raportul cenzorilor în caz de lichidare etc.)
3.9. Publicații cu prezentare tabelară
5 lei/rând tabel
3.10. Alte acte a căror publicare este prevăzută de lege
87,5 lei/pag. de manuscris
4. MONITORUL OFICIAL AL ROMÂNIEI, PARTEA a V-a
4.1. Publicarea contractelor colective de muncă încheiate la nivel național și de ramură
Tariful se calculează în funcție de numărul
de pagini și de tirajul comandat
5. MONITORUL OFICIAL AL ROMÂNIEI, PARTEA a VI-a
49 lei/pag. de manuscris
5.1. Publicarea anunțurilor de intenție, de participare și de atribuire, conform O.U.G. nr. 34/2006
5.2. Publicarea anunțului de participare la concesiune de lucrări/servicii, conform O.U.G. nr. 34/2006
49 lei/pag. de manuscris
5.3. Publicarea anunțurilor de licitație/negociere directă și de atribuire a contractului de concesionare de bunuri, conform O.U.G. nr. 54/2006
49 leipag. de manuscris
5.4. Publicarea anunțului de licitație publică deschisă pentru delegarea gestiunii serviciilor publice de salubrizare a localităților prin concesiune
49 lei/pag. de manuscris
5.5. Publicarea anunțului de licitație publică deschisă privind organizarea și funcționarea serviciilor publice de administrare a domeniului public
49 lei/pag. de manuscris
și privat de interes local
5.6. Publicarea anunțului de licitație publică deschisă pentru delegarea gestiunii serviciilor publice de alimentare cu apă și canalizare
5.7. Alte acte a căror publicare este prevăzută de lege
49 lei/pag. de manuscris
6. MONITORUL OFICIAL AL ROMÂNIEI, PARTEA a VII-a
6.1. Încheierea judecătorului delegat de înmatriculare în registrul comerțului a societății cooperative, conform Legii nr. 1/2005
31,5 lei/pag. de manuscris
6.2. Hotărârea adunării generale și/sau actul adițional cuprinzând textul integral al clauzelor modificatoare
87,5 lei/pag. de manuscris
6.3. Hotărârea judecătorească irevocabilă de anulare a hotărârii adunării generale
40 lei/anunț
6.4. Hotărârea adoptată de adunarea generală a membrilor cooperatori prin care se aprobă situația financiară anuală
87,5 lei/pag. de manuscris
6.5. Hotărârea adunării generale pentru majorarea capitalului social, numai dacă majorarea este mai mare de 10%
87,5 lei/pag. de manuscris
6.6. Proiectul de fuziune sau de divizare, vizat de judecătorul delegat, integral sau în extras
87,5 lei/pag. de manuscris
6.7. Actul modificator al actului constitutiv al societății cooperative absorbante, vizat de judecătorul delegat
87,5 lei/pag. de manuscris
6.8. Actul de dizolvare a societății
87,5 lei/pag. de manuscris
6.9. Actul de numire a lichidatorilor, precum și orice alt act care ar aduce schimbări în persoana acestora
87,5 lei/pag. de manuscris
Tarifele de publicare cuprind T.V.A. în cotă de 19%.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 632/21.VII.2006 conține 16 pagini.

Prețul: 1,15 lei

&JUYDGY|118089]
ISSN 1453—4495

