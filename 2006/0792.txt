PARTEA

Anul 174 (XVIII) — Nr. 792

I

Miercuri, 20 septembrie 2006

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
ORDONANȚE ȘI HOTĂRÂRI
ALE GUVERNULUI ROMÂNIEI
63. — Ordonanță de urgență pentru modificarea și
completarea Ordonanței de urgență a Guvernului
nr. 195/2002 privind circulația pe drumurile publice

2–7

1.252. — Hotărâre privind transmiterea unor imobile din
domeniul public și privat al statului și din
administrarea Ministerului Administrației și
Internelor în domeniul public al comunei Borș și în
administrarea Consiliului Local al Comunei Borș,
județul Bihor .............................................................

7–8

1.266. — Hotărâre pentru modificarea și completarea
Hotărârii Guvernului nr. 1.853/2005 privind sprijinul
direct al statului prin acordarea de subvenții, în
anul 2006, producătorilor agricoli din sectorul
animalier și din sectorul piscicol..............................

9–10

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
675. — Ordin al ministrului afacerilor externe privind
publicarea Regulamentului Consiliului Uniunii
Europene nr. 881/2002, prin care se instituie
măsuri restrictive specifice împotriva anumitor
persoane și entități care au legătură cu Osama
bin Laden, cu rețeaua Al-Qaida și cu talibanii, și a
celor 64 de regulamente ale Comisiei, care îl
modifică ......................................................................

10–32

2

MONITORUL OFICIAL AL ROMÂNIEI, PARTEA I, Nr. 792/20.IX.2006

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Ordonanței de urgență a Guvernului
nr. 195/2002 privind circulația pe drumurile publice
Luând în considerare importanța îndeplinirii în termen a angajamentelor asumate de România în
vederea integrării în Uniunea Europeană, respectiv a transpunerii în termenul asumat, în legislația
românească, a documentelor comunitare din domeniul transporturilor, inclusiv în ceea ce privește
permisul de conducere și documentele de înmatriculare ale vehiculului, aspecte cuprinse în Planul de
măsuri prioritare pentru integrare europeană noiembrie 2005 — decembrie 2006,
în vederea respectării angajamentelor Guvernului României, asumate prin Programul de guvernare pe
perioada 2005—2008, referitoare la simplificarea procedurilor de emitere a actelor administrative în
cadrul serviciilor și utilităților publice,
având în vedere necesitatea adoptării unor măsuri urgente în vederea simplificării accentuate a
procedurilor administrative legate de înmatricularea vehiculelor, creând posibilitatea de a asigura
cetățenilor un serviciu de înmatriculare rapid, de calitate, transparent, cât mai puțin costisitor și în cel
mai scurt timp posibil prin reducerea birocrației,
ținând cont de iminenta intrare în vigoare a prevederilor Legii nr. 49/2006 pentru aprobarea
Ordonanței de urgență a Guvernului nr. 195/2002 privind circulația pe drumurile publice, precum și
faptul că modificările care vor fi aduse în acest context vor afecta dispoziții a căror aplicabilitate este
condiționată de modificarea legislației secundare,
în considerarea faptului că aceste elemente vizează interesul public și constituie situații extraordinare
a căror reglementare nu poate fi amânată,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Ordonanța de urgență a Guvernului nr.195/2002 privind circulația pe drumurile publice,
republicată în Monitorul Oficial al României, Partea I, nr. 670 din 3 august 2006, se modifică și se
completează după cum urmează:
1. La articolul 6, după punctul 13 se introduce un nou punct, pct. 131, cu următorul cuprins:
î131. constatare amiabilă de accident — procedură prin care doi conducători de vehicule încheie o
înțelegere în formă scrisă prin care convin cu privire la circumstanțele producerii unui accident de
circulație în care aceștia sunt implicați și din care au rezultat numai pagube materiale, ce se
înregistrează la societatea de asigurări care a emis polița de asigurare obligatorie de răspundere civilă
pentru prejudicii produse prin accidente de autovehicule, a cărui titular este conducătorul de vehicul
vinovat de producerea accidentului sau, după caz, proprietarul ori deținătorul acestuia;“.
2. La articolul 6, punctul 15 va avea următorul cuprins:
î15. unități de asistență medicală ambulatorie de specialitate autorizate în acest sens — unitățile sanitare
cu personal calificat și dotare corespunzătoare pentru examinarea medicală ambulatorie a candidaților la
obținerea permisului de conducere și a conducătorilor de autovehicule sau tramvai, autorizate de
autoritățile de sănătate publică județene sau a municipiului București, după caz;“.
3. Articolul 11 va avea următorul cuprins:
îArt. 11. — (1) Proprietarii de vehicule sau mandatarii acestora sunt obligați să le înmatriculeze sau
să le înregistreze, după caz, înainte de a le pune în circulație, conform prevederilor legale.
(2) Înmatricularea vehiculelor are ca scop admiterea în circulația pe drumurile publice doar a
vehiculelor omologate, potrivit legii, care corespund normelor privind siguranța circulației și protecției
mediului.
(3) Înmatricularea vehiculelor este continuă, de la admiterea în circulație până la scoaterea definitivă
din circulație a unui vehicul din categoria celor supuse acestei condiții, potrivit prevederilor prezentei
ordonanțe de urgență, și presupune operațiunea de:
a) înscriere în evidențele autorităților competente, potrivit legii, a dobândirii dreptului de proprietate
asupra unui vehicul de către primul proprietar;
b) transcriere în evidențele autorităților competente, potrivit legii, a tuturor transmiterilor ulterioare ale
dreptului de proprietate asupra unui vehicul.
(4) Operațiunile prevăzute la alin. (3) se realizează pe baza datelor de identificare ale vehiculului și
ale proprietarului și se concretizează prin atribuirea unui număr de înmatriculare și prin eliberarea de
către autoritățile competente, potrivit legii, a unui certificat de înmatriculare, precum și a plăcuțelor cu
numărul de înmatriculare.
(5) În cazul transmiterii dreptului de proprietate asupra unui vehicul, datele noului proprietar se
înscriu în evidențele autorităților competente simultan cu menționarea încetării calității de titular al
înmatriculării a fostului proprietar.
(6) Solicitanții unei operațiuni de înmatriculare a unui vehicul în evidențele autorităților competente,
potrivit legii, trebuie să facă dovada certificării autenticității vehiculului de către Registrul Auto Român în

MONITORUL OFICIAL AL ROMÂNIEI, PARTEA I, Nr. 792/20.IX.2006
cazurile și condițiile stabilite prin ordin comun al ministrului transporturilor, construcțiilor și turismului și
al ministrului administrației și internelor, care se publică în Monitorul Oficial al României, Partea I.
(7) Prevederile alin. (6) nu se aplică în cazul vehiculelor noi, pentru solicitanții operațiunii prevăzute
la alin. (3) lit. a).
(8) Cu ocazia realizării oricărei operațiuni de înmatriculare a unui vehicul, verificarea efectuării
inspecției tehnice periodice și a asigurării obligatorii de răspundere civilă, respectiv a valabilității
acestora, se poate face și pe cale informatică, în condițiile stabilite prin protocol încheiat între
autoritatea competentă din subordinea Ministerului Administrației și Internelor cu atribuții de organizare
și coordonare a activității de evidență și eliberare a certificatelor de înmatriculare și a plăcuțelor cu
numere de înmatriculare și Registrul Auto Român, respectiv Comisia de Supraveghere a Asigurărilor.
(9) Autoritățile competente să realizeze operațiunile de înmatriculare a vehiculelor pot încasa toate
taxele și tarifele stabilite potrivit legii, aferente acestor operațiuni, cu excepția primelor de asigurare, pe
care le vor vira ulterior persoanelor juridice în drept în baza unor protocoale încheiate cu acestea.
Aceste taxe și tarife pot fi încasate de la solicitanți de către persoanele juridice în drept, inclusiv prin
mijloace electronice de plată în condițiile stabilite prin protocoale încheiate cu acestea de către
autoritățile competente.
(10) Societățile abilitate să comercializeze vehicule noi și societățile de leasing din România pot
solicita, pe cale informatică, înmatricularea sau autorizarea provizorie pentru circulație a vehiculelor, prin
intermediul unei aplicații informatice puse la dispoziție, în condițiile stabilite prin protocol, de către
autoritatea competentă din subordinea Ministerului Administrației și Internelor cu atribuții de organizare
și coordonare a activității de evidență și eliberare a certificatelor de înmatriculare și a plăcuțelor cu
numere de înmatriculare.
(11) Proprietarul sau deținătorul mandatat al unui vehicul este obligat să solicite autorității
competente înscrierea în certificatul de înmatriculare sau de înregistrare a oricărei modificări a datelor
de identificare a vehiculului respectiv.“
4. Alineatul (4) al articolului 13 va avea următorul cuprins:
î(4) La cerere, persoanelor juridice care fabrică, asamblează, carosează ori testează autovehicule
sau remorci li se poate elibera pentru acestea autorizații și numere pentru probă.“
5. Alineatul (1) al articolului 15 va avea următorul cuprins:
îArt. 15. — (1) Odată cu realizarea operațiunilor de înmatriculare a vehiculului, autoritatea competentă
eliberează proprietarului sau mandatarului acestuia un certificat de înmatriculare conform categoriei sau
subcategoriei din care face parte vehiculul respectiv, precum și plăcuțe cu numărul de înmatriculare.“
6. După alineatul (1) al articolului 15 se introduce un nou alineat, alineatul (11), cu următorul cuprins:
î(1 1) La cererea scrisă a proprietarului unui vehicul, în certificatul de înmatriculare sau de
înregistrare se poate înscrie și o altă persoană decât proprietarul, specificându-se calitatea în care
aceasta poate utiliza vehiculul. În cazul în care proprietarul vehiculului este o societate de leasing, este
obligatorie menționarea în certificatul de înmatriculare sau de înregistrare și a datelor de identificare a
utilizatorului.“
7. Articolul 17 va avea următorul cuprins:
îArt. 17 — (1) Radierea din evidență a vehiculelor se face de către autoritatea care a efectuat
înmatricularea sau înregistrarea doar în cazul scoaterii definitive din circulație a acestora, la cererea
proprietarului, în următoarele cazuri:
a) proprietarul dorește retragerea definitivă din circulație a vehiculului și face dovada depozitării
acestuia într-un spațiu adecvat, deținut în condițiile legii;
b) proprietarul face dovada dezmembrării, casării sau predării vehiculului la unități specializate în
vederea dezmembrării;
c) la scoaterea definitivă din România a vehiculului respectiv;
d) în cazul furtului vehiculului.
(2) Radierea din evidență a vehiculelor înregistrate, la trecerea acestora în proprietatea altei
persoane, se face de către autoritatea care a efectuat înregistrarea, la cererea proprietarului, în
condițiile legii.
(3) Este interzisă circulația pe drumurile publice a vehiculelor radiate din evidență.
(4) Vehiculele declarate, potrivit legii, prin dispoziție a autorității administrației publice locale, fără
stăpân sau abandonate se radiază din oficiu în termen de 30 de zile de la primirea dispoziției
respective.“
8. Articolul 21 va avea următorul cuprins:
îArt. 21 — (1) Conducătorii de autovehicule sau tramvaie trebuie să aibă cunoștințele și
îndemânarea necesare conducerii și să fie apți din punct de vedere medical.
(2) Conducătorii de autovehicule sau tramvaie vor fi verificați periodic din punct de vedere medical,
în condițiile stabilite de reglementările în vigoare.“
9. Articolul 22 va avea următorul cuprins:
îArt. 22 — (1) Examinarea medicală se realizează în scopul certificării stării de sănătate și a
calităților fizice necesare unui conducător de autovehicul sau tramvai.
(2) Afecțiunile medicale incompatibile cu calitatea de conducător de autovehicule sau tramvaie se
stabilesc de către Ministerul Sănătății Publice și se aprobă prin ordin al ministrului, care se publică în
Monitorul Oficial al României, Partea I.
(3) Examinarea medicală se realizează în vederea:
a) aprobării prezentării la examen pentru obținerea permisului de conducere;

3

4

MONITORUL OFICIAL AL ROMÂNIEI, PARTEA I, Nr. 792/20.IX.2006
b) obținerii certificatului de atestare profesională pentru conducătorii de autovehicule și tramvaie;
c) verificării periodice, conform reglementărilor în vigoare.
(4) Examinarea medicală se realizează în unități de asistență medicală ambulatorie de specialitate
autorizate în acest sens, cu obligația luării în evidență a solicitantului sau a conducătorului de autovehicul
sau tramvai de către medicul de familie. Certificarea stării de sănătate, așa cum rezultă în urma
examinării medicale efectuate în unitățile de asistență medicală ambulatorie de specialitate autorizate în
acest sens, poate fi realizată și de către medicul de familie.
(5) Lista unităților de asistență medicală ambulatorie de specialitate autorizate în acest sens se stabilește
prin ordin al ministrului sănătății publice, care se publică în Monitorul Oficial al României, Partea I.
(6) Medicul de familie, atunci când constată că o persoană din evidența sa, care posedă permis de
conducere, prezintă afecțiuni medicale prevăzute în ordinul ministrului sănătății publice emis conform
alin. (2), va solicita examenul de specialitate necesar, iar în cazul în care s-a stabilit că persoana este
declarată inaptă medical sau psihologic pentru a conduce un autovehicul sau tramvai, va comunica
aceasta imediat poliției rutiere pe raza căreia medicul își desfășoară activitatea.
(7) Verificarea medicală se efectuează în condițiile stabilite prin ordin al ministrului sănătății publice,
care se publică în Monitorul Oficial al României, Partea I.
(8) Permisul de conducere al persoanei care este declarată inaptă medical sau psihologic pentru a
conduce autovehicule ori tramvaie se retrage de către poliția rutieră și poate fi redobândit numai după
încetarea motivului pentru care s-a luat această măsură.
(9) Avizul de apt sau inapt medical poate fi contestat doar pe baza unei expertize efectuate de
instituțiile medico-legale, la solicitarea și pe cheltuiala părților interesate.“
10. După alineatul (3) al articolului 23 se introduc cinci noi alineate, alineatele (31)—(3 5), cu
următorul cuprins:
î(31) Pregătirea teoretică și practică a persoanelor în vederea obținerii permisului de conducere este
precedată de o evaluare obligatorie a capacităților psihologice solicitate în activitatea de conducere a
autovehiculelor sau tramvaielor, ale cărei concluzii vor fi incluse în programe de consiliere și educație
rutieră a candidaților și în perfecționarea modalităților de instruire a acestora. Evaluarea psihologică
este obligatorie în vederea obținerii certificatului de atestare profesională pentru conducătorii de
autovehicule și tramvaie.
(32) Conducătorii de autovehicule sau tramvaie vor fi evaluați periodic din punct de vedere al
capacităților psihologice solicitate în activitatea de conducere a autovehiculelor sau tramvaielor, în
condițiile stabilite de reglementările în vigoare.
(33) Evaluarea psihologică se efectuează în condițiile stabilite prin ordin al ministrului transporturilor,
construcțiilor și turismului, în condițiile legii, care se publică în Monitorul Oficial al României, Partea I.
(3 4) Evaluarea psihologică se realizează în laboratoare de specialitate autorizate din cadrul
instituțiilor abilitate sau de către psihologi cu drept de liberă practică, autorizați în condițiile legii.
(35) Lista laboratoarelor de specialitate autorizate și a psihologilor cu drept de liberă practică,
autorizați în condițiile legii, se stabilește prin ordin al ministrului transporturilor, construcțiilor și
turismului, care se publică în Monitorul Oficial al României, Partea I.“
11. Alineatul (4) al articolului 23 va avea următorul cuprins:
î(4) Persoanele care solicită prezentarea la examen pentru obținerea permisului de conducere sau a
unor noi categorii ori subcategorii ale acestuia trebuie să îndeplinească, potrivit legii, condițiile de
vârstă, să fie apte din punct de vedere medical și să facă dovada pregătirii teoretice și practice prin
cursuri organizate de unități autorizate, potrivit legii.“
12. Alineatul (2) al articolului 24 va avea următorul cuprins:
î(2) Forma și conținutul permisului de conducere se stabilesc prin ordin al ministrului administrației și
internelor, care se publică în Monitorul Oficial al României, Partea I.“
13. Alineatul (3) al articolului 27 se abrogă.
14. Articolul 28 va avea următorul cuprins:
îArt. 28. — Evidența permiselor de conducere reținute și a sancțiunilor aplicate conducătorilor de
autovehicule sau tramvaie se ține de către poliția rutieră pe a cărei rază titularii își au domiciliul sau
reședința.“
15. La articolul 32 alineatul (2), litera b) va avea următorul cuprins:
îb) pentru lumina albastră — autovehiculele aparținând poliției, jandarmeriei, poliției de frontieră,
serviciului de ambulanță sau medicină legală, protecției civile, Ministerului Apărării care însoțesc coloane
militare, unităților speciale ale Serviciului Român de Informații și ale Serviciului de Protecție și Pază,
Administrației Naționale a Penitenciarelor din cadrul Ministerului Justiției, autovehiculele de serviciu ale
procurorilor criminaliști din Ministerul Public, precum și cele aparținând Direcției Naționale Anticorupție,
atunci când se deplasează în acțiuni de intervenție sau în misiuni care au caracter de urgență;“.
16. Alineatul (3) al articolului 40 va avea următorul cuprins:
î(3) Prevederile alin. (2) nu se aplică în cazul Ministerului Administrației și Internelor, Ministerului
Apărării și Serviciului Român de Informații.“
17. Alineatul (2) al articolului 66 va avea următorul cuprins:
î(2) Prevederile alin. (1) nu se aplică conducătorilor de autovehicule aparținând Ministerului
Administrației și Internelor, Ministerului Apărării și Serviciului Român de Informații.“

MONITORUL OFICIAL AL ROMÂNIEI, PARTEA I, Nr. 792/20.IX.2006
18. Alineatul (2) al articolului 79 va avea următorul cuprins:
î(2) În situația prevăzută la alin. (1), conducătorul de vehicul este obligat să se prezinte în termen
de 24 de ore la unitatea de poliție pe raza căreia s-a produs accidentul, în vederea întocmirii
documentelor de constatare și eliberării autorizației de reparație.“
19. După alineatul (2) al articolului 79 se introduc cinci noi alineate, alineatele (21)—(2 5), cu
următorul cuprins:
î(21) Dispozițiile alin. (2) nu se aplică în cazul în care se încheie o constatare amiabilă de accident,
dacă sunt îndeplinite cumulativ următoarele condiții:
a) s-au produs pagube materiale a căror despăgubire este asigurată prin polița de asigurare
obligatorie de răspundere civilă pentru prejudicii produse prin accidente de autovehicule;
b) accidentul nu s-a produs ca urmare a săvârșirii faptelor pentru care se reține permisul de
conducere sau dovada înlocuitoare a acestuia, în condițiile prevăzute la art. 111 alin. (1) lit. b) și c),
după caz, precum și a faptei prevăzute la art. 86 alin. (1);
c) cel puțin unul dintre conducătorii vehiculelor implicate în accident și-a recunoscut vinovăția în
producerea accidentului de circulație;
d) conducătorul de vehicul care și-a recunoscut vinovăția în producerea accidentului de circulație deține
asigurare obligatorie de răspundere civilă pentru prejudicii produse prin accidente de autovehicule valabilă;
e) cei doi conducători de vehicule implicate în accidentul de circulație au completat și au semnat
fără obiecțiuni formularul de constatare amiabilă de accident.
(22) Societatea de asigurare verifică îndeplinirea condițiilor prevăzute la alin. (21) lit. a)—e), precum
și corectitudinea întocmirii formularului de constatare amiabilă de accident și atestă, după caz,
validitatea sau nulitatea constatării amiabile de accident.
(23) Societățile de asigurare obligatorie de răspundere civilă pentru prejudicii produse prin accidente
de autovehicule sau reprezentanții acestora, sesizați de producerea unui accident de circulație în baza
formularului de constatare amiabilă de accident, au obligația de a anunța imediat unitatea de poliție pe
raza căreia s-a produs evenimentul, precum și de a aduce la cunoștința celui implicat obligația de a se
prezenta la unitatea de poliție, dacă există indicii cu privire la neîndeplinirea condițiilor prevăzute la
alin. (21) lit. b).
(24) În situația prevăzută la alin. (23), conducătorul de vehicul implicat în accidentul de circulație are
obligația de a se prezenta la unitatea de poliție în termen de 24 de ore de la data primirii invitației din
partea acesteia, în vederea întocmirii documentelor de constatare a accidentului de circulație și
eliberării autorizației de reparație.
(25) Procedura atestării prevăzute la alin. (22), precum și forma, conținutul și modul de distribuire a
formularului de constatare amiabilă de accident, prevăzut la alin. (21) lit. e), se stabilesc prin ordin al
președintelui Comisiei de Supraveghere a Asigurărilor, care se publică în Monitorul Oficial al României,
Partea I.“
20. Alineatul (3) al articolului 79 se abrogă.
21. După articolul 80 se introduce un nou articol, articolul 801, cu următorul cuprins:
îArt. 801. — Persoanele fizice sau juridice autorizate să execute lucrări de reparații la vehicule
avariate au obligația să comunice imediat, la solicitarea poliției rutiere, datele înregistrate, conform
prevederilor legale, în evidențele proprii.“
22. Alineatul (1) al articolului 81 va avea următorul cuprins:
îArt. 81. — (1) În vederea întocmirii dosarelor pentru despăgubire, la solicitarea Comisiei de
Supraveghere a Asigurărilor sau a societăților de asigurare, autoritatea care are în evidență vehiculele
înmatriculate sau înregistrate comunică acestora datele referitoare la proprietarii sau utilizatorii vehiculelor.“
23. După alineatul (2) al articolului 81 se introduce un nou alineat, alineatul (3), cu următorul
cuprins:
î(3) La solicitarea poliției rutiere, societățile de asigurare comunică acesteia date referitoare la
constatările amiabile de accidente înregistrate în evidențele acestora.“
24. Alineatele (1)—(3) și (6) ale articolului 82 vor avea următorul cuprins:
îArt. 82. — (1) Autovehiculele și remorcile înmatriculate în România pot trece frontiera de stat pe
drumurile publice, dacă îndeplinesc condițiile cerute pentru a fi admise în circulația internațională, iar
conducătorii lor posedă permis de conducere valabil în condițiile stabilite prin tratatele la care România
este parte sau care este eliberat de autoritățile competente ale statelor membre ale Uniunii Europene ori
Spațiului Economic European sau a cărui valabilitate este recunoscută în aceste state pe bază de
reciprocitate.
(2) Autovehiculele și remorcile înmatriculate în alte state pot trece frontiera de stat și pot circula pe
drumurile publice din România, dacă îndeplinesc condițiile tehnice prevăzute în Convenția asupra
circulației rutiere, încheiată la Viena la 8 noiembrie 1968 și ratificată de România prin Decretul
nr. 318/1980, dar numai pe perioada cât sunt asigurate pentru cazurile de răspundere civilă ca urmare
a prejudiciilor produse prin accidente de autovehicule.
(3) Pentru a conduce un autovehicul pe teritoriul României, persoanele care sunt titulare ale unui
permis de conducere eliberat într-un stat care nu este membru al Convenției asupra circulației rutiere,
prevăzută la alin. (2), trebuie să posede și permis de conducere internațional.
......................................................................................................................................................................
(6) Autovehiculele înmatriculate în statele care nu sunt semnatare ale Convenției asupra circulației
rutiere, prevăzută la alin. (2), sunt obligate să poarte în partea din spate semnul distinctiv al statului
care a efectuat înmatricularea.“

5

6

MONITORUL OFICIAL AL ROMÂNIEI, PARTEA I, Nr. 792/20.IX.2006
25. Alineatul (1) al articolului 83 va avea următorul cuprins:
îArt. 83. — (1) Persoanele care domiciliază în alte state, aflate temporar în România, pot conduce
autovehicule pe drumurile publice dacă posedă permis de conducere valabil, conform modelelor stabilite
în Convenția asupra circulației rutiere, prevăzută la art. 82 alin. (2), sau a cărui valabilitate este
recunoscută pe bază de reciprocitate.“
26. Alineatele (1) și (5) ale articolului 88 vor avea următorul cuprins:
î(1) Recoltarea probelor biologice se face în unitățile de asistență medicală ambulatorie de
specialitate autorizate în acest sens sau în instituții medico-legale și se efectuează numai în prezența
unui reprezentant al poliției rutiere.
......................................................................................................................................................................
(5) Persoana care conduce un autovehicul sau tramvai, testată de polițistul rutier cu un mijloc tehnic
certificat și depistată ca având o concentrație de până la 0,40 mg/l alcool pur în aerul expirat, poate
solicita acestuia să i se recolteze probe biologice de către unitățile sau instituțiile medicale prevăzute la
alin. (1), în vederea stabilirii îmbibației de alcool în sânge.“
27. După alineatul (2) al articolului 93 se introduce un nou alineat, alineatul (3), cu următorul cuprins:
î(3) Nu constituie infracțiunea prevăzută la alin. (2) repararea autovehiculelor având urme de
accident, în baza atestării validității constatării amiabile de accident.“
28. La articolul 96 alineatul (2), litera e) va avea următorul cuprins:
îe) radierea din oficiu a înmatriculării sau înregistrării vehiculului, în cazurile prevăzute la art. 17
alin. (4);“.
29. Alineatul (4) al articolului 97 va avea următorul cuprins:
î(4) Retragerea permisului de conducere se dispune de către poliția rutieră dacă titularul acestuia a
fost declarat inapt pentru a conduce vehicule pe drumurile publice de către o unitate de asistență
medicală ambulatorie de specialitate autorizată în acest sens.“
30. La articolul 102 alineatul (1), după punctul 37 se introduce un nou punct, punctul 38, cu
următorul cuprins:
î38. nerespectarea obligației de comunicare prevăzute la art. 801 sau comunicarea de date inexacte
ori incomplete.“
31. La articolul 105, după punctul 28 se introduce un nou punct, punctul 29, cu următorul cuprins:
î29. nerespectarea obligației de comunicare prevăzute la art. 801 sau comunicarea de date inexacte
ori incomplete.“
32. La articolul 114 alineatul (1), litera c) se abrogă.
33. La articolul 116, alineatul (1) partea introductivă și alineatul (3) litera a) vor avea următorul
cuprins:
î(1) Persoana al cărei permis de conducere a fost anulat ca urmare a rămânerii definitive a unei
hotărâri judecătorești de condamnare pentru una dintre faptele prevăzute la art. 114 alin. (1) și la art. 115
alin. (1) se poate prezenta la examen pentru obținerea unui nou permis de conducere, pentru toate
categoriile avute anterior, după caz, dacă a intervenit una dintre situațiile următoare:
......................................................................................................................................................................
a) este aptă din punct de vedere medical;“.
34. La articolul 122, după litera p) se introduce o nouă literă, litera q), cu următorul cuprins:
îq) elaborează, în condițiile legii, norme privind evaluarea capacităților psihologice solicitate în
activitatea de conducere a autovehiculelor sau tramvaielor.“
35. La articolul 125, litera c) va avea următorul cuprins:
îc) elaborează norme privind examinarea medicală a conducătorilor de autovehicule și tramvaie,
precum și norme privind prelevarea probelor biologice în vederea stabilirii intoxicației etilice și a stării
de influență a produselor și substanțelor stupefiante sau a medicamentelor cu efecte similare acestora
asupra comportamentului conducătorilor de autovehicule și tramvaie;“.
36. La articolul 136, literele b) și d) vor avea următorul cuprins:
îb) Ministerul Transporturilor, Construcțiilor și Turismului, pentru prevederile art. 23 alin. (33) și (35)
și ale art. 40 alin. (4);
......................................................................................................................................................................
d) Ministerul Sănătății Publice, pentru prevederile art. 22 alin. (2), (5) și (7), art. 87 alin. (3), art. 88
alin. (2) și ale art. 125 lit. a);“.
37. La articolul 136, litera e) se abrogă.
38. La articolul 91 și la articolul 102 alineatul (1) punctul 7, normele de trimitere la articolul 22
alineatul (5) se consideră a fi făcute la articolul 22 alineatul (6).
Art. II. — Termenul prevăzut la art. II din Legea nr. 49/2006 pentru aprobarea Ordonanței de
urgență a Guvernului nr. 195/2002 privind circulația pe drumurile publice, publicată în Monitorul Oficial
al României, Partea I, nr. 246 din 20 martie 2006, se prorogă până la data de 1 decembrie 2006.
Art. III. — (1) Prevederile art. I intră în vigoare la data intrării în vigoare a Legii nr.49/2006 pentru
aprobarea Ordonanței de urgență a Guvernului nr. 195/2002 privind circulația pe drumurile publice, publicată
în Monitorul Oficial al României, Partea I, nr.246 din 20 martie 2006.
(2) Prin excepție de la alin. (1), următoarele prevederi intră în vigoare la data aderării României la
Uniunea Europeană:
a) prevederile art. 21 din Ordonanța de urgență a Guvernului nr. 195/2002, republicată, astfel cum
au fost modificate prin art. I pct. 8 din prezenta ordonanță de urgență;
b) prevederile art. 22 alin. (1), (3), (4) și (7) din Ordonanța de urgență a Guvernului nr. 195/2002,
republicată, astfel cum au fost modificate prin art. I pct. 9 din prezenta ordonanță de urgență;
c) prevederile art. 23 alin. (31) — (35) din Ordonanța de urgență a Guvernului nr. 195/2002,
republicată, astfel cum a fost completată prin art. I pct. 10 din prezenta ordonanță de urgență;

MONITORUL OFICIAL AL ROMÂNIEI, PARTEA I, Nr. 792/20.IX.2006
d) dispozițiile art. 23 alin. (4) din Ordonanța de urgență a Guvernului nr. 195/2002, republicată, astfel
cum au fost modificate prin art. I pct. 11 din prezenta ordonanță de urgență;
e) dispozițiile art. 116 alin. (3) lit. a) din Ordonanța de urgență a Guvernului nr. 195/2002,
republicată, astfel cum au fost modificate prin art. I pct. 33 din prezenta ordonanță de urgență.
Art. IV. — Vehiculele înmatriculate anterior datei prevăzute la art. III alin. (1) sunt considerate
înmatriculate continuu, astfel încât orice transmitere ulterioară a dreptului de proprietate asupra unui
vehicul se va transcrie în evidențele autorităților competente, potrivit legii, în condițiile prezentei
ordonanțe de urgență.
Art. V. — La data prevăzută la art. III alin. (2), examinarea psihologică efectuată anterior acestei
date este considerată evaluare psihologică.
Art. VI. — Ordonanța de urgență a Guvernului nr. 195/2002 privind circulația pe drumurile publice,
republicată în Monitorul Oficial al României, Partea I, nr. 670 din 3 august 2006, cu modificările și
completările aduse prin prezenta ordonanță de urgență, va fi republicată în Monitorul Oficial al
României, Partea I, după aprobarea prin lege a prezentei ordonanțe de urgență.
PRIM-MINISTRU

CĂLIN POPESCU-TĂRICEANU

București, 6 septembrie 2006.
Nr. 63.

Contrasemnează:
Ministrul administrației și internelor,
Vasile Blaga
Ministrul transporturilor, construcțiilor și turismului,
Radu Mircea Berceanu
Ministrul sănătății publice,
Gheorghe Eugen Nicolăescu
p. Ministrul apărării,
Corneliu Dobrițoiu,
secretar de stat
p. Ministrul integrării europene,
Adrian Ciocănea,
secretar de stat
Ministrul finanțelor publice,
Sebastian Teodor Gheorghe Vlădescu

GUVERNUL ROMÂNIEI

HOTĂRÂRE
privind transmiterea unor imobile din domeniul public și privat al statului
și din administrarea Ministerului Administrației și Internelor în domeniul public al
comunei Borș și în administrarea Consiliului Local al Comunei Borș,
județul Bihor
În temeiul art. 108 din Constituția României, republicată, al art. 8 alin. (1), al art. 9 alin. (1) și al art. 12
alin. (1) și (2) din Legea nr. 213/1998 privind proprietatea publică și regimul juridic al acesteia, cu
modificările și completările ulterioare, precum și al art. 11 lit. m) din Legea nr. 90/2001 privind organizarea
și funcționarea Guvernului României și a ministerelor, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unor imobile situate în comuna Borș, județul Bihor, identificate
potrivit anexei care face parte integrantă din prezenta hotărâre, din domeniul public și privat al statului
și din administrarea Ministerului Administrației și Internelor în domeniul public al comunei Borș și în
administrarea Consiliului Local al Comunei Borș, județul Bihor.
Art. 2. — Predarea-preluarea imobilelor transmise potrivit art. 1 se face pe bază de protocol încheiat
între părțile interesate, în termen de 30 de zile de la data intrării în vigoare a prezentei hotărâri.
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul administrației și internelor,
Paul Victor Dobre,
secretar de stat
Ministrul finanțelor publice,
Sebastian Teodor Gheorghe Vlădescu
București, 13 septembrie 2006.
Nr. 1.252.

7

DATELE DE IDENTIFICARE

Domeniul privat al statului
și din administrarea
Ministerului Administrației
și Internelor prin
Inspectoratul Județean
al Poliției de Frontieră
Bihor

Domeniul privat al statului
și din administrarea
Ministerului Administrației
și Internelor prin
Inspectoratul Județean
al Poliției de Frontieră
Bihor

Comuna Borș, Calea
Aradului nr. 74,
localitatea Santăul Mic,
județul Bihor

Comuna Borș, Calea
Aradului nr. 74,
localitatea Santăul Mic,
județul Bihor

se transmit imobilele

imobilele

Domeniul public al statului
și din administrarea
Ministerului Administrației
și Internelor prin
Inspectoratul Județean
al Poliției de Frontieră
Bihor

de la care

unde sunt situate

Comuna Borș, Calea
Aradului nr. 74,
localitatea Santăul Mare,
județul Bihor

Persoana juridică

Denumirea și locul

Domeniul public al comunei
Borș și în administrarea
Consiliului Local al Comunei
Borș, județul Bihor

Domeniul public al comunei
Borș și în administrarea
Consiliului Local al Comunei
Borș, județul Bihor

Domeniul public al comunei
Borș și în administrarea
Consiliului Local al Comunei
Borș, județul Bihor

se transmit imobilele

la care

Persoana juridică

Numărul construcțiilor = 8
Suprafața construită = 1.216 m2
Suprafața terenului = 8.750 m2

Numărul construcțiilor = 9
Suprafața construită = 573 m2
Suprafața terenului = 2.985 m2

Numărul construcțiilor = 7
Suprafața construită = 740 m2
Suprafața terenului = 7.089 m2

imobilelor

Caracteristicile

—

—

107.596
Cod de
clasificare:
8.29.10

a imobilului)

nr. 2.060/2004 (cod de clasificare

conform Hotărârii Guvernului

Ministerul Finanțelor Publice

Numărul atribuit de

a imobilelor care se transmit din domeniul public și privat al statului și din administrarea Ministerului Administrației
și Internelor în domeniul public al comunei Borș și în administrarea Consiliului Local al Comunei Borș, județul Bihor

ANEXĂ

8
MONITORUL OFICIAL AL ROMÂNIEI, PARTEA I, Nr. 792/20.IX.2006

MONITORUL OFICIAL AL ROMÂNIEI, PARTEA I, Nr. 792/20.IX.2006
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 1.853/2005
privind sprijinul direct al statului prin acordarea de subvenții, în anul 2006,
producătorilor agricoli din sectorul animalier
și din sectorul piscicol
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 1.853/2005 privind sprijinul direct al statului prin
acordarea de subvenții, în anul 2006, producătorilor agricoli din sectorul animalier și din sectorul
piscicol, publicată în Monitorul Oficial al României, Partea I, nr. 21 din 10 ianuarie 2006, cu
modificările și completările ulterioare, se modifică și se completează după cum urmează:
1. Articolul 1 va avea următorul cuprins:
îArt. 1. — Producătorii agricoli, persoane fizice sau juridice, care dețin, cresc și exploatează
animale de producție, înscrise în Registrul agricol, sau care dețin/administrează amenajări piscicole
pentru producerea de pește de consum, înregistrați în Registrul unităților de producție din
acvacultură, din cadrul Agenției Naționale pentru Pescuit și Acvacultură, și care dețin licență de
acvacultură, conform legislației în vigoare, beneficiază pentru anul 2006 de sprijin direct al statului,
prin acordarea de subvenții de la bugetul de stat, prin bugetul Ministerului Agriculturii, Pădurilor și
Dezvoltării Rurale, în limita sumei de 497.215.480 lei.“
2. Articolul 21 va avea următorul cuprins:
îArt. 21. — Producătorii agricoli, crescători de bovine, beneficiază de subvenție în valoare de
700 lei/cap animal pentru tineretul bovin mascul, în greutate minimă de 450 kg/cap:
a) livrat în anul 2006 la abatoare autorizate și la unități de procesare a cărnii autorizate
sanitar-veterinar;
b) abatorizat în regim de prestare de servicii pentru producători persoane fizice sau juridice;
c) abatorizat în abatoare proprii, autorizate, în cadrul unităților integrate și a căror activitate este
evidențiată distinct.“
3. Articolul 22 va avea următorul cuprins:
îArt. 22. — (1) Producătorii agricoli, crescători de vaci de lapte și/sau bivolițe, individualizate în
sistemul național conform legislației în vigoare, beneficiază de o primă anuală acordată pe cap de
vacă mediu furajată, așa cum rezultă din mișcarea lunară și cumulată a efectivelor de animale, a
cărei valoare este diferențiată, pe niveluri, în funcție de producția fizică de lapte livrată la unitățile
de procesare, la centrele de colectare sau la unitățile proprii de procesare aprobate, astfel:
a) 75 lei/cap la livrarea cantității de minimum 500 l/cap/an;
b) 85 lei/cap la livrarea cantității de minimum 750 l/cap/an;
c) 100 lei/cap la livrarea cantității de minimum 1.000 l/cap/an;
d) 150 lei/cap la livrarea cantității de minimum 1.500 l/cap/an;
e) 200 lei/cap la livrarea cantității de minimum 2.000 l/cap/an;
f) 250 lei/cap la livrarea cantității de minimum 3.000 l/cap/an;
g) 300 lei/cap la livrarea cantității de minimum 3.500 l/cap/an;
h) 400 lei/cap la livrarea cantității de minimum 4.500 l/cap/an.
(2) În cursul anului calendaristic se poate solicita primă pentru unul dintre nivelurile prevăzute
la alin. (1) lit. a), b), c), d), e), f) sau g), iar pentru următoarele niveluri, în cursul aceluiași an
calendaristic, se solicită numai diferența.
(3) Se acordă lunar o primă de 0,3 lei/litru producătorilor pentru laptele de vacă materie primă
livrat la cumpărători și recepționat ca atare de aceștia, dacă îndeplinește cerințele standardului
de calitate al Uniunii Europene, respectiv: număr total de germeni/ml lapte mai mic sau egal cu
100.000 și număr de celule somatice/ml lapte mai mic sau egal cu 400.000, confirmate prin
analizele efectuate de laboratorul propriu sau de un alt laborator aprobat.
(4) Se acordă lunar o primă de 0,15 lei/litru producătorilor pentru laptele de vacă materie
primă livrat la cumpărători și recepționat ca atare de aceștia, dacă îndeplinește cerințele
«Programului de acțiuni pentru îmbunătățirea calității și salubrității laptelui materie primă», aprobat
prin Ordinul ministrului agriculturii, pădurilor, apelor și mediului nr. 1.106/2003, cu modificările
ulterioare, respectiv: număr total de germeni/ml lapte mai mic sau egal cu 1.000.000 și număr de
celule somatice/ml lapte mai mic sau egal cu 600.000, confirmate prin analizele efectuate de
laboratorul propriu sau de un alt laborator aprobat.
(5) Primele de 0,3 lei/litru și, respectiv, de 0,15 lei/litru se acordă și producătorilor care livrează
lapte, în comun, la centrele de colectare, dacă acesta îndeplinește condițiile de calitate prevăzute
la alin. (3), respectiv la alin. (4).
(6) Procesatorii de lapte sau unitățile care procesează producția proprie de lapte sau în regim
de prestare de servicii transmit lunar la sucursalele județene ale Agenției de Plăți și Intervenție

9

10

MONITORUL OFICIAL AL ROMÂNIEI, PARTEA I, Nr. 792/20.IX.2006
pentru Agricultură de care aparțin producătorii care au livrat lapte în luna respectivă borderourile
de plată sau orice alt document care confirmă cantitățile totale de lapte livrate și cantitățile de
lapte care s-au încadrat în parametrii calitativi prevăzuți la alin. (3), respectiv la alin. (4), precum
și plata acestor cantități, pe suport hârtie, sub semnătură, și pe suport magnetic sau electronic.“
4. După alineatul (2) al articolului 11 se introduc două noi alineate, alineatele (21) și (22), cu
următorul cuprins:
î(21) Grupurile de producători, legal constituite și recunoscute conform legislației în vigoare,
care comercializează producția obținută de membrii grupului pot solicita acordarea sprijinului în
condițiile prezentei hotărâri, în numele membrilor lor, cu acordul adunării generale.
(22) Sprijinul direct pentru persoane fizice membri ai grupurilor de producători se acordă pe
baza cererii depuse de președinții acestora sau de împuterniciții lor pe bază de mandat, care va
fi însoțită de:
a) o copie de pe actul constitutiv al grupului de producători înregistrat la registrul comerțului;
b) o copie de pe hotărârea adunării generale prin care s-a hotărât acordarea sprijinului prin
grupul de producători;
c) lista membrilor în care se specifică cantitatea predată de fiecare membru, cu numărul de
înregistrare din registrul agricol, datele de identificare și semnătura.“
PRIM-MINISTRU

CĂLIN POPESCU-TĂRICEANU
Contrasemnează:
p. Ministrul agriculturii, pădurilor și dezvoltării rurale,
Nicolae Flaviu Lazin,
secretar de stat
p. Ministrul finanțelor publice,
Cătălin Doica,
secretar de stat
București, 13 septembrie 2006.
Nr. 1.266.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AFACERILOR EXTERNE

O R D I N*)
privind publicarea Regulamentului Consiliului Uniunii Europene nr. 881/2002,
prin care se instituie măsuri restrictive specifice împotriva anumitor persoane
și entități care au legătură cu Osama bin Laden, cu rețeaua Al-Qaida
și cu talibanii, și a celor 64 de regulamente ale Comisiei, care îl modifică
În baza art. 3 din Legea nr. 206/2005 privind punerea în aplicare a unor sancțiuni
internaționale,
în temeiul art. 4 alin. (5) din Hotărârea Guvernului nr. 100/2004 privind organizarea și
funcționarea Ministerului Afacerilor Externe, cu modificările și completările ulterioare,
ministrul afacerilor externe emite prezentul ordin.
Articol unic. — Se dispune publicarea în Monitorul Oficial al României, Partea I, a
Regulamentului Consiliului Uniunii Europene nr. 881/2002**) și a celor 64*) de regulamente ale
Comisiei, care îl modifică.
Ministrul afacerilor externe,
Mihai Răzvan Ungureanu
București, 28 aprilie 2006.
Nr. 675.
*) Ordinul nr. 675/2006 a mai fost publicat în Monitorul Oficial al României, Partea I, nr. 479 din 2 iunie 2006, iar
cele 64 de regulamente ale Comisiei au fost publicate în Monitorul Oficial al României, Partea I, nr. 479 bis în afara
abonamentului din 2 iunie 2006.
**) Regulamentul Consiliului Uniunii Europene nr. 881/2002 este reprodus în facsimil.

MONITORUL OFICIAL AL ROMÂNIEI, PARTEA I, Nr. 792/20.IX.2006

11

12

MONITORUL OFICIAL AL ROMÂNIEI, PARTEA I, Nr. 792/20.IX.2006

MONITORUL OFICIAL AL ROMÂNIEI, PARTEA I, Nr. 792/20.IX.2006

13

14

MONITORUL OFICIAL AL ROMÂNIEI, PARTEA I, Nr. 792/20.IX.2006

MONITORUL OFICIAL AL ROMÂNIEI, PARTEA I, Nr. 792/20.IX.2006

15

16

MONITORUL OFICIAL AL ROMÂNIEI, PARTEA I, Nr. 792/20.IX.2006

MONITORUL OFICIAL AL ROMÂNIEI, PARTEA I, Nr. 792/20.IX.2006

17

18

MONITORUL OFICIAL AL ROMÂNIEI, PARTEA I, Nr. 792/20.IX.2006

MONITORUL OFICIAL AL ROMÂNIEI, PARTEA I, Nr. 792/20.IX.2006

19

20

MONITORUL OFICIAL AL ROMÂNIEI, PARTEA I, Nr. 792/20.IX.2006

MONITORUL OFICIAL AL ROMÂNIEI, PARTEA I, Nr. 792/20.IX.2006

21

22

MONITORUL OFICIAL AL ROMÂNIEI, PARTEA I, Nr. 792/20.IX.2006

MONITORUL OFICIAL AL ROMÂNIEI, PARTEA I, Nr. 792/20.IX.2006

23

24

MONITORUL OFICIAL AL ROMÂNIEI, PARTEA I, Nr. 792/20.IX.2006

MONITORUL OFICIAL AL ROMÂNIEI, PARTEA I, Nr. 792/20.IX.2006

25

26

MONITORUL OFICIAL AL ROMÂNIEI, PARTEA I, Nr. 792/20.IX.2006

MONITORUL OFICIAL AL ROMÂNIEI, PARTEA I, Nr. 792/20.IX.2006

27

28

MONITORUL OFICIAL AL ROMÂNIEI, PARTEA I, Nr. 792/20.IX.2006

MONITORUL OFICIAL AL ROMÂNIEI, PARTEA I, Nr. 792/20.IX.2006

29

30

MONITORUL OFICIAL AL ROMÂNIEI, PARTEA I, Nr. 792/20.IX.2006

MONITORUL OFICIAL AL ROMÂNIEI, PARTEA I, Nr. 792/20.IX.2006

31

32

MONITORUL OFICIAL AL ROMÂNIEI, PARTEA I, Nr. 792/20.IX.2006

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 792/20.IX.2006 conține 32 de pagini.

Prețul: 2,25 lei

&JUYDGY|119680]
ISSN 1453—4495

