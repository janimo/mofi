PARTEA

Anul 174 (XVIII) — Nr. 418

I

Luni, 15 mai 2006

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina

ORDONANȚE ALE GUVERNULUI ROMÂNIEI
34.
— Ordonanță de urgență privind atribuirea
contractelor de achiziție publică, a contractelor de
concesiune de lucrări publice și a contractelor de
concesiune de servicii...............................................
´
Rectificări ...............................................................................

ORDONANȚE

ALE

1–64

GUVERNULUI

64

ROMÂNIEI

GUVERNUL ROMÂNIEI

ORDONANȚĂ DE URGENȚĂ
privind atribuirea contractelor de achiziție publică, a contractelor de concesiune de lucrări publice
și a contractelor de concesiune de servicii
Având în vedere necesitatea adoptării unor măsuri urgente pentru elaborarea și promovarea unei noi legislații în
domeniul achizițiilor publice, în contextul angajamentelor asumate de România în cadrul capitolului 1 îLibera circulație a
mărfurilor“ și al recomandărilor Comisiei Europene,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
CAPITOLUL I
Dispoziții generale
SECȚIUNEA 1
Scop. Principii

Art. 1. — Prezenta ordonanță de urgență reglementează
procedurile de atribuire a contractului de achiziție publică și
a contractului de concesiune de lucrări publice și de
servicii, precum și modalitățile de soluționare a contestațiilor
formulate împotriva actelor emise în legătură cu aceste
proceduri.

Art. 2. — (1) Scopul prezentei ordonanțe de urgență îl
constituie:
a) promovarea concurenței între operatorii economici;
b) garantarea tratamentului egal și nediscriminarea
operatorilor economici;
c) asigurarea transparenței și integrității procesului de
achiziție publică;
d) asigurarea utilizării eficiente a fondurilor publice, prin
aplicarea procedurilor de atribuire de către autoritățile
contractante.
(2) Principiile care stau la baza atribuirii contractului de
achiziție publică sunt:
a) nediscriminarea;
b) tratamentul egal;

2

MONITORUL OFICIAL AL ROMÂNIEI, PARTEA I, Nr. 418/15.V.2006

c) recunoașterea reciprocă;
d) transparența;
e) proporționalitatea;
f) eficiența utilizării fondurilor;
g) asumarea răspunderii.
SECȚIUNEA a 2-a
Definiții

Art. 3. — În sensul prezentei ordonanțe de urgență,
termenii și expresiile de mai jos au următoarele
semnificații:
a) contract de achiziție publică — contractul care include
și categoria contractului sectorial, astfel cum este definit la
art. 229 alin. (2), cu titlu oneros, încheiat în scris între una
sau mai multe autorități contractante, pe de o parte, și
unul sau mai mulți operatori economici, pe de altă parte,
având ca obiect execuția de lucrări, furnizarea de produse
sau prestarea de servicii, în sensul prezentei ordonanțe de
urgență;
b) contract de concesiune de lucrări publice — contractul
care are aceleași caracteristici ca și contractul de lucrări,
cu deosebirea că în contrapartida lucrărilor executate
contractantul, în calitate de concesionar, primește din
partea autorității contractante, în calitate de concedent,
dreptul de a exploata rezultatul lucrărilor sau acest drept
însoțit de plata unei sume de bani;
c) contract de concesiune de servicii — contractul care
are aceleași caracteristici ca și contractul de servicii, cu
deosebirea că în contrapartida serviciilor prestate
contractantul, în calitate de concesionar, primește din
partea autorității contractante, în calitate de concedent,
dreptul de a exploata serviciile sau acest drept însoțit de
plata unei sume de bani;
d) procedură de atribuire — etapele ce trebuie parcurse
de autoritatea contractantă și de către candidați/ofertanți
pentru ca acordul părților privind angajarea în contractul
public să fie considerat valabil; procedurile de atribuire
sunt: licitația deschisă, licitația restrânsă, dialogul
competitiv, negocierea, cererea de oferte, concursul de
soluții;
e) acord-cadru — înțelegerea scrisă intervenită între una
sau mai multe autorități contractante și unul sau mai mulți
operatori economici, al cărei scop este stabilirea
elementelor/condițiilor esențiale care vor guverna contractele
de achiziție publică ce urmează a fi atribuite într-o
perioadă dată, în mod special în ceea ce privește prețul
și, după caz, cantitățile avute în vedere;
f) sistem de achiziție dinamic — procesul în întregime
electronic, limitat în timp și deschis pe întreaga sa durată
oricărui operator economic care îndeplinește criteriile de
calificare și selecție și care a prezentat o ofertă inițială
conformă cu cerințele caietului de sarcini;
g) licitație electronică — procesul repetitiv realizat după
o primă evaluare completă a ofertelor, în care ofertanții au
posibilitatea, exclusiv prin intermediul mijloacelor electronice,
de a reduce prețurile prezentate și/sau de a îmbunătăți alte
elemente ale ofertei; evaluarea finală trebuie să se
realizeze în mod automat prin mijloacele electronice
utilizate;
h) documentație de atribuire — documentația ce cuprinde
toate informațiile legate de obiectul contractului de achiziție
publică și de procedura de atribuire a acestuia, inclusiv
caietul de sarcini sau, după caz, documentația descriptivă;

i) operator economic — oricare furnizor de produse,
prestator de servicii sau executant de lucrări — persoană
fizică/juridică, de drept public sau privat, ori grup de astfel
de persoane care oferă în mod licit pe piață produse,
servicii și/sau execuție de lucrări;
j) candidat — oricare operator economic care a depus
candidatura în cazul unei proceduri de licitație restrânsă,
negociere sau dialog competitiv;
k) candidatură — documentele prin care un candidat își
demonstrează situația personală, capacitatea de exercitare
a activității profesionale, situația economică și financiară,
capacitatea tehnică și profesională, în vederea obținerii
invitației de participare pentru depunerea ulterioară a
ofertei, în cazul aplicării unei proceduri de licitație
restrânsă, negociere sau dialog competitiv;
l) ofertant — oricare operator economic care a depus
ofertă;
m) concurent — oricare operator economic care a
prezentat un proiect în cadrul unui concurs de soluții;
n) ofertă — actul juridic prin care operatorul economic
își manifestă voința de a se angaja din punct de vedere
juridic într-un contract de achiziție publică; oferta cuprinde
propunerea financiară și propunerea tehnică;
o) propunere tehnică — parte a ofertei elaborată pe
baza cerințelor din caietul de sarcini sau, după caz, din
documentația descriptivă;
p) propunere financiară — parte a ofertei ce cuprinde
informațiile cu privire la preț, tarif, alte condiții financiare și
comerciale corespunzătoare satisfacerii cerințelor solicitate
prin documentația de atribuire;
q) acceptarea ofertei câștigătoare — actul juridic prin
care autoritatea contractantă își manifestă acordul de a se
angaja juridic în contractul de achiziție publică care va fi
încheiat cu ofertantul a cărui ofertă a fost desemnată
câștigătoare;
r) contractant — ofertantul care a devenit, în condițiile
legii, parte într-un contract de achiziție publică;
s) întreprindere publică — persoana care desfășoară
activități economice și asupra căreia se exercită direct sau
indirect, ca urmare a unor drepturi de proprietate, a
participațiilor financiare sau a regulilor specifice prevăzute
în actul de înființare a întreprinderii respective, influența
dominantă a unei autorități contractante, astfel cum este
definită aceasta la art. 8 lit. a), b) sau c); prezumția de
exercitare a influenței dominante se aplică în orice situație
în care, în raport cu o astfel de persoană, una sau mai
multe autorități contractante definite conform art. 8 lit. a),
b) sau c) se află, direct ori indirect, în cel puțin unul dintre
următoarele cazuri:
— dețin majoritatea capitalului subscris;
— dețin controlul majorității voturilor în organul de
conducere, cum ar fi adunarea generală;
— pot numi în componența consiliului de administrație,
a organului de conducere sau de supervizare mai mult de
jumătate din numărul membrilor acestuia;
t) drept special sau exclusiv — dreptul care rezultă din
orice formă de autorizare acordată, conform prevederilor
legale sau ca urmare a emiterii unor acte administrative,
de o autoritate competentă și care are ca efect rezervarea
desfășurării de activități în domeniul anumitor servicii
publice numai de către una sau de către un număr limitat
de persoane, afectând în mod substanțial posibilitatea altor
persoane de a desfășura o astfel de activitate;

MONITORUL OFICIAL AL ROMÂNIEI, PARTEA I, Nr. 418/15.V.2006
u) mijloace electronice — utilizarea echipamentelor
electronice pentru procesarea și stocarea de date care
sunt difuzate, transmise și recepționate prin cablu, radio,
mijloace optice sau prin alte mijloace electromagnetice;
v) sistemul electronic de achiziții publice — SEAP —
desemnează sistemul informatic de utilitate publică,
accesibil prin Internet la o adresă dedicată, utilizat în
scopul aplicării prin mijloace electronice a procedurilor de
atribuire;
w) operatorul sistemului electronic de achiziții publice —
persoana juridică care asigură autorităților contractante
suportul tehnic destinat aplicării prin mijloace electronice a
procedurilor de atribuire;
x) îscris“ sau îîn scris“ — orice ansamblu de cuvinte și
cifre care pot fi citite, reproduse și apoi comunicate. Acest
ansamblu poate include și informații transmise și stocate
prin mijloace electronice;
y) vocabularul comun al achizițiilor publice — CPV —
desemnează nomenclatorul de referință aplicabil
contractelor de achiziție publică, adoptat prin Regulamentul
nr. 2.195/2002/CE al Parlamentului European și al
Consiliului privind vocabularul comun al achizițiilor publice,
publicat în Jurnalul Oficial al Uniunii Europene nr. L340 din
16 decembrie 2002, asigurând corespondența cu alte
nomenclatoare existente;
z) zile — zilele calendaristice, în afara cazului în care
se menționează că sunt zile lucrătoare;
aa) Tratat — Tratatul pentru înființarea Comunității
Europene, încheiat la 25 martie 1957, cu modificările și
completările ulterioare.
SECȚIUNEA a 3-a
Tipuri de contracte de achiziție publică

Art. 4. — (1) Contractul de lucrări este acel contract de
achiziție publică care are ca obiect:
a) fie execuția de lucrări legate de una dintre activitățile
cuprinse în anexa nr. 1 sau execuția unei construcții;
b) fie atât proiectarea, cât și execuția de lucrări legate
de una dintre activitățile cuprinse în anexa nr. 1 sau atât
proiectarea, cât și execuția unei construcții;
c) fie realizarea prin orice mijloace a unei construcții
care corespunde cerințelor precizate de autoritatea
contractantă.
(2) În sensul prevederilor alin. (1), prin construcție se
înțelege rezultatul unui ansamblu de lucrări de construcții
de clădiri sau lucrări de geniu civil, destinat să
îndeplinească prin el însuși o funcție tehnică sau
economică.
Art. 5. — (1) Contractul de furnizare este acel contract
de achiziție publică, altul decât contractul de lucrări, care
are ca obiect furnizarea unuia sau mai multor produse, prin
cumpărare, inclusiv în rate, închiriere sau leasing, cu sau
fără opțiune de cumpărare.
(2) Contractul de achiziție publică care are ca obiect
principal furnizarea de produse și, cu titlu accesoriu,
operațiuni/lucrări de instalare și punere în funcțiune, este
considerat contract de furnizare.
Art. 6. — (1) Contractul de servicii este acel contract
de achiziție publică, altul decât contractul de lucrări sau de
furnizare, care are ca obiect prestarea unuia sau mai
multor servicii, așa cum sunt acestea cuprinse în anexele
nr. 2A și 2B.

3

(2) Contractul de achiziție publică care are ca obiect
principal prestarea unor servicii și, cu titlu accesoriu,
desfășurarea unor activități dintre cele prevăzute în anexa
nr. 1 este considerat contract de servicii.
Art. 7. — Contractul de achiziție publică care are ca
obiect atât furnizarea de produse, cât și prestarea de
servicii este considerat:
a) contract de furnizare, dacă valoarea estimată a
produselor este mai mare decât valoarea estimată a
serviciilor prevăzute în contractul respectiv;
b) contract de servicii, dacă valoarea estimată a
serviciilor este mai mare decât valoarea estimată a
produselor prevăzute în contractul respectiv.
SECȚIUNEA a 4-a
Autorități contractante

Art. 8. — Este autoritate contractantă în sensul
prezentei ordonanțe de urgență:
a) oricare organism al statului — autoritate publică sau
instituție publică — care acționează la nivel central ori la
nivel regional sau local;
b) oricare organism de drept public, altul decât unul
dintre cele prevăzute la lit. a), cu personalitate juridică,
care a fost înființat pentru a satisface nevoi de interes
general fără caracter comercial sau industrial și care se
află cel puțin în una dintre următoarele situații:
— este finanțat, în majoritate, de către o autoritate
contractantă, astfel cum este definită la lit. a), sau de către
un alt organism de drept public;
— se află în subordinea sau este supusă controlului
unei autorități contractante, astfel cum este definită la
lit. a), sau unui alt organism de drept public;
— în componența consiliului de administrație/organului
de conducere sau de supervizare mai mult de jumătate din
numărul membrilor acestuia sunt numiți de către o
autoritate contractantă, astfel cum este definită la lit. a),
sau de către un alt organism de drept public;
c) oricare asociere formată de una sau mai multe
autorități contractante dintre cele prevăzute la lit. a) sau b);
d) oricare întreprindere publică ce desfășoară una sau
mai multe dintre activitățile prevăzute la cap. VIII secțiunea 1,
atunci când aceasta atribuie contracte de achiziție publică
sau încheie acorduri-cadru destinate efectuării respectivelor
activități;
e) oricare subiect de drept, altul decât cele prevăzute la
lit. a)—d), care desfășoară una sau mai multe dintre
activitățile prevăzute la cap. VIII secțiunea 1, în baza unui
drept special sau exclusiv, astfel cum este acesta definit la
art. 3 lit. t), acordat de o autoritate competentă, atunci când
acesta atribuie contracte de achiziție publică sau încheie
acorduri-cadru destinate efectuării respectivelor activități.
SECȚIUNEA a 5-a
Domeniu de aplicare. Excepții

Art. 9. — Prezenta ordonanță de urgență se aplică
pentru:
a) atribuirea contractului de achiziție publică, inclusiv a
contractului sectorial, în acest din urmă caz fiind aplicabile
prevederile cap. VIII;
b) încheierea acordului-cadru;
c) atribuirea contractului de achiziție publică de către o
persoană fizică/juridică, în cazul în care respectivul contract

4

MONITORUL OFICIAL AL ROMÂNIEI, PARTEA I, Nr. 418/15.V.2006

este finanțat/subvenționat în mod direct, în proporție de
mai mult de 50%, de către o autoritate contractantă;
d) atribuirea contractului de achiziție publică de către o
autoritate contractantă, în numele și pentru o altă persoană
fizică/juridică, în cazul în care respectivul contract este
finanțat/subvenționat în mod direct, în proporție de mai
mult de 50%, de către o autoritate contractantă;
e) organizarea concursului de soluții;
f) atribuirea contractului de concesiune de lucrări publice
și a contractului de concesiune de servicii, în acest caz
fiind aplicabile prevederile cap. VII.
Art. 10. — În cazul prevăzut la art. 9 lit. c) autoritatea
contractantă are obligația de a impune prin contractul de
finanțare aplicarea prevederilor prezentei ordonanțe de
urgență pentru atribuirea contractelor de achiziție publică
respective.
Art. 11. — (1) O autoritate contractantă din domeniul
apărării țării și securității naționale are obligația de a aplica
prevederile prezentei ordonanțe de urgență sub rezerva
cazurilor care:
a) pot conduce la furnizarea unor informații a căror
divulgare ar fi contrară intereselor esențiale de securitate
ale țării; sau
b) implică protecția unor interese esențiale de securitate
ale țării în legătură cu producția sau comercializarea de
arme, muniții și material de război.
(2) Guvernul are dreptul de a stabili prin hotărâre
circumstanțele și procedurile specifice pentru atribuirea
contractelor de achiziție publică în cazurile prevăzute la
alin. (1) lit. a) și b).
(3) Aplicarea prevederilor alin. (1) și (2) nu trebuie să
conducă la alterarea concurenței pe piața produselor care
nu sunt destinate unor scopuri specific militare.
Art. 12. — Prezenta ordonanță de urgență nu se aplică
pentru atribuirea contractului de achiziție publică în cazul în
care se îndeplinește cel puțin una dintre următoarele
condiții:
a) contractul a fost declarat cu caracter secret de către
autoritățile abilitate potrivit prevederilor legale în vigoare;
b) îndeplinirea contractului necesită impunerea unor
măsuri speciale de securitate potrivit prevederilor legale în
vigoare;
c) protecția unor interese esențiale ale țării impune
acest lucru.
Art. 13. — Prezenta ordonanță de urgență nu se aplică
pentru atribuirea contractului de servicii care:
a) are ca obiect cumpărarea sau închirierea, prin orice
mijloace financiare, de terenuri, clădiri existente, alte bunuri
imobile sau a drepturilor asupra acestora; totuși, atribuirea
contractelor de servicii financiare care se încheie, indiferent
de formă, în legătură cu contractul de cumpărare sau de
închiriere respectiv, se supune prevederilor prezentei
ordonanțe de urgență;
b) se referă la cumpărarea, dezvoltarea, producția sau
coproducția de programe destinate difuzării, de către
instituții de radiodifuziune și televiziune;
c) se referă la prestarea de servicii de arbitraj și
conciliere;
d) se referă la prestarea de servicii financiare în
legătură cu emiterea, cumpărarea, vânzarea sau transferul
valorilor mobiliare ori al altor instrumente financiare, în
special operații ale autorității contractante efectuate în
scopul atragerii de resurse financiare și/sau de capital,

precum și la prestarea de servicii specifice unei bănci
centrale de către Banca Națională a României;
e) se referă la angajarea de forță de muncă, respectiv
încheierea de contracte de muncă;
f) se referă la prestarea de servicii de cercetaredezvoltare remunerate în totalitate de către autoritatea
contractantă și ale căror rezultate nu sunt destinate, în
mod exclusiv, autorității contractante pentru propriul
beneficiu.
Art. 14. — (1) Prezenta ordonanță de urgență nu se
aplică atunci când contractul de achiziție publică este
atribuit ca urmare a:
a) unui acord internațional încheiat în conformitate cu
prevederile Tratatului cu unul sau mai multe state care nu
sunt membre ale Uniunii Europene și care vizează
furnizarea de produse sau execuția de lucrări, destinate
implementării ori exploatării unui proiect în comun cu
statele semnatare, și numai dacă prin acordul respectiv a
fost menționată o procedură specifică pentru atribuirea
contractului respectiv;
b) unui acord internațional referitor la staționarea de
trupe și numai dacă prin acordul respectiv a fost prevăzută
o procedură specifică pentru atribuirea contractului
respectiv;
c) aplicării unei proceduri specifice unei organizații
internaționale.
(2) Autoritățile contractante au obligația de a transmite
Autorității Naționale pentru Reglementarea și Monitorizarea
Achizițiilor Publice acordurile prevăzute la alin. (1) lit. a),
existente în domeniul lor de activitate.
(3) Autoritatea Națională pentru Reglementarea și
Monitorizarea Achizițiilor Publice are obligația de a comunica
Comisiei Europene informațiile primite potrivit alin. (2).
Art. 15. — (1) Prezenta ordonanță de urgență nu se
aplică pentru atribuirea contractului de servicii unei alte
autorități contractante sau unei asocieri de autorități
contractante, în cazul în care acestea din urmă beneficiază
de un drept exclusiv pentru prestarea serviciilor respective,
în virtutea legii sau a altor acte cu caracter normativ care
sunt publicate, în măsura în care acestea sunt compatibile
cu prevederile Tratatului.
(2) Autoritatea contractantă care, în baza competențelor
legale pe care le deține, acordă unui subiect de drept, care
nu este definit ca autoritate contractantă, drepturi speciale
sau exclusive de a presta un serviciu public, are obligația
de a impune, prin autorizația pe care o emite în acest
scop, respectarea principiului nediscriminării de către cel
care beneficiază de drepturile speciale sau exclusive, atunci
când acesta atribuie contracte de furnizare către terți.
Art. 16. — (1) În cazul în care autoritatea contractantă
atribuie un contract de achiziție publică ce are ca obiect
prestarea de servicii din categoria celor incluse în anexa
nr. 2B, atunci obligația de a aplica prezenta ordonanță de
urgență se impune numai pentru contracte a căror valoare
este mai mare decât cea prevăzută la art. 57 alin. (2) și
se limitează numai la prevederile art. 35—38 și art. 56.
(2) În cazul în care contractul de achiziție publică
prevăzut la alin. (1) are ca obiect, alături de prestarea de
servicii din categoria celor incluse în anexa nr. 2B, și
prestarea de servicii din categoria celor incluse în anexa
nr. 2A, prevederile alin. (1) sunt aplicabile numai dacă
valoarea estimată a serviciilor incluse în anexa nr. 2B este

MONITORUL OFICIAL AL ROMÂNIEI, PARTEA I, Nr. 418/15.V.2006
mai mare decât valoarea estimată a serviciilor incluse în
anexa nr. 2A.
(3) Autoritatea contractantă nu are dreptul de a
combina, în cadrul aceluiași contract, servicii incluse atât în
anexa nr. 2B, cât și în anexa nr. 2A, cu scopul de a
beneficia de aplicarea prevederilor alin. (1), atunci când
atribuie respectivul contract de achiziție publică.
CAPITOLUL II
Reguli comune aplicabile pentru atribuirea contractului
de achiziție publică
SECȚIUNEA 1
Reguli generale

Art. 17. — Autoritatea contractantă are obligația de a
respecta principiile prevăzute la art. 2 alin. (2) în relația cu
operatorii economici interesați să participe la procedura de
atribuire.
Art. 18. — (1) Procedurile de atribuire a contractului de
achiziție publică sunt:
a) licitația deschisă, respectiv procedura la care orice
operator economic interesat are dreptul de a depune
oferta;
b) licitația restrânsă, respectiv procedura la care orice
operator economic are dreptul de a-și depune candidatura,
urmând ca numai candidații selectați să aibă dreptul de a
depune oferta;
c) dialogul competitiv, respectiv procedura la care orice
operator economic are dreptul de a-și depune candidatura
și prin care autoritatea contractantă conduce un dialog cu
candidații admiși, în scopul identificării uneia sau mai
multor soluții apte să răspundă necesităților sale, urmând
ca, pe baza soluției/soluțiilor, candidații selectați să
elaboreze oferta finală;
d) negocierea, respectiv procedura prin care autoritatea
contractantă derulează consultări cu candidații selectați și
negociază clauzele contractuale, inclusiv prețul, cu unul sau
mai mulți dintre aceștia. Negocierea poate fi:
— negociere cu publicarea prealabilă a unui anunț de
participare;
— negociere fără publicarea prealabilă a unui anunț de
participare;
e) cererea de oferte, respectiv procedura simplificată
prin care autoritatea contractantă solicită oferte de la mai
mulți operatori economici.
(2) Autoritatea contractantă are dreptul de a organiza
un concurs de soluții, respectiv o procedură prin care
achiziționează, în special în domeniul amenajării teritoriului,
al proiectării urbanistice și peisagistice, al arhitecturii sau în
cel al prelucrării datelor, un plan sau un proiect, prin
selectarea acestuia pe baze concurențiale de către un
juriu, cu sau fără acordarea de premii.
Art. 19. — Autoritatea contractantă are dreptul de a
achiziționa direct produse, servicii sau lucrări, în măsura în
care valoarea achiziției, estimată conform prevederilor
secțiunii a 2-a a prezentului capitol, nu depășește
echivalentul în lei a 5.000 euro pentru fiecare produs,
serviciu sau lucrare. Achiziția se realizează pe bază de
document justificativ care, în acest caz, se consideră a fi
contract de achiziție publică, iar obligația respectării
prevederilor prezentei ordonanțe de urgență se limitează
numai la prevederile art. 204 alin. (2).

5

Art. 20. — (1) Autoritatea contractantă are obligația de
a atribui contractul de achiziție publică, de regulă, prin
aplicarea procedurilor de licitație deschisă sau licitație
restrânsă.
(2) Prin excepție de la prevederile alin. (1), autoritatea
contractantă are dreptul de a aplica celelalte proceduri
prevăzute la art. 18 alin. (1), după caz, numai în
circumstanțele specifice prevăzute la art. 94, art. 110
alin. (1), art. 122 sau 124.
Art. 21. — (1) Orice autoritate contractantă are dreptul
de a aplica procedurile de atribuire prevăzute la art. 18 și
prin utilizarea mijloacelor electronice.
(2) Aplicarea procedurilor de atribuire prin utilizarea
mijloacelor electronice se realizează prin intermediul SEAP.
(3) Guvernul are dreptul de a stabili prin hotărâre
obligația anumitor autorități contractante de a aplica
procedurile de atribuire a unor contracte de achiziție
publică numai prin utilizarea mijloacelor electronice.
Art. 22. — (1) Guvernul are dreptul de a aproba prin
hotărâre proiectarea și implementarea unui sistem
centralizat la nivel național de achiziționare specializată a
anumitor produse, servicii sau lucrări de la sau prin unități
de achiziții centralizate.
(2) Unitatea de achiziții centralizată este o autoritate
contractantă, astfel cum este definită la art. 8 lit. a), b)
sau c), care:
a) achiziționează în nume propriu produse și/sau
servicii, care sunt sau pot fi destinate unei/unor alte
autorități contractante;
b) atribuie contracte de achiziție publică sau încheie
acorduri-cadru, în numele și pentru o altă/alte autorități
contractante.
(3) Se consideră că autoritatea contractantă, care
achiziționează produse, servicii sau lucrări de la sau
printr-o unitate de achiziții centralizată, respectă prevederile
prezentei ordonanțe de urgență în măsura în care unitatea
de achiziții centralizată le respectă, la rândul ei, atunci
când realizează activitățile prevăzute la alin. (2).
Art. 23. — Autoritatea contractantă nu are dreptul de a
diviza contractul de achiziție publică în mai multe contracte
distincte de valoare mai mică și nici de a utiliza metode
de calcul care să conducă la o subevaluare a valorii
estimate a contractului de achiziție publică, cu scopul de a
evita aplicarea prevederilor prezentei ordonanțe de urgență
care instituie obligații ale autorității contractante în raport cu
anumite praguri valorice.
Art. 24. — Fără a aduce atingere celorlalte prevederi
ale prezentei ordonanțe de urgență, autoritatea contractantă
are obligația de a asigura garantarea protejării acelor
informații pe care operatorul economic le precizează ca
fiind confidențiale, în măsura în care, în mod obiectiv,
dezvăluirea acestor informații ar prejudicia interesele
legitime ale operatorului economic, în special în ceea ce
privește secretul comercial și proprietatea intelectuală.
SECȚIUNEA a 2-a
Reguli de estimare a valorii contractului de achiziție publică

Art. 25. — (1) Autoritatea contractantă are obligația de
a estima valoarea contractului de achiziție publică pe baza
calculării și însumării tuturor sumelor plătibile pentru
îndeplinirea contractului respectiv, fără taxa pe valoarea
adăugată, luând în considerare orice forme de opțiuni și,

6

MONITORUL OFICIAL AL ROMÂNIEI, PARTEA I, Nr. 418/15.V.2006

în măsura în care acestea pot fi anticipate la momentul
estimării, orice eventuale suplimentări sau majorări ale
valorii contractului.
(2) În cazul în care autoritatea contractantă a prevăzut,
în conformitate cu prevederile prezentei ordonanțe de
urgență, posibilitatea de acordare a unor premii/prime
pentru candidați/ofertanți, atunci determinarea valorii
estimate a contractului de achiziție publică trebuie să
includă și valoarea premiilor/primelor respective.
Art. 26. — Valoarea estimată a contractului de achiziție
publică trebuie să fie determinată înainte de inițierea
procedurii de atribuire a contractului respectiv. Această
valoare trebuie să fie valabilă la momentul transmiterii spre
publicare a anunțului de participare sau, în cazul în care
procedura de atribuire nu presupune publicarea unui astfel
de anunț, la momentul transmiterii invitației de participare.
Art. 27. — (1) În cazul în care, prin atribuirea
contractului de furnizare, autoritatea contractantă își
propune să dobândească produse care necesită și
operațiuni/lucrări de instalare și punere în funcțiune, atunci
valoarea estimată a acestui contract trebuie să includă și
valoarea estimată a operațiunilor/lucrărilor respective.
(2) În cazul în care, la data estimării valorii contractului
de furnizare, autoritatea contractantă nu are încă stabilită
modalitatea de dobândire a produselor, respectiv,
cumpărare, inclusiv în rate, închiriere sau leasing, cu sau
fără opțiune de cumpărare, atunci valoarea estimată a
acestui contract trebuie să fie considerată ca fiind egală cu
cea mai mare dintre valorile ce corespund fiecărui mod de
dobândire a produselor.
(3) În cazul în care, la data estimării valorii contractului
de furnizare, autoritatea contractantă a stabilit modalitatea
de dobândire a produselor, respectiv prin cumpărare în
rate, prin închiriere sau prin leasing cu sau fără opțiune de
cumpărare, atunci metoda de estimare variază în funcție
de durata contractului respectiv, astfel:
a) dacă durata contractului este stabilită și este mai
mică sau egală cu 12 luni, atunci valoarea estimată trebuie
calculată prin însumarea tuturor ratelor plătibile pe întreaga
durată a contractului respectiv;
b) dacă durata contractului este stabilită și este mai
mare de 12 luni, atunci valoarea estimată trebuie calculată
prin însumarea valorii totale a ratelor plătibile pe întreaga
durată a contractului respectiv, la care se adaugă și
valoarea reziduală estimată a produselor la sfârșitul
perioadei pentru care s-a încheiat contractul;
c) dacă contractul se încheie pe o durată nedeterminată
sau dacă durata acestuia nu poate fi determinată la data
estimării, atunci valoarea estimată trebuie calculată prin
multiplicarea cu 48 a valorii ratei lunare plătibile.
(4) În cazul în care autoritatea contractantă își propune
să atribuie un contract de furnizare care trebuie reînnoit
într-o perioadă dată, atunci estimarea valorii acestui
contract trebuie să aibă ca bază de calcul:
a) fie valoarea totală a tuturor contractelor de furnizare
similare, atribuite în ultimele 12 luni, ajustată, dacă este
posibil, cu modificările previzibile ce pot surveni în
următoarele 12 luni în privința cantităților achiziționate și
valorilor aferente;
b) fie valoarea estimată totală a tuturor contractelor de
furnizare similare care se anticipează că vor fi atribuite în
următoarele 12 luni, începând din momentul primei livrări.

(5) În cazul în care autoritatea contractantă își propune
să achiziționeze produse similare, dar defalcate pe loturi a
căror cumpărare se realizează prin atribuirea mai multor
contracte de furnizare distincte, atunci valoarea estimată se
consideră a fi valoarea cumulată a tuturor loturilor. În cazul
în care valoarea cumulată a tuturor loturilor depășește
pragul valoric prevăzut la art. 124 lit. a), atunci autoritatea
contractantă are dreptul de a aplica procedura cererii de
ofertă numai pentru loturile care îndeplinesc, în mod
cumulativ, următoarele condiții:
a) valoarea estimată, fără TVA, a lotului respectiv este
mai mică sau egală cu echivalentul în lei a 40.000 euro;
b) valoarea cumulată a loturilor pentru care se aplică
procedura cererii de ofertă nu depășește 20% din valoarea
totală a produselor care urmează să fie furnizate.
Art. 28. — (1) În cazul în care autoritatea contractantă
își propune să atribuie un contract de servicii pentru care
nu se poate anticipa prețul total al prestației, dar este
posibilă estimarea unui tarif mediu lunar, atunci metoda de
estimare variază în funcție de durata contractului respectiv,
astfel:
a) când durata contractului este stabilită și nu
depășește 48 de luni, atunci valoarea estimată trebuie
calculată având în vedere întreaga durată a contractului;
b) când durata contractului nu poate fi determinată sau
depășește 48 de luni, atunci valoarea estimată trebuie
calculată multiplicând valoarea lunară cu 48.
(2) În cazul în care autoritatea contractantă își propune
să atribuie un contract de servicii care trebuie reînnoit
într-o perioadă dată, atunci estimarea valorii acestui
contract trebuie să aibă ca bază de calcul:
a) fie valoarea totală a tuturor contractelor de servicii
similare atribuite în ultimele 12 luni, ajustată, dacă este
posibil, cu modificările previzibile ce pot surveni în
următoarele 12 luni, în privința cantităților achiziționate și
valorilor aferente;
b) fie valoarea estimată totală a tuturor contractelor de
servicii similare care se anticipează că vor fi atribuite în
următoarele 12 luni, începând din momentul primei
prestații.
(3) În cazul în care autoritatea contractantă își propune
să achiziționeze servicii similare, dar defalcate pe loturi a
căror achiziționare face obiectul unor contracte distincte de
servicii, atunci valoarea estimată se consideră a fi valoarea
cumulată a tuturor loturilor. În cazul în care valoarea
cumulată a tuturor loturilor depășește pragul valoric
prevăzut la art. 124 lit. b), atunci autoritatea contractantă
are dreptul de a aplica procedura cererii de ofertă numai
pentru loturile care îndeplinesc, în mod cumulativ,
următoarele condiții:
a) valoarea estimată, fără TVA, a lotului respectiv este
mai mică sau egală cu echivalentul în lei a 40.000 euro;
b) valoarea cumulată a loturilor pentru care se aplică
procedura cererii de ofertă nu depășește 20% din valoarea
totală a serviciilor care urmează să fie prestate.
(4) În cazul în care autoritatea contractantă își propune
să achiziționeze servicii de asigurare, atunci valoarea
estimată a acestor contracte de servicii se calculează pe
baza primelor de asigurare ce urmează a fi plătite, precum
și a altor forme de remunerații aferente serviciilor
respective.
(5) În cazul în care autoritatea contractantă își propune
să achiziționeze servicii bancare sau alte servicii financiare,

MONITORUL OFICIAL AL ROMÂNIEI, PARTEA I, Nr. 418/15.V.2006
atunci valoarea estimată a acestor contracte de servicii se
calculează pe baza taxelor, comisioanelor, dobânzilor și a
oricăror alte forme de remunerații aferente serviciilor
respective.
(6) În cazul în care autoritatea contractantă își propune
să achiziționeze servicii de proiectare, urbanism, inginerie
și alte servicii tehnice, atunci valoarea estimată a acestor
contracte de servicii se calculează pe baza onorariilor ce
urmează a fi plătite și a oricăror alte forme de remunerații
aferente serviciilor respective.
Art. 29. — (1) În cazul în care autoritatea contractantă
își propune să achiziționeze lucrări pentru care urmează să
pună la dispoziție executantului materiale, utilaje,
echipamente tehnologice sau orice alte amenajări și dotări
necesare execuției lucrărilor, atunci valoarea estimată a
respectivului contract de lucrări trebuie să includă atât
costul lucrării care urmează să se execute, cât și valoarea
totală a facilităților menționate.
(2) În cazul în care obiectul contractului de lucrări îl
constituie execuția unui ansamblu de lucrări care
presupune, după caz, și furnizarea de echipamente,
instalații, utilaje sau alte dotări aferente, atunci valoarea
estimată se determină avându-se în vedere valoarea totală
a întregului ansamblu.
(3) În cazul în care o lucrare permite execuția pe
obiecte/loturi, pentru care autoritatea contractantă își propune
să atribuie, unuia sau mai multor executanți, contracte
distincte de lucrări, atunci valoarea estimată trebuie
determinată avându-se în vedere valoarea cumulată a tuturor
obiectelor/loturilor care intră în componența lucrării
respective. În cazul în care valoarea cumulată a tuturor
obiectelor/loturilor care intră în componența lucrării respective
depășește pragul valoric prevăzut la art. 124 lit. c), atunci
autoritatea contractantă are dreptul de a aplica procedura
cererii de ofertă numai pentru obiectele/loturile care
îndeplinesc în mod cumulativ, următoarele condiții:
a) valoarea estimată, fără TVA, a obiectului/lotului
respectiv este mai mică sau egală cu echivalentul în lei a
250.000 euro;
b) valoarea estimată cumulată a obiectelor/loturilor
pentru care se aplică prezenta excepție nu depășește 20%
din valoarea totală estimată a lucrării.
Art. 30. — În cazul în care autoritatea contractantă își
propune să organizeze un concurs de soluții, atunci
valoarea estimată care trebuie luată în considerare se
determină astfel:
a) dacă concursul de soluții este organizat ca o
procedură independentă, atunci valoarea estimată include
valoarea tuturor premiilor/sumelor care urmează a fi
acordate concurenților, inclusiv valoarea estimată a
contractului de servicii care ar putea fi încheiat ulterior,
conform prevederilor art. 122 lit. h) sau art. 252 lit. i), în
cazul în care autoritatea contractantă nu a exclus această
posibilitate în anunțul de participare la concurs;
b) dacă concursul de soluții este organizat ca parte a
unei proceduri de atribuire a unui contract de servicii,
atunci valoarea estimată luată în considerare este valoarea
estimată a contractului de servicii respectiv, în care se
include valoarea eventualelor premii/sume care urmează a
fi acordate concurenților.
Art. 31. — În cazul în care autoritatea contractantă își
propune să încheie un acord-cadru, atunci valoarea
estimată se consideră a fi valoarea maximă estimată, fără

7

TVA, a tuturor contractelor de achiziție publică ce se
anticipează că vor fi atribuite în baza acordului-cadru
respectiv, pe întreaga sa durată.
Art. 32. — În cazul în care autoritatea contractantă își
propune să utilizeze un sistem de achiziție dinamic, atunci
valoarea estimată se consideră a fi valoarea maximă
estimată, fără TVA, a tuturor contractelor de achiziție
publică ce se anticipează că vor fi atribuite prin utilizarea
sistemului de achiziție dinamic respectiv, pe întreaga sa
durată.
SECȚIUNEA a 3-a
Reguli de elaborare a documentației de atribuire

Art. 33. — (1) Autoritatea contractantă are obligația de
a preciza în cadrul documentației de atribuire orice cerință,
criteriu, regulă și alte informații necesare pentru a asigura
ofertantului/candidatului o informare completă, corectă și
explicită cu privire la modul de aplicare a procedurii de
atribuire.
(2) Documentația de atribuire trebuie să cuprindă, fără a
se limita la cele ce urmează, cel puțin:
a) informații generale privind autoritatea contractantă, în
special cu privire la adresă — inclusiv telefon, fax, e-mail —,
persoane de contact, mijloace de comunicare etc.;
b) instrucțiuni privind date limită care trebuie respectate
și formalități care trebuie îndeplinite în legătură cu
participarea la procedura de atribuire;
c) dacă sunt solicitate, cerințele minime de calificare,
precum și documentele care urmează să fie prezentate de
ofertanți/candidați pentru dovedirea îndeplinirii criteriilor de
calificare și selecție;
d) caietul de sarcini sau documentația descriptivă,
aceasta din urmă fiind utilizată în cazul aplicării procedurii
de dialog competitiv sau de negociere;
e) instrucțiuni privind modul de elaborare și de
prezentare a propunerii tehnice și financiare;
f) informații detaliate și complete privind criteriul de
atribuire aplicat pentru stabilirea ofertei câștigătoare,
corespunzător prevederilor cap. V — secțiunea a 3-a;
g) instrucțiuni privind modul de utilizare a căilor de atac;
h) informații referitoare la clauzele contractuale
obligatorii.
Art. 34. — (1) Autoritatea contractantă are dreptul de a
preciza în documentația de atribuire instituțiile competente
de la care operatorii economici pot obține informații privind
reglementările referitoare la impozitare, precum și cele
referitoare la protecția mediului.
(2) Autoritatea contractantă are obligația să precizeze în
documentația de atribuire regulile obligatorii referitoare la
condițiile de muncă și de protecție a muncii, care sunt în
vigoare la nivel național și care trebuie respectate pe
parcursul îndeplinirii contractului de lucrări ori de servicii,
sau să indice instituțiile competente de la care operatorii
economici pot obține informații detaliate privind
reglementările respective. În acest caz, autoritatea
contractantă are totodată și obligația de a solicita
operatorilor economici să indice în cadrul ofertei faptul că
la elaborarea acesteia au ținut cont de obligațiile referitoare
la condițiile de muncă și protecția muncii.
Art. 35. — (1) Caietul de sarcini conține, în mod
obligatoriu, specificații tehnice.
(2) Specificațiile tehnice reprezintă cerințe, prescripții,
caracteristici de natură tehnică ce permit fiecărui produs,

8

MONITORUL OFICIAL AL ROMÂNIEI, PARTEA I, Nr. 418/15.V.2006

serviciu sau lucrare să fie descris, în mod obiectiv, în așa
manieră încât să corespundă necesității autorității
contractante.
(3) Specificațiile tehnice definesc, după caz și fără a se
limita la cele ce urmează, caracteristici referitoare la nivelul
calitativ, tehnic și de performanță, cerințe privind impactul
asupra mediului înconjurător, siguranța în exploatare,
dimensiuni, terminologie, simboluri, teste și metode de
testare, ambalare, etichetare, marcare și instrucțiuni de
utilizare a produsului, tehnologii și metode de producție,
precum și sisteme de asigurare a calității și condiții pentru
certificarea conformității cu standarde relevante sau altele
asemenea. În cazul contractelor pentru lucrări, specificațiile
tehnice pot face referire, de asemenea, și la prescripții de
proiectare și de calcul al costurilor, la verificarea, inspecția
și condițiile de recepție a lucrărilor sau a tehnicilor,
procedeelor și metodelor de execuție, ca și la orice alte
condiții cu caracter tehnic pe care autoritatea contractantă
este capabilă să le descrie, în funcție și de diverse acte
normative și reglementări generale sau specifice, în
legătură cu lucrările finalizate și cu materialele sau alte
elemente componente ale acestor lucrări.
(4) Specificațiile tehnice se definesc astfel încât să
corespundă, atunci când este posibil, necesităților/
exigențelor oricărui utilizator, inclusiv ale persoanelor cu
dizabilități.
(5) Specificațiile tehnice trebuie să permită oricărui
ofertant accesul egal la procedura de atribuire și nu trebuie
să aibă ca efect introducerea unor obstacole nejustificate
de natură să restrângă concurența între operatorii
economici.
(6) Fără a aduce atingere reglementărilor tehnice
naționale obligatorii, în măsura în care acestea sunt
compatibile cu dreptul comunitar, autoritatea contractantă
are obligația de a defini specificațiile tehnice:
a) fie prin referire, de regulă în următoarea ordine de
prioritate, la standarde naționale care adoptă standarde
europene, la omologări tehnice europene, la standarde
internaționale sau la alte referințe de natură tehnică
elaborate de organisme de standardizare europene; în
cazul în care acestea nu există, atunci specificațiile tehnice
se definesc prin referire la alte standarde, omologări sau
reglementări tehnice naționale privind utilizarea produselor
sau proiectarea, calculul și execuția lucrărilor. Orice astfel
de referire trebuie să fie însoțită de mențiunea sau
echivalent;
b) fie prin precizarea performanțelor și/sau cerințelor
funcționale solicitate, care trebuie să fie suficient de precis
descrise încât să permită ofertanților să determine obiectul
contractului de achiziție publică, iar autorității contractante
să atribuie contractul respectiv;
c) fie atât prin precizarea performanțelor și/sau cerințelor
funcționale solicitate, astfel cum sunt acestea prevăzute la
lit. b), cât și prin referirea la standardele, omologările
tehnice, specificațiile tehnice comune, prevăzute la lit. a),
ca mijloc de prezumție a conformității cu nivelul de
performanță și cu cerințele funcționale respective;
d) fie prin precizarea performanțelor și/sau cerințelor
funcționale solicitate, astfel cum sunt acestea prevăzute la
lit. b), pentru anumite caracteristici, și prin referirea la
standardele sau omologările tehnice, prevăzute la lit. a),
pentru alte caracteristici.

Art. 36. — (1) În cazul în care autoritatea contractantă
definește specificațiile tehnice din caietul de sarcini, optând
pentru modalitatea prevăzută la art. 35 alin. (6) lit. a),
atunci nici o ofertă nu poate fi respinsă pe motiv că
produsele sau serviciile prevăzute în propunerea tehnică nu
sunt conforme cu specificațiile precizate, dacă ofertantul
demonstrează, prin orice mijloc adecvat, că propunerea
tehnică prezentată satisface într-o manieră echivalentă
cerințele autorității contractante definite prin specificațiile
tehnice.
(2) În cazul în care autoritatea contractantă definește
specificațiile tehnice din caietul de sarcini prin precizarea
performanțelor și/sau cerințelor funcționale solicitate, atunci
nici o ofertă nu poate fi respinsă dacă ofertantul
demonstrează prin orice mijloc adecvat că produsele,
serviciile sau lucrările oferite asigură îndeplinirea
performanțelor sau cerințelor funcționale solicitate deoarece
sunt conforme cu:
a) un standard național care adoptă un standard
european:
b) o omologare tehnică europeană;
c) o specificație tehnică comună utilizată în Comunitatea
Europeană;
d) un standard internațional;
e) alte reglementări tehnice elaborate de organisme de
standardizare europene.
(3) În sensul prevederilor alin. (1) și (2), un mijloc
adecvat de a dovedi conformitatea cu specificațiile tehnice
solicitate îl poate reprezenta dosarul tehnic al
producătorului sau un raport de încercare/testare emis de
un organism recunoscut, cum ar fi, după caz, un laborator
neutru de încercări și calibrare sau un organism de
certificare și inspecție care asigură respectarea standardelor
europene aplicabile; autoritatea contractantă are obligația
de a accepta certificate emise de organisme recunoscute
în oricare dintre statele membre ale Uniunii Europene.
Art. 37. — (1) Performanțele și cerințele funcționale
prevăzute la art. 35 alin. (6) lit. b), prin care se definesc
specificațiile tehnice, pot include și caracteristici de mediu.
(2) În cazul în care autoritatea contractantă solicită
îndeplinirea anumitor caracteristici de mediu în ceea ce
privește performanțele și cerințele funcționale, atunci
aceasta are dreptul de a utiliza, integral sau parțial,
specificații definite prin îetichete ecologice“ europene,
(multi)naționale sau prin orice alte îetichete ecologice“,
dacă se îndeplinesc, în mod cumulativ următoarele condiții:
a) specificațiile respective sunt adecvate pentru definirea
caracteristicilor produselor sau serviciilor a căror
furnizare/prestare reprezintă obiect al contractului de
achiziție publică;
b) cerințele pentru îeticheta ecologică“ au fost elaborate
pe baze științifice;
c) îeticheta ecologică“ a fost adoptată printr-o procedură
specifică ce a permis implicarea tuturor părților interesate —
organisme guvernamentale, consumatori, producători,
distribuitori, organizații de mediu;
d) îeticheta ecologică“ este accesibilă/disponibilă oricărei
persoane interesate.
(3) Autoritatea contractantă are dreptul de a preciza în
caietul de sarcini faptul că produsele sau serviciile oferite
care dețin o anumită îetichetă ecologică“ sunt considerate
că îndeplinesc implicit specificațiile tehnice solicitate. Pe
de altă parte, autoritatea contractantă nu are dreptul de a

MONITORUL OFICIAL AL ROMÂNIEI, PARTEA I, Nr. 418/15.V.2006

9

SECȚIUNEA a 4-a

conformitate cu legislația națională, acest tip de activitate
poate fi prestat numai de către persoane juridice sau
numai de către persoane fizice.
Art. 43. — (1) Autoritatea contractantă are dreptul de a
impune ca participarea la procedura de atribuire să fie
permisă numai unor ateliere protejate sau acelor ofertanți
care se angajează să îndeplinească contractul în contextul
unor programe de angajare protejată, în cadrul cărora
majoritatea angajaților implicați sunt persoane cu dizabilități,
care, prin natura sau gravitatea deficiențelor lor, nu pot
exercita o activitate profesională în condiții normale.
(2) În cazul în care autoritatea contractantă decide să
limiteze participarea la procedura de atribuire conform
prevederilor alin. (1), atunci această decizie trebuie să fie
precizată explicit în anunțul de participare la procedura de
atribuire.
Art. 44. — (1) Mai mulți operatori economici au dreptul
de a se asocia cu scopul de a depune candidatură sau
ofertă comună, fără a fi obligați să își legalizeze din punct
de vedere formal asocierea.
(2) Autoritatea contractantă are dreptul de a solicita ca
asocierea să fie legalizată numai în cazul în care oferta
comună este declarată câștigătoare și numai dacă o astfel
de măsură reprezintă o condiție necesară pentru buna
îndeplinire a contractului.
Art. 45. — (1) Fără a i se diminua răspunderea în ceea
ce privește modul de îndeplinire a viitorului contract de
achiziție publică, ofertantul are dreptul de a include în
propunerea tehnică posibilitatea de a subcontracta o parte
din contractul respectiv.
(2) În cazul în care autoritatea contractantă solicită,
ofertantul are obligația de a preciza partea/părțile din
contract pe care urmează să le subcontracteze și datele
de recunoaștere ale subcontractanților propuși.
Art. 46. — (1) Candidatul/ofertantul nu are dreptul, în
cadrul aceleiași proceduri:
a) să participe la două sau mai multe asocieri de
operatori economici;
b) să depună candidatură/ofertă individuală și o altă
candidatură/ofertă comună;
c) să depună ofertă individuală și să fie nominalizat ca
subcontractant în cadrul unei alte oferte.
(2) Întreprinderile afiliate au dreptul de a participa în
cadrul aceleiași proceduri de atribuire, dar numai în cazul
în care participarea acestora nu este de natură să
distorsioneze concurența.
(3) În sensul prevederilor alin. (2), prin întreprindere
afiliată se înțelege orice subiect de drept:
a) asupra căruia un alt subiect de drept poate exercita,
direct sau indirect, o influență dominantă; sau
b) care poate exercita o influență dominantă asupra
altui subiect de drept; sau
c) care, ca urmare a asocierii cu un subiect de drept,
se află sub influența dominantă a unui alt subiect de drept.

Reguli de participare la procedura de atribuire

SECȚIUNEA a 5-a

Art. 41. — Orice operator economic are dreptul de a
participa, individual sau într-un grup de operatori, la
procedura de atribuire.
Art. 42. — Ofertantul/candidatul care, în conformitate cu
legislația statului în care este stabilit, este abilitat să
presteze o anumită activitate nu poate fi exclus dintr-o
procedură de atribuire pentru singurul motiv că, în

Reguli de publicitate

considera o propunere tehnică ca fiind neconformă, pentru
singurul motiv că produsele sau serviciile ofertate nu dețin
îeticheta
ecologică“
precizată,
dacă
ofertantul
demonstrează, prin orice mijloc adecvat că produsele/
serviciile oferite corespund specificațiilor tehnice solicitate.
(4) În sensul prevederilor alin. (3), un mijloc adecvat de
a dovedi conformitatea cu specificațiile tehnice solicitate îl
poate reprezenta dosarul tehnic al producătorului sau un
raport de încercare/testare emis de un organism
recunoscut, astfel cum este prevăzut la art. 36 alin. (3);
autoritatea contractantă are obligația de a accepta
certificate emise de organisme recunoscute în oricare dintre
statele membre ale Uniunii Europene.
Art. 38. — (1) Se interzice definirea în caietul de sarcini
a unor specificații tehnice care indică o anumită origine,
sursă, producție, un procedeu special, o marcă de fabrică
sau de comerț, un brevet de invenție, o licență de
fabricație, care au ca efect favorizarea sau eliminarea
anumitor operatori economici sau a anumitor produse.
(2) Prin derogare de la prevederile alin. (1), se admite
o astfel de indicație, dar numai în mod excepțional, în
situația în care o descriere suficient de precisă și
inteligibilă a obiectului contractului nu este posibilă prin
aplicarea prevederilor art. 35 și 36 și numai însoțită de
mențiunea sau echivalent.
Art. 39. — Autoritatea contractantă are dreptul de a
impune în cadrul documentației de atribuire, în măsura în
care acestea sunt compatibile cu dreptul comunitar, condiții
speciale de îndeplinire a contractului prin care se
urmărește obținerea unor efecte de ordin social sau în
legătură cu protecția mediului și promovarea dezvoltării
durabile.
Art. 40. — (1) Autoritatea contractantă are obligația de
a asigura obținerea documentației de atribuire de către
orice operator economic interesat care înaintează o
solicitare în acest sens.
(2) Autoritatea contractantă are dreptul de a opta pentru
una dintre următoarele modalități de obținere a
documentației de atribuire de către operatorii economici:
a) asigurarea accesului direct, nerestricționat și deplin,
prin mijloace electronice, la conținutul documentației de
atribuire;
b) punerea la dispoziție oricărui operator economic care
a înaintat o solicitare în acest sens sau, după caz, căruia i
s-a transmis o invitație de participare a unui exemplar din
documentația de atribuire, pe suport hârtie și/sau pe suport
magnetic.
(3) În cazul prevăzut la alin. (2) lit. b), autoritatea
contractantă are dreptul de a stabili un preț pentru
obținerea documentației de atribuire, cu condiția ca acest
preț să nu depășească costul multiplicării documentației, la
care se poate adăuga, dacă este cazul, costul transmiterii
acesteia prin poștă.

PARAGRAFUL 1
Publicarea anunțurilor

Art. 47. — (1) Autoritatea contractantă are obligația de
a asigura transparența atribuirii contractelor de achiziție

10

MONITORUL OFICIAL AL ROMÂNIEI, PARTEA I, Nr. 418/15.V.2006

publică și încheierii acordurilor-cadru prin publicarea, în
conformitate cu prevederile prezentului capitol, a anunțurilor
de intenție, de participare și de atribuire.
(2) În cazul contractelor a căror valoare estimată este
mai mare decât pragurile valorice prevăzute la art. 55
alin. (2), autoritatea contractantă are obligația de a include
în anunțurile prevăzute la alin. (1) cel puțin informațiile
cuprinse în anexa nr. 3A și, dacă este necesar, alte
informații considerate utile de către autoritatea contractantă,
prin utilizarea formularelor standard adoptate de Comisia
Europeană.
(3) Modalitățile de aplicare a prevederilor alin. (2),
precum și conținutul anunțurilor de participare și de
atribuire pentru care, în conformitate cu prevederile
prezentei ordonanțe de urgență, nu este obligatorie
transmiterea spre publicare către Jurnalul Oficial al Uniunii
Europene se stabilesc prin hotărâre a Guvernului.
Art. 48. — (1) Cu excepția cazului prevăzut la art. 299,
autoritatea contractantă are obligația de a transmite spre
publicare anunțurile prevăzute la art. 47 alin. (1) către
operatorul SEAP, utilizând în acest sens numai mijloace
electronice.
(2) În cazurile prevăzute de prezenta ordonanță de
urgență, operatorul SEAP are obligația de a asigura
transmiterea în format electronic a anunțurilor spre
publicare în Jurnalul Oficial al Uniunii Europene.
Art. 49. — (1) Operatorul SEAP are obligația de a
asigura Autorității Naționale pentru Reglementarea și
Monitorizarea Achizițiilor Publice accesul nerestricționat la
anunțurile transmise de către autoritățile contractante,
înainte de publicarea acestora.
(2) Autoritatea Națională pentru Reglementarea și
Monitorizarea Achizițiilor Publice verifică fiecare anunț
transmis de către autoritatea contractantă pentru publicare
în SEAP, în măsura în care anunțul respectiv este în
legătură cu aplicarea procedurii de atribuire a unui contract
cu o valoare estimată mai mare decât pragurile valorice
prevăzute la art. 124. În termen de două zile lucrătoare de
la data primirii anunțului în SEAP, Autoritatea Națională
pentru Reglementarea și Monitorizarea Achizițiilor Publice
are obligația:
a) fie să emită către operatorul SEAP acceptul de
publicare pentru anunțul respectiv, în cazul în care în urma
verificării nu se constată erori/omisiuni de completare;
b) fie să respingă publicarea anunțului, în cazul în care
se constată erori/omisiuni de completare, informând
totodată autoritatea contractantă asupra acestei decizii,
precum și asupra modului în care erorile/omisiunile pot fi
remediate.
(3) În cazul prevăzut la alin. (2) lit. a), operatorul SEAP
are obligația:
a) de a transmite anunțul spre publicare în Jurnalul
Oficial al Uniunii Europene în cel mult o zi lucrătoare de la
primirea acceptului de publicare, în cazul în care, în
conformitate cu prevederile prezentei ordonanțe de urgență,
este prevăzută o obligație în acest sens; operatorul SEAP
are obligația de a asigura înregistrarea în sistemul
electronic a datei la care a fost transmis anunțul spre
publicare, ca probă privind momentul transmiterii;
b) de a publica anunțul în SEAP în cel mult două zile
lucrătoare de la primirea acceptului de publicare.
(4) Operatorul SEAP nu are dreptul de a publica
anunțul transmis de autoritatea contractantă sau de a-l

transmite spre publicare în Jurnalul Oficial al Uniunii
Europene, fără obținerea acceptului de publicare emis de
către Autoritatea Națională pentru Reglementarea și
Monitorizarea Achizițiilor Publice.
(5) În cazul în care, din motive de natură tehnică
independente de operatorul SEAP, nu este posibilă
transmiterea anunțurilor, în format electronic, spre publicare
în Jurnalul Oficial al Uniunii Europene, obligația de
transmitere a acestora revine Autorității Naționale pentru
Reglementarea și Monitorizarea Achizițiilor Publice.
(6) După publicarea anunțului în SEAP, autoritatea
contractantă are obligația de a transmite anunțul și către
Regia Autonomă îMonitorul Oficial“, spre publicare în
Monitorul Oficial al României, Partea a VI-a, Achiziții
publice.
Art. 50. — (1) În cazul în care prevederile prezentei
ordonanțe de urgență stabilesc obligația publicării anunțului
în Jurnalul Oficial al Uniunii Europene, atunci anunțul
respectiv nu poate fi publicat la nivel național înainte de
data transmiterii acestuia către Comisia Europeană.
(2) Anunțul publicat la nivel național nu trebuie să
conțină alte informații față de cele existente în anunțul
publicat în Jurnalul Oficial al Uniunii Europene și trebuie să
menționeze data transmiterii către Comisia Europeană.
PARAGRAFUL 2
Anunțul de intenție

Art. 51. — (1) Autoritatea contractantă are obligația de
a transmite spre publicare un anunț de intenție, atunci
când urmărește să beneficieze de prevederile art. 75
alin. (2) sau art. 89 alin. (2) și dacă:
a) valoarea totală estimată a contractelor/acordurilorcadru, care urmează să fie atribuite/încheiate în
următoarele 12 luni pentru achiziționarea de produse din
aceeași grupă CPV, este egală sau mai mare decât
echivalentul în lei a 750.000 euro;
b) valoarea totală estimată a contractelor/acordurilorcadru, care urmează să fie atribuite/încheiate în
următoarele 12 luni pentru achiziționarea de servicii care
sunt din aceeași categorie din punct de vedere al modului
de grupare din anexa nr. 2A, este egală sau mai mare
decât echivalentul în lei a 750.000 euro;
c) valoarea estimată a contractelor/acordurilor-cadru de
lucrări, care urmează să fie atribuite/încheiate în
următoarele 12 luni, este egală sau mai mare decât
echivalentul în lei a 5.000.000 euro.
(2) Autoritatea contractantă are dreptul de a transmite
spre publicare un anunț de intenție și în alte situații decât
cele prevăzute la alin. (1).
(3) Publicarea anunțului de intenție nu creează autorității
contractante obligația de a efectua respectiva achiziție
publică.
Art. 52. — (1) În cazurile prevăzute la art. 51 alin. (1)
lit. a) și b), autoritatea contractantă are obligația de a
transmite spre publicare anunțul de intenție cât mai curând
posibil după data începerii anului bugetar.
(2) În cazul prevăzut la art. 51 alin. (1) lit. c),
autoritatea contractantă are obligația de a transmite spre
publicare anunțul de intenție cât mai curând posibil după
aprobarea programului în care este prevăzut contractul de
lucrări sau acordul-cadru respectiv.

MONITORUL OFICIAL AL ROMÂNIEI, PARTEA I, Nr. 418/15.V.2006
Art. 53. — (1) Anunțul de intenție se publică:
a) în Jurnalul Oficial al Uniunii Europene, în SEAP și în
Monitorul Oficial al României, Partea a VI-a, Achiziții
publice; sau
b) numai în SEAP, cu condiția ca, înainte de publicare,
să fi fost transmis un anunț simplificat de informare
prealabilă către Comisia Europeană.
(2) În cazul prevăzut la alin. (1) lit. b), anunțul de
intenție trebuie să conțină și data transmiterii anunțului
simplificat către Comisia Europeană.
PARAGRAFUL 3
Anunțul de participare

Art. 54. — Autoritatea contractantă are obligația de a
transmite spre publicare un anunț de participare atunci
când:
a) inițiază procedura de licitație deschisă, licitație
restrânsă, dialog competitiv sau negociere, cu publicarea
prealabilă a unui anunț de participare, pentru atribuirea
contractului de achiziție publică sau pentru încheierea
acordului-cadru;
b) lansează un sistem dinamic de achiziție;
c) inițiază procesul de atribuire a unui contract de
achiziție publică printr-un sistem dinamic de achiziții, în
acest caz publicându-se un anunț simplificat;
d) organizează un concurs de soluții.
Art. 55. — (1) Anunțul de participare se publică în
SEAP și în Monitorul Oficial al României, Partea a VI-a,
Achiziții publice și, după caz, în Jurnalul Oficial al Uniunii
Europene.
(2) Publicarea în Jurnalul Oficial al Uniunii Europene
este obligatorie în toate situațiile în care:
a) autoritatea contractantă se încadrează în una dintre
categoriile prevăzute la art. 8 lit. a)—c), iar valoarea
estimată a contractului/acordului-cadru de furnizare sau de
servicii care urmează să fie atribuit/încheiat este mai mare
decât echivalentul în lei a 125.000 euro;
b) autoritatea contractantă se încadrează în una dintre
categoriile prevăzute la art. 8 lit. d) sau e), iar valoarea
estimată a contractului/acordului-cadru de furnizare sau de
servicii care urmează să fie atribuit/încheiat este mai mare
decât echivalentul în lei a 420.000 euro;
c) valoarea estimată a contractului/acordului-cadru de
lucrări care urmează să fie atribuit/încheiat este mai mare
decât echivalentul în lei a 5.000.000 euro.
PARAGRAFUL 4
Anunțul de atribuire

Art. 56. — (1) Autoritatea contractantă are obligația de
a transmite spre publicare un anunț de atribuire în cel mult
48 de zile după ce:
a) a finalizat procedura de atribuire — licitație deschisă,
licitație restrânsă, dialog competitiv sau negociere —, prin
atribuirea contractului de achiziție publică sau încheierea
acordului-cadru;
b) a finalizat un concurs de soluții prin stabilirea
concurentului câștigător;
c) a atribuit un contract de achiziție publică printr-un
sistem dinamic de achiziții.
(2) Pentru serviciile incluse în anexa nr. 2B, obligația
prevăzută la alin. (1) este aplicabilă numai contractelor a
căror valoare este mai mare decât pragul valoric prevăzut
la art. 57 alin. (2) lit. a) sau, după caz, lit. b). În aceste

11

cazuri, autoritatea contractantă indică, totodată, în anunțul
transmis dacă este sau nu de acord cu publicarea
acestuia.
Art. 57. — (1) Anunțul de atribuire se publică în SEAP
și în Monitorul Oficial al României, Partea a VI-a, Achiziții
publice, și, după caz, în Jurnalul Oficial al Uniunii
Europene.
(2) Publicarea în Jurnalul Oficial al Uniunii Europene
este obligatorie în toate situațiile în care:
a) autoritatea contractantă se încadrează în una dintre
categoriile prevăzute la art. 8 lit. a)—c), iar valoarea
contractului de furnizare sau de servicii care a fost atribuit
este mai mare decât echivalentul în lei a 125.000 euro;
b) autoritatea contractantă se încadrează în una dintre
categoriile prevăzute la art. 8 lit. d) sau e), iar valoarea
contractului de furnizare sau de servicii care a fost atribuit
este mai mare decât echivalentul în lei a 420.000 euro;
c) valoarea contractului de lucrări care a fost atribuit
este mai mare decât echivalentul în lei a 5.000.000 euro.
SECȚIUNEA a 6-a
Reguli speciale de transparență aplicabile achiziției publice
de servicii de publicitate

Art. 58. — (1) În cazul atribuirii contractelor de
publicitate media, cu o valoare anuală cumulată, fără TVA,
estimată mai mare decât echivalentul în lei a 2.000 euro,
autoritatea contractantă are obligația de a publica un anunț
de participare și un anunț de atribuire, în sistemul
informatic de utilitate publică disponibil pe Internet la o
adresă dedicată și pe pagina de Internet proprie, acolo
unde există.
(2) În sensul prevederilor alin. (1), prin contract de
publicitate media se înțelege orice contract de servicii
având ca obiect crearea, producerea și/sau difuzarea de
reclamă sau alte forme de promovare prin intermediul
mijloacelor de informare în masă scrise, audiovizuale sau
electronice.
(3) Obligația prevăzută la alin. (1) nu exonerează
autoritatea contractantă de respectarea prevederilor
generale referitoare la regulile de publicitate, astfel cum
sunt acestea prevăzute în cadrul secțiunii a 5-a din
prezentul capitol.
(4) Autoritatea contractantă are obligația de a preciza în
anunțul de participare prevăzut la alin. (1) criteriile de
calificare și selecție și, în situația în care criteriul de
atribuire a contractului este oferta cea mai avantajoasă din
punct de vedere economic, algoritmul de calcul al
punctajului; anunțul trebuie să fie însoțit de un referat de
oportunitate prin care se justifică rațiunea achiziției
serviciilor de publicitate, precizându-se totodată impactul
urmărit și criteriile de măsurare a rezultatului obținut.
(5) În cel mult 120 de zile de la data finalizării
contractului de servicii de publicitate, autoritatea
contractantă are obligația de a publica în sistemul
informatic prevăzut la alin. (1) un raport de evaluare a
impactului achiziției serviciilor de publicitate.
(6) Contractele de publicitate media trebuie să conțină
în mod obligatoriu și următoarele clauze specifice
referitoare la obligația părților de a asigura, inclusiv pe
parcursul îndeplinirii contractului, accesul publicului cel puțin
la următoarele informații: destinatarii finali ai fondurilor de
publicitate, criteriile de alocare a acestor fonduri, sumele
alocate fiecărui beneficiar final și termenele de îndeplinire a
prevederilor contractuale.

12

MONITORUL OFICIAL AL ROMÂNIEI, PARTEA I, Nr. 418/15.V.2006

(7) Accesul publicului la informațiile menționate la
alin. (6) se realizează prin grija autorității contractante care
are obligația de a deține informații actualizate cu privire la
modul de îndeplinire a contractului.
(8) În cazul contractelor de publicitate media este
obligatorie menționarea denumirii autorității/autorităților
contractante în materialul publicitar.
SECȚIUNEA a 7-a
Reguli de comunicare și de transmitere a datelor

Art. 59. — (1) Orice comunicare, solicitare, informare,
notificare și altele asemenea, prevăzute în prezenta
ordonanță de urgență, trebuie să fie transmise în scris.
(2) Orice document scris trebuie înregistrat în momentul
transmiterii, respectiv în momentul primirii.
(3) Comunicarea, transmiterea și stocarea informațiilor
se realizează astfel încât să se asigure integritatea și
confidențialitatea datelor respective.
Art. 60. — (1) Documentele scrise pot fi transmise prin
oricare dintre următoarele modalități:
a) prin poștă;
b) prin fax;
c) prin mijloace electronice;
d) prin orice combinație a celor prevăzute la lit. a)—c).
(2) Autoritatea contractantă are dreptul de a impune, în
documentația de atribuire, modalitățile de comunicare pe
care intenționează să le utilizeze pe parcursul aplicării
procedurii.
Art. 61. — (1) Modalitățile de comunicare impuse de
autoritatea contractantă trebuie să nu restricționeze accesul
operatorilor economici la procedura de atribuire.
(2)
Instrumentele utilizate pentru comunicarea
electronică, precum și caracteristicile lor tehnice trebuie să
fie nediscriminatorii, disponibile în mod facil oricărui
operator economic și trebuie să asigure interoperabilitatea
cu tehnologiile uzuale de informare și comunicare.
(3) În cazul în care documentele se transmit prin
mijloace electronice, acestora le sunt aplicabile prevederile
legale referitoare la semnătura electronică.
Art. 62. — (1) Operatorul economic are dreptul de a
transmite o solicitare de participare la procedura de
atribuire prin oricare dintre modalitățile prevăzute la art. 60
alin. (1) sau prin telefon, în acest din urmă caz operatorul
economic având obligația de a confirma solicitarea de
participare în scris, cât mai curând posibil.
(2) Autoritatea contractantă are dreptul de a impune ca
orice solicitare de participare la procedura de atribuire, care
a fost transmisă prin fax, să fie confirmată, într-un termen
rezonabil, prin scrisoare transmisă prin poștă sau prin
mijloace electronice. În acest caz, autoritatea contractantă
are obligația de a preciza în anunțul de participare cerința
respectivă, precum și termenul în care aceasta trebuie
îndeplinită.
Art. 63. — (1) Operatorul economic are dreptul de a
transmite oferta numai prin poștă sau, dacă autoritatea
contractantă prevede această posibilitate, prin mijloace
electronice.
(2) În cazul în care autoritatea contractantă stabilește că
ofertele urmează să fie transmise prin poștă, ofertantul are,
în mod implicit, și dreptul de a depune oferta direct la
sediul autorității contractante sau la o altă adresă indicată
de aceasta.

Art. 64. — Autoritatea contractantă are dreptul de a
stabili ca solicitările de participare și/sau ofertele să fie
transmise prin mijloace electronice, numai dacă se asigură
respectarea următoarelor cerințe:
a) informațiile referitoare la posibilitățile specifice de
transmitere electronică, inclusiv criptarea, sunt disponibile
pentru orice operator economic interesat;
b) dispozitivele electronice de recepționare garantează
în mod corespunzător integritatea și confidențialitatea
datelor recepționate;
c) operatorii economici trebuie să transmită înainte de
data limită de transmitere documentele, certificatele,
declarațiile și altele asemenea, solicitate conform
prevederilor cap. V secțiunea a 2-a, în cazul în care
acestea nu sunt disponibile în format electronic.
Art. 65. — În sensul prevederilor art. 64 garantarea
integrității și confidențialității datelor recepționate presupune
faptul că dispozitivele electronice, prin caracteristicile
tehnice pe care le dețin și/sau prin procedurile specifice
utilizate, permit îndeplinirea în mod cumulativ a cel puțin
următoarelor condiții:
a) momentul exact al primirii ofertelor sau solicitărilor de
participare, precum și, dacă este cazul, a unor
planuri/proiecte poate fi determinat cu precizie;
b) înainte de data limită de transmitere a datelor, nici o
persoană nu are acces la datele transmise;
c) în cazul în care interdicția de acces prevăzută la
lit. b) a fost încălcată, acest acces neautorizat este clar
detectabil;
d) numai persoane autorizate în acest sens au dreptul
de a stabili sau modifica data de vizualizare a datelor
recepționate;
e) accesul la datele recepționate este posibil, în toate
etapele procesului, numai printr-o acțiune simultană a cel
puțin două persoane/sisteme autorizate și numai după data
de vizualizare stabilită conform prevederilor lit. d);
f) după data de vizualizare a datelor recepționate,
accesul la datele respective rămâne posibil numai pentru
persoanele autorizate să vizualizeze datele respective.
SECȚIUNEA a 8-a
Reguli de evitare a conflictului de interese

Art. 66. — Pe parcursul aplicării procedurii de atribuire,
autoritatea contractantă are obligația de a lua toate
măsurile necesare pentru a evita situațiile de natură să
determine apariția unui conflict de interese și/sau
manifestarea concurenței neloiale.
Art. 67. — Persoana fizică sau juridică care a
participat la întocmirea documentației de atribuire are
dreptul de a fi ofertant, ofertant asociat sau subcontractant,
dar numai în cazul în care implicarea sa în elaborarea
documentației de atribuire nu este de natură să
distorsioneze concurența.
Art. 68. — Persoanele fizice sau juridice care sunt
implicate direct în procesul de verificare/evaluare a
candidaturilor/ofertelor nu au dreptul de a fi candidat,
ofertant, ofertant asociat sau subcontractant, sub
sancțiunea excluderii din procedura de atribuire.
Art. 69. — Nu au dreptul să fie implicați în procesul de
verificare/evaluare a candidaturilor/ofertelor următoarele
persoane:
a) persoane care dețin părți sociale, părți de interes,
acțiuni din capitalul subscris al unuia dintre ofertanți/

MONITORUL OFICIAL AL ROMÂNIEI, PARTEA I, Nr. 418/15.V.2006
candidați sau persoane care fac parte din consiliul de
administrație/organul de conducere ori de supervizare a
unuia dintre ofertanți/candidați;
b) soț/soție, rudă sau afin, până la gradul al patrulea
inclusiv, cu persoane care fac parte din consiliul de
administrație/organul de conducere sau de supervizare a
unuia dintre ofertanți/candidați;
c) persoane care constată că pot avea un interes de
natură să le
afecteze imparțialitatea pe parcursul
procesului de verificare/evaluare a candidaturilor/ofertelor.
Art. 70. — Contractantul nu are dreptul de a angaja, în
scopul îndeplinirii contractului de achiziție publică, persoane
fizice sau juridice care au fost implicate în procesul de
verificare/evaluare a candidaturilor/ofertelor depuse în cadrul
aplicării unei proceduri de atribuire, pe parcursul unei
perioade de cel puțin 12 luni de la încheierea contractului,
sub sancțiunea nulității contractului respectiv pentru cauza
imorală.
CAPITOLUL III
Proceduri de atribuire
SECȚIUNEA 1
Etape premergătoare inițierii procedurii de atribuire

Art. 71. — Fără a afecta aplicabilitatea prevederilor
prezentei ordonanțe de urgență referitoare la perioadele
minime care trebuie asigurate între, pe de o parte, data
transmiterii spre publicare a anunțurilor de participare sau
data transmiterii invitațiilor de participare și, pe de altă
parte, data limită pentru depunerea ofertelor/candidaturilor,
autoritatea contractantă are obligația de a stabili perioada
respectivă în funcție de complexitatea contractului și/sau de
cerințele specifice, astfel încât operatorii economici
interesați să beneficieze de un interval de timp adecvat și
suficient pentru elaborarea ofertelor și pentru pregătirea
documentelor de calificare care sunt solicitate prin
documentația de atribuire.
Art. 72. — Autoritatea contractantă are obligația de a
prelungi perioada pentru elaborarea ofertelor în cazul în
care acestea nu pot fi elaborate decât după vizitarea
amplasamentelor sau după consultarea la fața locului a
unor documente-anexă la caietul de sarcini, precum și în
cazul în care autoritatea contractantă nu are posibilitatea
de a transmite documentația de atribuire sau răspunsul la
solicitarea de clarificări în termenele limită stabilite de
prezenta ordonanță de urgență, deși a primit în timp util o
solicitare în acest sens. Într-o astfel de situație, data limită
de depunere a ofertelor se decalează cu o perioadă
suficientă, astfel încât orice operator economic interesat să
dispună de un timp rezonabil necesar pentru obținerea
informațiilor complete și relevante pentru elaborarea ofertei.
SECȚIUNEA a 2-a
Licitația deschisă

Art. 73. — (1) Procedura de licitație deschisă se
desfășoară, de regulă, într-o singură etapă.
(2) Autoritatea contractantă are dreptul de a decide
organizarea unei etape suplimentare de licitație electronică,
caz în care are obligația de a anunța această decizie în
anunțul de participare și în documentația de atribuire.
Art. 74. — Licitația deschisă se inițiază prin transmiterea
spre publicare, în conformitate cu prevederile art. 55, a

13

unui anunț de participare prin care solicită operatorilor
economici interesați depunerea de oferte.
Art. 75. — (1) Fără a aduce atingere prevederilor
art. 71, în cazul în care valoarea estimată a contractului
de achiziție publică este mai mare decât cea prevăzută la
art. 55 alin. (2), perioada cuprinsă între data transmiterii
anunțului de participare spre publicare în Jurnalul Oficial al
Uniunii Europene și data limită de depunere a ofertelor
trebuie să fie de cel puțin 52 de zile.
(2) În cazul în care autoritatea contractantă a publicat
un anunț de intenție referitor la contractul de achiziție
publică ce urmează să fie atribuit, aceasta are dreptul de
a reduce perioada prevăzută la alin. (1) până la 36 de
zile.
(3) Reducerea prevăzută la alin. (2) este permisă în
cazul în care anunțul de intenție a conținut toate
informațiile care sunt prevăzute pentru anunțul de
participare — în măsura în care acestea sunt cunoscute la
data publicării anunțului de intenție — și a fost transmis
spre publicare cu cel mult 12 luni și cu cel puțin 52 de
zile înainte de data transmiterii spre publicare a anunțului
de participare.
(4) În cazul în care anunțul de participare este transmis,
în format electronic, spre publicare în Jurnalul Oficial al
Uniunii Europene, perioada prevăzută la alin. (1) sau, după
caz, la alin. (2) se poate reduce cu 7 zile.
(5) În cazul în care autoritatea contractantă publică în
SEAP întreaga documentație de atribuire și permite,
începând cu data publicării anunțului de participare, accesul
direct și nerestricționat al operatorilor economici la această
documentație, atunci aceasta are dreptul de a reduce
perioada prevăzută la alin. (1), precum și cele rezultate în
urma aplicării prevederilor alin. (4) cu 5 zile.
(6) Reducerea prevăzută la alin. (5) este permisă numai
în cazul în care anunțul de participare conține precizări
privind adresa de Internet la care documentația de atribuire
este disponibilă.
Art. 76. — (1) Fără a aduce atingere prevederilor
art. 71, în cazul în care valoarea estimată a contractului
de achiziție publică este egală sau mai mică decât cea
prevăzută la art. 55 alin. (2), autoritatea contractantă are
obligația de a transmite anunțul de participare, spre
publicare în SEAP, cu cel puțin 28 de zile înainte de data
limită de depunere a ofertelor.
(2) În cazul în care autoritatea contractantă publică în
SEAP întreaga documentație de atribuire și permite,
începând cu data publicării anunțului de participare, accesul
direct și nerestricționat al operatorilor economici la această
documentație, atunci aceasta are dreptul de a reduce
perioada prevăzută la alin. (1) cu 5 zile.
(3) Reducerea prevăzută la alin. (2) este permisă numai
în cazul în care anunțul de participare conține precizări
privind adresa de Internet la care documentația de atribuire
este disponibilă.
Art. 77. — (1) Orice operator economic interesat are
dreptul de a solicita și de a obține documentația de
atribuire.
(2) În cazul prevăzut la art. 40 alin. (2) lit. b),
autoritatea contractantă are obligația de a pune
documentația de atribuire la dispoziția operatorului
economic cât mai repede posibil, într-o perioadă care nu
trebuie să depășească 4 zile de la primirea unei solicitări
din partea acestuia.

14

MONITORUL OFICIAL AL ROMÂNIEI, PARTEA I, Nr. 418/15.V.2006

(3) Operatorul economic interesat are obligația de a
întreprinde diligențele necesare astfel încât respectarea de
către autoritatea contractantă a perioadei prevăzute la
alin. (2) să nu conducă la situația în care documentația de
atribuire să fie pusă la dispoziția sa cu mai puțin de două
zile înainte de data limită de depunere a ofertei.
Art. 78. — (1) Orice operator economic interesat are
dreptul de a solicita clarificări privind documentația de
atribuire.
(2) Autoritatea contractantă are obligația de a răspunde,
în mod clar, complet și fără ambiguități, cât mai repede
posibil, la orice clarificare solicitată, într-o perioadă care nu
trebuie să depășească, de regulă, 3 zile lucrătoare de la
primirea unei astfel de solicitări din partea operatorului
economic.
(3) Autoritatea contractantă are obligația de a transmite
răspunsurile — însoțite de întrebările aferente — către toți
operatorii economici care au obținut, în condițiile prezentei
ordonanțe de urgență, documentația de atribuire, luând
măsuri pentru a nu dezvălui identitatea celui care a
solicitat clarificările respective.
Art. 79. — (1) Fără a aduce atingere prevederilor
art. 78 alin. (2), autoritatea contractantă are obligația de a
transmite răspunsul la orice clarificare cu cel puțin 6 zile
înainte de data limită de depunere a ofertei.
(2) În cazul în care operatorul economic nu a transmis
solicitarea de clarificare în timp util, punând astfel
autoritatea contractantă în imposibilitate de a respecta
termenul prevăzut la alin. (1), aceasta din urmă are, totuși,
obligația de a răspunde la solicitarea de clarificare în
măsura în care perioada necesară pentru elaborarea și
transmiterea răspunsului face posibilă primirea acestuia de
către operatorii economici înainte de data limită de
depunere a ofertelor.
Art. 80. — Autoritatea contractantă are obligația de a
deschide ofertele la data și locul indicate în anunțul de
participare.
SECȚIUNEA a 3-a
Licitația restrânsă

Art. 81. — (1) Procedura de licitație restrânsă se
desfășoară, de regulă, în două etape:
a) etapa de selectare a candidaților, prin aplicarea
criteriilor de selecție;
b) etapa de evaluare a ofertelor depuse de candidații
selectați, prin aplicarea criteriului de atribuire.
(2) Autoritatea contractantă are dreptul de a decide
organizarea unei etape suplimentare de licitație electronică,
caz în care are obligația de a anunța această decizie în
anunțul de participare și în documentația de atribuire.
Art. 82. — Licitația restrânsă se inițiază prin
transmiterea spre publicare, în conformitate cu prevederile
art. 55, a unui anunț de participare prin care se solicită
operatorilor economici interesați depunerea de candidaturi.
Art. 83. — (1) Fără a aduce atingere prevederilor
art. 71, în cazul în care valoarea estimată a contractului
de achiziție publică este mai mare decât cea prevăzută la
art. 55 alin. (2), perioada cuprinsă între data transmiterii
anunțului de participare spre publicare în Jurnalul Oficial al
Uniunii Europene și data limită de depunere a
candidaturilor trebuie să fie de cel puțin 37 de zile.
(2) În cazul în care, din motive de urgență, nu poate fi
respectat numărul de zile prevăzut la alin. (1), autoritatea

contractantă are dreptul de a accelera aplicarea procedurii
prin reducerea perioadei prevăzute la alin. (1), dar nu la
mai puțin de 15 zile.
(3) În cazul în care anunțul de participare este transmis,
în format electronic, spre publicare în Jurnalul Oficial al
Uniunii Europene, perioada prevăzută la alin. (1) se poate
reduce cu 7 zile și perioada prevăzută la alin. (2) se poate
reduce cu 5 zile.
Art. 84. — Fără a aduce atingere prevederilor art. 71,
în cazul în care valoarea estimată a contractului de
achiziție publică este egală sau mai mică decât cea
prevăzută la art. 55 alin. (2), autoritatea contractantă are
obligația de a transmite anunțul de participare spre
publicare în SEAP cu cel puțin 16 zile înainte de data
limită de depunere a candidaturilor.
Art. 85. — (1) Orice operator economic are dreptul de
a-și depune candidatura pentru prima etapă a procedurii de
licitație restrânsă.
(2) În etapa prevăzută la art. 81 alin. (1) lit. a),
autoritatea contractantă are dreptul de a limita numărul de
candidați care vor fi selectați pentru a depune oferta, cu
condiția să existe un număr suficient de candidați
disponibili. Atunci când selectează candidații, autoritatea
contractantă are obligația de a aplica criterii obiective și
nediscriminatorii, referitoare numai la capacitatea tehnică și
economico-financiară.
(3) Autoritatea contractantă are obligația de a indica în
anunțul de participare criteriile de selecție și regulile
aplicabile, numărul minim al candidaților pe care
intenționează să-i selecteze și, dacă este cazul, numărul
maxim al acestora.
(4) Numărul minim al candidaților indicat în anunțul de
participare prevăzut la alin. (3) nu poate fi mai mic de 5.
Art. 86. — (1) Numărul de candidați selectați după
prima etapă a licitației restrânse trebuie să fie cel puțin
egal cu numărul minim indicat în anunțul de participare.
(2) În cazul în care numărul candidaților care
îndeplinesc criteriile de selecție este mai mic decât
numărul minim indicat în anunțul de participare, autoritatea
contractantă are dreptul:
a) fie de a anula procedura de licitație restrânsă;
b) fie de a continua procedura de licitație restrânsă
numai cu acei candidați care îndeplinesc criteriile solicitate,
în măsura în care numărul acestora este, totuși, suficient
pentru a asigura o concurență reală.
Art. 87. — (1) Autoritatea contractantă are obligația de
a transmite concomitent o invitație de participare la etapa a
doua a procedurii de licitație restrânsă tuturor candidaților
selectați.
(2) Este interzisă invitarea la etapa a doua a licitației
restrânse a unui operator economic care nu a depus
candidatura în prima etapă sau care nu a îndeplinit
criteriile de selecție.
Art. 88. — (1) Invitația de participare trebuie să
cuprindă cel puțin următoarele informații:
a) referințe privind anunțul de participare publicat;
b) data limită stabilită pentru depunerea ofertelor;
c) adresa la care se transmit ofertele;
d) limba sau limbile în care trebuie elaborată oferta;
e) data deschiderii ofertelor;
f) dacă este cazul, precizări referitoare la documentele
suplimentare pe care operatorii economici trebuie să le
prezinte în scopul verificării declarațiilor sau completării

MONITORUL OFICIAL AL ROMÂNIEI, PARTEA I, Nr. 418/15.V.2006
documentelor, prezentate în prima etapă pentru
demonstrarea capacității tehnice și economico-financiare.
(2) Autoritatea contractantă are obligația de a transmite
invitația de participare însoțită de un exemplar al
documentației de atribuire.
(3) În cazul în care documentația de atribuire este
accesibilă direct prin mijloace electronice în SEAP,
autoritatea contractantă are obligația de a include în
invitația de participare informații privind modul de accesare
a documentației respective.
Art. 89. — (1) Fără a aduce atingere prevederilor
art. 71, în cazul în care valoarea estimată a contractului
de achiziție publică este mai mare decât cea prevăzută la
art. 55 alin. (2), autoritatea contractantă are obligația de a
transmite invitația de participare cu cel puțin 40 de zile
înainte de data limită de depunere a ofertelor.
(2) În cazul în care autoritatea contractantă a publicat
un anunț de intenție referitor la contractul de achiziție
publică ce urmează să fie atribuit, aceasta are dreptul de
a reduce perioada prevăzută la alin. (1) până la 36 de
zile, de regulă, și în nici un caz până la mai puțin de
22 de zile.
(3) Reducerea prevăzută la alin. (2) este permisă în
cazul în care anunțul de intenție a conținut toate
informațiile care sunt prevăzute pentru anunțul de
participare — în măsura în care acestea sunt cunoscute la
data publicării anunțului de intenție — și a fost transmis
spre publicare cu cel mult 12 luni și cu cel puțin 52 de
zile înainte de data transmiterii spre publicare a anunțului
de participare.
(4) În cazul în care autoritatea contractantă publică în
SEAP întreaga documentație de atribuire și permite,
începând cu data publicării anunțului de participare, accesul
direct și nerestricționat al operatorilor economici la această
documentație, atunci aceasta are dreptul de a reduce
perioada prevăzută la alin. (1) cu 5 zile.
(5) Reducerea prevăzută la alin. (4) este permisă numai
în cazul în care anunțul de participare conține precizări
privind adresa de Internet la care documentația de atribuire
este disponibilă.
(6) În cazul în care, din motive de urgență, nu pot fi
respectate numărul de zile prevăzut la alin. (1) și (2),
precum și cel rezultat în urma aplicării prevederilor
alin. (4), autoritatea contractantă are dreptul de a accelera
aplicarea procedurii prin reducerea perioadei respective, dar
nu la mai puțin de 12 zile.
Art. 90. — (1) Fără a aduce atingere prevederilor
art. 71, în cazul în care valoarea estimată a contractului
de achiziție publică este egală sau mai mică decât cea
prevăzută la art. 55 alin. (2), autoritatea contractantă are
obligația de a transmite invitația de participare cu cel puțin
22 de zile înainte de data limită de depunere a ofertelor.
(2) În cazul în care autoritatea contractantă publică în
SEAP întreaga documentație de atribuire și permite,
începând cu data publicării anunțului de participare, accesul
direct și nerestricționat al operatorilor economici la această
documentație, atunci aceasta are dreptul de a reduce
perioada prevăzută la alin. (1) cu încă 5 zile.
(3) Reducerea prevăzută la alin. (2) este permisă numai
în cazul în care anunțul de participare conține precizări
privind adresa de Internet la care documentația de atribuire
este disponibilă.

15

(4) În cazul în care, din motive de urgență, numărul de
zile prevăzut la alin. (1) sau cel rezultat în urma aplicării
prevederilor alin. (2) nu poate fi respectat, autoritatea
contractantă are dreptul de a accelera aplicarea procedurii
prin reducerea perioadei respective, dar nu la mai puțin de
12 zile.
Art. 91. — (1) Orice candidat selectat are dreptul de a
solicita clarificări privind documentația de atribuire.
(2) Autoritatea contractantă are obligația de a răspunde,
în mod clar, complet și fără ambiguități, cât mai repede
posibil, la orice clarificare solicitată, într-o perioadă care nu
trebuie să depășească, de regulă, 3 zile lucrătoare de la
primirea unei astfel de solicitări din partea operatorului
economic.
(3) Autoritatea contractantă are obligația de a transmite
răspunsurile — însoțite de întrebările aferente — către toți
candidații selectați, luând măsuri pentru a nu dezvălui
identitatea celui care a solicitat clarificările respective.
Art. 92. — (1) Fără a aduce atingere prevederilor
art. 91 alin. (2), autoritatea contractantă are obligația de a
transmite răspunsul la orice clarificare cu cel puțin 6 zile
înainte de data limită de depunere a ofertei.
(2) În cazul în care operatorul economic nu a transmis
solicitarea de clarificare în timp util, punând astfel
autoritatea contractantă în imposibilitate de a respecta
termenul prevăzut la alin. (1), aceasta din urmă are, totuși,
obligația de a răspunde la solicitarea de clarificare în
măsura în care perioada necesară pentru elaborarea și
transmiterea răspunsului face posibilă primirea acestuia de
către operatorii economici înainte de data limită de
depunere a ofertelor.
Art. 93. — Autoritatea contractantă are obligația de a
deschide ofertele la data și locul indicate în invitația de
participare.
SECȚIUNEA a 4-a
Dialogul competitiv

Art. 94. — Autoritatea contractantă are dreptul de a
aplica procedura de dialog competitiv pentru atribuirea unui
contract de achiziție publică dacă se îndeplinesc, în mod
cumulativ, următoarele condiții:
a) contractul în cauză este considerat a fi de
complexitate deosebită;
b) aplicarea procedurii de licitație deschisă sau
restrânsă nu ar permite atribuirea contractului de achiziție
publică în cauză.
Art. 95. — În sensul prevederilor art. 94 lit. a),
contractul de complexitate deosebită este considerat acel
contract de achiziție publică pentru care autoritatea
contractantă nu este, în mod obiectiv, în măsură:
a) să definească specificațiile tehnice capabile să îi
satisfacă necesitățile și exigențele; și/sau
b) să stabilească montajul financiar și/sau cadrul juridic
de implementare a proiectului.
Art. 96. — Procedura de dialog competitiv se
desfășoară în trei etape:
a) etapa de preselecție a candidaților;
b) etapa de dialog cu candidații admiși în urma
preselecției, pentru identificarea soluției/soluțiilor apte să
răspundă necesităților autorității contractante și în baza
căreia/cărora candidații vor elabora și vor depune oferta
finală;
c) etapa de evaluare a ofertelor finale depuse.

16

MONITORUL OFICIAL AL ROMÂNIEI, PARTEA I, Nr. 418/15.V.2006

Art. 97. — Dialogul competitiv se inițiază prin
transmiterea spre publicare, în conformitate cu prevederile
art. 55, a unui anunț de participare prin care se solicită
operatorilor economici interesați depunerea de candidaturi.
Art. 98. — (1) Fără a aduce atingere prevederilor
art. 71, în cazul în care valoarea estimată a contractului
de achiziție publică este mai mare decât cea prevăzută la
art. 55 alin. (2), perioada cuprinsă între data transmiterii
anunțului de participare spre publicare în Jurnalul Oficial al
Uniunii Europene și data limită de depunere a
candidaturilor trebuie să fie de cel puțin 37 de zile.
(2) În cazul în care anunțul de participare este transmis
în format electronic spre publicare în Jurnalul Oficial al
Uniunii Europene, perioada prevăzută la alin. (1) se poate
reduce cu 7 zile.
Art. 99. — Fără a aduce atingere prevederilor art. 71,
în cazul în care valoarea estimată a contractului de
achiziție publică este egală sau mai mică decât cea
prevăzută la art. 55 alin. (2), autoritatea contractantă are
obligația de a transmite anunțul de participare spre
publicare în SEAP cu cel puțin 30 de zile înainte de data
limită de depunere a candidaturilor.
Art. 100. — Orice operator economic are dreptul de a-și
depune candidatura pentru a participa la procedura de
dialog competitiv.
Art. 101.— (1) Atunci când preselectează candidații,
autoritatea contractantă are obligația de a aplica criterii
obiective și nediscriminatorii referitoare numai la capacitatea
tehnică și cea economico-financiară a candidaților.
(2) Autoritatea contractantă are obligația de a indica în
anunțul de participare criteriile de preselecție și regulile
aplicabile, numărul minim al candidaților pe care
intenționează să îi preselecteze și, dacă este cazul,
numărul maxim al acestora.
(3) Numărul minim indicat în anunțul de participare
prevăzut la alin. (2) nu trebuie să fie mai mic de 3.
Art. 102. — (1) Numărul de candidați admiși în cea
de-a doua etapă a dialogului competitiv trebuie să fie cel
puțin egal cu numărul minim indicat în anunțul de
participare.
(2) În cazul în care numărul candidaților care
îndeplinesc criteriile de preselecție este mai mic decât
numărul minim indicat în anunțul de participare, autoritatea
contractantă are dreptul:
a) fie de a anula procedura de dialog competitiv;
b) fie de a continua procedura de dialog competitiv
numai cu acei candidați care îndeplinesc criteriile solicitate,
în măsura în care numărul acestora este totuși suficient
pentru a asigura o concurență reală.
Art. 103. — (1) Autoritatea contractantă are obligația de
a transmite, concomitent, o invitație de participare la etapa
a doua a procedurii de dialog competitiv tuturor candidaților
admiși.
(2) Este interzisă invitarea la etapa a doua a dialogului
competitiv a unui operator economic care nu a depus
candidatura în prima etapă sau care nu a îndeplinit
criteriile de preselecție.
Art. 104. — (1) Invitația de participare trebuie să
cuprindă cel puțin următoarele informații:
a) referințe privind anunțul de participare publicat;
b) adresa la care va avea loc dialogul și data lansării
acestuia;
c) limba/limbile în care se va derula dialogul;

d) dacă este cazul, precizări referitoare la documentele
suplimentare pe care operatorii economici trebuie să le
prezinte în scopul verificării declarațiilor sau completării
documentelor, prezentate în prima etapă pentru
demonstrarea capacității tehnice și economico-financiare.
(2) Autoritatea contractantă are obligația de a transmite
invitația de participare însoțită de un exemplar al
documentației de atribuire, care va include și documentația
descriptivă.
(3) În cazul în care documentația de atribuire este
accesibilă direct prin mijloace electronice în SEAP,
autoritatea contractantă are obligația de a include în
invitația de participare informații privind modul de accesare
a documentației respective.
Art. 105. — (1) Autoritatea contractantă are obligația de
a include în cadrul documentației descriptive cel puțin o
descriere a necesităților, obiectivelor și constrângerilor
autorității contractante, pe baza cărora se va derula
dialogul pentru identificarea soluțiilor viabile, precum și,
dacă este cazul, primele care vor fi acordate participanților
la dialog.
(2) Autoritatea contractantă are dreptul să prevadă în
cadrul documentației descriptive posibilitatea de a realiza
dialogul în runde succesive, cu scopul de a reduce
numărul de soluții discutate. Reducerea succesivă a
soluțiilor discutate se realizează numai pe baza factorilor
de evaluare care au fost stabiliți în documentația de
atribuire.
Art. 106. — (1) Autoritatea contractantă derulează
dialogul cu fiecare candidat admis, în parte. În cadrul
acestui dialog se discută opțiunile referitoare la aspectele
tehnice, montaje financiare, mod de rezolvare a unor
probleme legate de cadrul juridic, precum și orice alte
elemente ale viitorului contract, astfel încât soluțiile
identificate să corespundă necesităților obiective ale
autorității contractante.
(2) Pe durata dialogului, autoritatea contractantă are
obligația de a asigura aplicarea principiului tratamentului
egal față de toți participanții. În acest sens, autoritatea
contractantă nu are dreptul de a furniza informații într-o
manieră discriminatorie, care ar putea crea unuia/unora
dintre participanți un avantaj suplimentar în raport cu
ceilalți.
(3) Autoritatea contractantă are obligația de a nu
dezvălui, fără acordul participantului în cauză, soluția
propusă și alte informații confidențiale prezentate de
acesta.
(4) Autoritatea contractantă derulează dialogul până
când identifică soluția/soluțiile corespunzătoare necesităților
sale obiective.
(5) După ce a declarat închisă etapa de dialog și a
anunțat participanții cu privire la acest aspect, autoritatea
contractantă are obligația de a invita participanții selectați
să depună oferta finală, ofertă care se elaborează pe baza
soluției/soluțiilor identificate în cursul acestei etape și care
trebuie să conțină toate elementele necesare prin care se
prezintă modul de îndeplinire a viitorului contract.
Art. 107. — (1) Autoritatea contractantă are obligația de
a transmite invitația de depunere a ofertei finale cu un
număr suficient de zile înainte de data limită de depunere
a ofertelor, astfel încât fiecare participant selectat să
beneficieze de o perioadă rezonabilă pentru elaborarea
ofertei finale.

MONITORUL OFICIAL AL ROMÂNIEI, PARTEA I, Nr. 418/15.V.2006
(2) Perioada acordată pentru elaborarea ofertei finale nu
trebuie să fie mai mică decât o perioadă minimă stabilită
de comun acord cu participanții selectați pe parcursul
derulării celei de-a doua etape a procedurii de dialog
competitiv.
Art. 108. — Invitația de depunere a ofertei finale trebuie
să cuprindă cel puțin următoarele informații:
a) referințe privind anunțul de participare publicat;
b) data limită stabilită pentru depunerea ofertelor;
c) adresa la care se transmit ofertele;
d) limba sau limbile în care trebuie elaborată oferta;
e) data deschiderii ofertelor;
f) dacă este cazul, precizări referitoare la documentele
suplimentare pe care operatorii economici trebuie să le
prezinte în scopul verificării declarațiilor sau completării
documentelor, prezentate în prima etapă pentru
demonstrarea capacității tehnice și economico-financiare.
Art. 109. — (1) Pe parcursul etapei de evaluare,
autoritatea contractantă are dreptul de a solicita clarificări,
detalieri și nuanțări ale ofertei. Evaluarea ofertelor se
realizează pe baza criteriilor prevăzute în documentația de
atribuire, iar oferta câștigătoare se stabilește conform
prevederilor art. 198 alin. (2).
(2) Autoritatea contractantă are dreptul de a solicita
ofertantului identificat că a depus cea mai avantajoasă
ofertă din punct de vedere economic să reconfirme
anumite elemente ale ofertei sau anumite angajamente
asumate în cadrul acesteia.
(3) În oricare dintre situațiile prevăzute la alin. (1) sau
(2), clarificările, detalierile, nuanțările, informațiile
suplimentare sau reconfirmările prezentate nu trebuie să
conducă la modificări ale caracteristicilor de bază ale
ofertei sau ale soluțiilor care au stat la baza lansării
invitației de depunere a ofertelor finale, modificări care ar
determina distorsionarea concurenței sau crearea unui
avantaj suplimentar în raport cu ceilalți ofertanți.
SECȚIUNEA a 5-a
Negocierea cu publicarea prealabilă a unui anunț de participare

Art. 110. — (1) Autoritatea contractantă are dreptul de
a aplica procedura de negociere cu publicarea prealabilă a
unui anunț de participare numai în următoarele cazuri:
a) atunci când, în urma aplicării licitației deschise,
licitației restrânse sau a dialogului competitiv, au fost
depuse numai oferte inacceptabile sau neconforme.
Aplicarea procedurii de negociere în acest caz este
posibilă numai după anularea procedurii inițiale de licitație
deschisă, licitație restrânsă sau dialog competitiv și numai
dacă cerințele inițiale prevăzute în documentația de
atribuire nu sunt modificate substanțial;
b) în situații excepționale, temeinic motivate, atunci când
natura lucrărilor/produselor/serviciilor sau riscurile implicate
de executarea/livrarea/prestarea acestora nu permit o
estimare inițială globală a prețului viitorului contract de
achiziție publică;
c) atunci când serviciile care urmează să fie
achiziționate, îndeosebi serviciile financiare, astfel cum sunt
acestea prevăzute în categoria 6 din anexa nr. 2A, sau
serviciile intelectuale, cum ar fi cele care implică
proiectarea lucrărilor, sunt de așa natură încât caietul de
sarcini nu poate fi elaborat cu precizia pe care o impune
atribuirea unui contract de achiziție publică prin aplicarea
licitației deschise sau licitației restrânse;

17

d) atunci când lucrările ce urmează a fi executate sunt
necesare exclusiv în scopul cercetării științifice,
experimentării sau dezvoltării tehnologice, și numai dacă
acestea nu se realizează pentru obținerea unui profit și nici
nu urmăresc acoperirea costurilor aferente.
(2) În cazurile prevăzute la alin. (1) lit. a), autoritatea
contractantă are dreptul de a nu transmite spre publicare
anunțul de participare dacă invită la negocieri numai și pe
toți acei ofertanți care au îndeplinit criteriile de calificare și
selecție în cadrul procedurii anterioare și care au depus
oferte conform regulilor formale prevăzute în documentația
de atribuire.
Art. 111. — În cazul prevăzut la art. 110 alin. (1) lit. a),
autoritatea contractantă are dreptul de a decide
organizarea unei etape finale de licitație electronică, caz în
care are obligația de a anunța această decizie în anunțul
de participare și în documentația descriptivă.
Art. 112. — Negocierea cu publicarea prealabilă a unui
anunț de participare se inițiază prin transmiterea spre
publicare, în conformitate cu prevederile art. 55, a unui
anunț de participare, prin care se solicită operatorilor
economici interesați depunerea de candidaturi.
Art. 113. — (1) Fără a aduce atingere prevederilor
art. 71, în cazul în care valoarea estimată a contractului
de achiziție publică este mai mare decât cea prevăzută la
art. 55 alin. (2), perioada cuprinsă între data transmiterii
anunțului de participare spre publicare în Jurnalul Oficial al
Uniunii Europene și data limită de depunere a
candidaturilor trebuie să fie de cel puțin 37 de zile.
(2) În cazul în care, din motive de urgență, numărul de
zile prevăzut la alin. (1) nu poate fi respectat, autoritatea
contractantă are dreptul de a accelera aplicarea procedurii
prin reducerea perioadei prevăzute la alin. (1), dar nu la
mai puțin de 15 zile.
(3) În cazul în care anunțul de participare este transmis
în format electronic spre publicare în Jurnalul Oficial al
Uniunii Europene, perioada prevăzută la alin. (1) se poate
reduce cu 7 zile și perioada prevăzută la alin. (2) se poate
reduce cu 5 zile.
Art. 114. — Fără a aduce atingere prevederilor art. 71,
în cazul în care valoarea estimată a contractului de
achiziție publică este egală sau mai mică decât cea
prevăzută la art. 55 alin. (2), autoritatea contractantă are
obligația de a transmite anunțul de participare spre
publicare în SEAP cu cel puțin 12 zile înainte de data
limită de depunere a candidaturilor.
Art. 115. — (1) Orice operator economic are dreptul de
a solicita și de a obține un exemplar al documentației
descriptive.
(2) În cazul prevăzut la art. 40 alin. (2) lit. b),
autoritatea contractantă are obligația de a pune
documentația descriptivă la dispoziția operatorului economic
cât mai repede posibil, într-o perioadă care nu trebuie să
depășească 4 zile de la primirea unei solicitări din partea
acestuia.
(3) Documentația descriptivă trebuie să conțină o
descriere a necesităților, obiectivelor și constrângerilor
autorității contractante, pe baza cărora se vor derula
negocierile.
Art. 116. — (1) Orice operator economic are dreptul de
a-și depune candidatura pentru a participa la procedura de
negociere cu publicarea prealabilă a unui anunț de
participare.

18

MONITORUL OFICIAL AL ROMÂNIEI, PARTEA I, Nr. 418/15.V.2006

(2) Înainte de începerea negocierilor, autoritatea
contractantă are dreptul de a realiza o preselecție a
candidaților care vor participa la negocieri, utilizând în
acest sens numai criterii referitoare la capacitatea tehnică
și cea economico-financiară.
(3) Autoritatea contractantă are obligația de a indica în
anunțul de participare criteriile de preselecție și regulile
aplicabile, numărul minim al candidaților pe care
intenționează să îi preselecteze și, dacă este cazul,
numărul maxim al acestora.
(4) Numărul minim al candidaților indicat în anunțul de
participare prevăzut la alin. (3) nu poate fi mai mic de 3.
Art. 117. — (1) Numărul de candidați preselectați
trebuie să fie cel puțin egal cu numărul minim indicat în
anunțul de participare.
(2) În cazul în care numărul candidaților care
îndeplinesc criteriile de preselecție este mai mic decât
numărul minim indicat în anunțul de participare, autoritatea
contractantă are dreptul:
a) fie de a anula procedura de negociere cu publicarea
prealabilă a unui anunț de participare;
b) fie de a continua procedura de negociere cu
publicarea prealabilă a unui anunț de participare numai cu
acei candidați care îndeplinesc criteriile solicitate, în
măsura în care numărul acestora este totuși suficient
pentru a asigura o concurență reală.
Art. 118. — (1) Autoritatea contractantă are obligația de
a transmite, concomitent, o invitație de participare la etapa
a doua a procedurii de negociere cu publicarea prealabilă
a unui anunț de participare tuturor candidaților preselectați.
(2) Este interzisă invitarea la etapa a doua a procedurii
de negociere a unui operator economic care nu a depus
candidatura în prima etapă sau care nu a îndeplinit
criteriile de preselecție.
Art. 119. — Invitația de participare trebuie să cuprindă
cel puțin următoarele informații:
a) referințe privind anunțul de participare publicat;
b) adresa la care va avea loc dialogul și data lansării
acestuia;
c) limba/limbile în care se va derula dialogul;
d) dacă este cazul, precizări referitoare la documentele
suplimentare pe care operatorii economici trebuie să le
prezinte în scopul verificării declarațiilor sau completării
documentelor, prezentate în prima etapă pentru
demonstrarea capacității tehnice și economico-financiare;
e) informații detaliate și complete privind criteriul de
atribuire aplicat pentru stabilirea ofertei câștigătoare,
corespunzător prevederilor cap. V secțiunea a 3-a.
Art. 120. — (1) Autoritatea contractantă derulează
negocieri cu fiecare candidat preselectat în parte. În cadrul
negocierilor se determină toate aspectele tehnice, financiare
și juridice ale viitorului contract.
(2) Pe durata negocierilor, autoritatea contractantă are
obligația de a asigura aplicarea principiului tratamentului
egal față de toți candidații. În acest sens, autoritatea
contractantă nu are dreptul de a furniza informații într-o
manieră discriminatorie, care ar putea crea unuia/unora
dintre candidați un avantaj în raport cu ceilalți.
(3) Autoritatea contractantă are obligația de a nu
dezvălui, fără acordul candidatului în cauză, propunerea de
ofertă sau alte informații confidențiale prezentate de acesta.
Art. 121. — (1) Autoritatea contractantă are dreptul să
prevadă în cadrul documentației descriptive posibilitatea de

a desfășura negocierile în runde succesive, cu scopul de a
reduce numărul de propuneri de ofertă care intră în
negociere. Reducerea succesivă a propunerilor de ofertă se
realizează numai pe baza factorilor de evaluare care au
fost stabiliți în documentația de atribuire.
(2) Autoritatea contractantă derulează negocieri până la
identificarea și stabilirea, pe baza criteriilor de atribuire, a
celei mai avantajoase propuneri de ofertă din punct de
vedere economic.
(3) Autoritatea contractantă are obligația de a solicita
candidatului de la care, în urma negocierilor, a obținut cea
mai avantajoasă propunere de ofertă din punct de vedere
economic, să reconfirme rezultatul negocierilor, prin
depunerea unei oferte finale.
(4) Ofertantul nu are dreptul ca, prin oferta finală, să
aducă modificări elementelor stabilite în procesul de
negociere.
SECȚIUNEA a 6-a
Negocierea fără publicarea prealabilă
a unui anunț de participare

Art. 122. — Autoritatea contractantă are dreptul de a
aplica procedura de negociere fără publicarea prealabilă a
unui anunț de participare numai în următoarele cazuri:
a) atunci când, în urma aplicării licitației deschise sau
restrânse, nu a fost prezentată nici o ofertă sau au fost
prezentate numai oferte necorespunzătoare, datorită faptului
că acestea sunt complet irelevante în raport cu obiectul
contractului. Aplicarea procedurii de negociere în acest caz
este posibilă numai după anularea procedurii inițiale de
licitație deschisă sau licitație restrânsă și numai dacă
cerințele inițiale prevăzute în documentația de atribuire nu
sunt modificate substanțial; autoritatea contractantă are, în
acest caz, și obligația de a transmite o informare către
Comisia Europeană, dacă această informare este solicitată;
b) atunci când, din motive tehnice, artistice sau pentru
motive legate de protecția unor drepturi de exclusivitate,
contractul de achiziție publică poate fi atribuit numai unui
anumit operator economic;
c) ca o măsură strict necesară, atunci când perioadele
de aplicare a licitației deschise, a licitației restrânse sau a
negocierii cu publicarea prealabilă a unui anunț de
participare nu pot fi respectate din motive de extremă
urgență, determinate de evenimente imprevizibile și care nu
se datorează sub nici o formă unei acțiuni sau inacțiuni a
autorității contractante. Autoritatea contractantă nu are
dreptul de a stabili durata contractului pe o perioadă mai
mare decât cea necesară, pentru a face față situației de
urgență care a determinat aplicarea procedurii de negociere
fără publicarea prealabilă a unui anunț de participare;
d) atunci când produsele ce urmează a fi livrate sunt
fabricate exclusiv în scopul cercetării științifice,
experimentării, studiilor sau dezvoltării tehnologice, și numai
dacă acestea nu se realizează pentru obținerea unui profit
și nici nu urmăresc acoperirea costurilor aferente;
e) atunci când este necesară achiziționarea, de la
furnizorul inițial, a unor cantități suplimentare de produse
destinate înlocuirii parțiale sau extinderii echipamentelor/
instalațiilor livrate anterior, și numai dacă schimbarea
furnizorului inițial ar pune autoritatea contractantă în situația
de a achiziționa produse care, datorită caracteristicilor
tehnice diferite de cele deja existente, determină

MONITORUL OFICIAL AL ROMÂNIEI, PARTEA I, Nr. 418/15.V.2006
incompatibilități sau dificultăți tehnice sporite de operare și
întreținere. Perioada în care astfel de contracte pot fi
atribuite nu trebuie să depășească, de regulă, 3 ani de la
atribuirea contractului de furnizare inițial;
f) atunci când produsele sunt cotate la bursa de
mărfuri, iar achiziția acestora se realizează prin operațiuni
pe piața de disponibil;
g) atunci când produsele pot fi achiziționate în condiții
deosebit de avantajoase, de la un operator economic care
își lichidează definitiv afacerile, de la un judecător-sindic
care administrează afacerile unui operator economic în
stare de faliment sau lichidare, printr-un aranjament cu
creditorii unui operator economic în stare de faliment sau
lichidare ori printr-o altă procedură similară cu cele
anterioare, reglementată prin lege;
h) atunci când, ca urmare a unui concurs de soluții,
contractul de servicii trebuie să fie atribuit, conform regulilor
stabilite inițial, concurentului câștigător sau unuia dintre
concurenții câștigători ai concursului respectiv, în acest din
urmă caz, autoritatea contractantă având obligația de a
transmite invitație la negocieri tuturor concurenților
câștigători;
i) atunci când este necesară achiziționarea unor lucrări
sau servicii suplimentare/adiționale, care nu au fost incluse
în contractul inițial, dar care datorită unor circumstanțe
neprevăzute au devenit necesare pentru îndeplinirea
contractului în cauză, și numai dacă se respectă, în mod
cumulativ, următoarele condiții:
— atribuirea să fie făcută contractantului inițial;
— lucrările sau serviciile suplimentare/adiționale nu pot
fi, din punct de vedere tehnic și economic, separate de
contractul inițial fără apariția unor inconveniente majore
pentru autoritatea contractantă sau, deși separabile de
contractul inițial, sunt strict necesare în vederea îndeplinirii
acestuia;
— valoarea cumulată a contractelor atribuite pentru
lucrări și servicii suplimentare/adiționale nu depășește 50%
din valoarea contractului inițial;
j) atunci când, ulterior atribuirii unui contract de lucrări
sau de servicii, autoritatea contractantă își propune să
achiziționeze noi lucrări, respectiv noi servicii, care sunt
similare lucrărilor sau serviciilor achiziționate prin atribuirea
contractului inițial și numai dacă se respectă, în mod
cumulativ, următoarele condiții:
— atribuirea se face contractantului inițial, iar noile
lucrări, respectiv noile servicii, constau în repetarea unor
lucrări sau servicii similare celor prevăzute în contractul
atribuit inițial și sunt conforme cu cerințele prevăzute în
caietul de sarcini elaborat cu ocazia atribuirii respectivului
contract;
— contractul de lucrări/servicii inițial a fost atribuit prin
procedura de licitație deschisă sau restrânsă;
— valoarea estimată a contractului inițial de
lucrări/servicii s-a determinat prin luarea în considerare
inclusiv a lucrărilor/serviciilor similare care pot fi
achiziționate ulterior;
— în anunțul de participare la procedura aplicată pentru
atribuirea contractului inițial s-a precizat faptul că
autoritatea contractantă are dreptul de a opta pentru
achiziționarea ulterioară de noi lucrări similare, respectiv noi
servicii similare, de la operatorul economic a cărui ofertă
va fi declarată câștigătoare în cadrul procedurii respective;

19

— autoritatea contractantă are dreptul de a aplica
această procedură într-un interval care nu poate depăși 3
ani de la atribuirea contractului inițial.
Art. 123. — În cazul în care acest lucru este posibil și
în măsura în care nu se încalcă condițiile prevăzute la
art. 122 lit. h), i) și j), autoritatea contractantă are obligația
de a invita la negocieri un număr de operatori economici
care să asigure o concurență reală.
SECȚIUNEA a 7-a
Cererea de oferte

Art. 124. — Autoritatea contractantă are dreptul de a
aplica procedura de cerere de oferte numai în cazul în
care valoarea estimată, fără TVA, a contractului de
achiziție publică este mai mică decât echivalentul în lei al
următoarelor praguri:
a) pentru contractul de furnizare: 40.000 euro;
b) pentru contractul de servicii: 40.000 euro;
c) pentru contractul de lucrări: 250.000 euro.
Art. 125. — (1) Începând cu data de 1 ianuarie 2007,
cererea de oferte se inițiază prin publicarea în SEAP a
unei invitații de participare la procedura de atribuire.
(2) Invitația de participare cuprinde cel puțin următoarele
informații:
a) data limită stabilită pentru primirea ofertelor;
b) adresa la care se transmit ofertele;
c) limba sau limbile în care trebuie elaborată oferta;
d) dacă se solicită îndeplinirea unor criterii minime de
calificare, menționarea acestora;
e) o scurtă descriere a obiectului contractului de
achiziție publică ce urmează să fie atribuit;
f) modul de obținere a documentației de atribuire.
(3) În cazul în care documentația de atribuire este
accesibilă direct prin mijloace electronice, autoritatea
contractantă are obligația de a include în invitația de
participare informații privind modul de accesare a
documentației respective.
Art. 126. — (1) Până la data de 31 decembrie 2006
autoritatea contractantă are dreptul de a nu publica invitația
de participare în SEAP, cu condiția să o transmită către
cel puțin 3 operatori economici.
(2) Începând cu data de 1 ianuarie 2007, autoritatea
contractantă are dreptul, în cazuri temeinic justificate, să
solicite Autorității Naționale pentru Reglementarea și
Monitorizarea Achizițiilor Publice exceptarea de la obligația
prevăzută la art. 125 alin. (1), pentru o perioadă care nu
poate depăși mai mult de 12 luni de la intrarea în vigoare
a prezentei ordonanțe de urgență.
(3) Autoritatea Națională pentru Reglementarea și
Monitorizarea Achizițiilor Publice are dreptul de a respinge
solicitarea de derogare, în cazul în care justificarea
prezentată nu este pertinentă.
Art. 127. — (1) Fără a aduce atingere prevederilor
art. 71, în cazul prevăzut la art. 125 alin. (1) autoritatea
contractantă are obligația de a transmite spre publicare
invitația de participare cu cel puțin 10 zile înainte de data
limită de depunere a ofertelor.
(2) În cazul în care autoritatea contractantă publică în
SEAP întreaga documentație de atribuire și permite,
începând cu data publicării invitației de participare, accesul
direct și nerestricționat al operatorilor economici la această
documentație, atunci aceasta are dreptul, în cazul atribuirii

20

MONITORUL OFICIAL AL ROMÂNIEI, PARTEA I, Nr. 418/15.V.2006

unui contract de furnizare de complexitate redusă, să
reducă perioada prevăzută la alin. (1) cu 4 zile.
(3) Operatorul SEAP are obligația de a publica invitația
de participare și, dacă este cazul, documentația de
atribuire, în cel mult o zi de la primire.
Art. 128. — Fără a aduce atingere prevederilor art. 71,
în cazul prevăzut la art. 126 alin. (1) autoritatea
contractantă are obligația de a transmite invitația de
participare cu cel puțin 12 zile înainte de data limită de
depunere a ofertelor.
Art. 129. — Autoritatea contractantă are obligația de a
deschide ofertele la data și locul indicate în invitația de
participare.
Art. 130. — (1) În cazul prevăzut la art. 126 alin. (1),
autoritatea contractantă are obligația de a anula procedura
de cerere de oferte dacă, în urma transmiterii invitației de
participare, nu au fost depuse cel puțin două oferte
corespunzătoare.
(2) În cazul prevăzut la alin. (1) după anularea
procedurii de cerere de oferte, autoritatea contractantă are
obligația ca, în caz de aplicare a unei noi proceduri de
cerere de oferte, să transmită invitație de participare și
către alți operatori economici de la care există premisele
obținerii de ofertă. În cazul în care, după aplicarea unei
noi proceduri, autoritatea contractantă primește doar o
singură ofertă corespunzătoare, aceasta are dreptul de a
atribui contractul de achiziție publică ofertantului respectiv.
SECȚIUNEA a 8-a
Concursul de soluții

Art. 131. — Autoritatea contractantă are dreptul de a
organiza un concurs de soluții, astfel cum este descris la
art. 18 alin. (2), ca o procedură independentă, în care
concurenții pot obține premii și/sau prime de participare,
sau ca parte a unei alte proceduri care conduce la
atribuirea unui contract de servicii.
Art. 132. — Autoritatea contractantă are obligația de a
preciza în cadrul documentației de concurs orice informație,
cerință, regulă, criteriu sau altele asemenea, necesare
pentru a asigura potențialilor concurenți o informare
completă și corectă cu privire la modul de aplicare a
concursului de soluții.
Art. 133. — Documentația de concurs trebuie să
cuprindă cel puțin:
a) informații generale privind autoritatea contractantă;
b) instrucțiuni privind date limită care trebuie respectate
și formalități care trebuie îndeplinite în legătură cu
participarea la concurs;
c) cerințele minime de calificare pe care autoritatea
contractantă a hotărât să le solicite, precum și
documentele care urmează să fie prezentate de concurenți
pentru dovedirea îndeplinirii cerințelor respective;
d) ansamblul cerințelor pe baza cărora concurenții
urmează să elaboreze și să prezinte proiectul;
e) cuantumul premiilor care urmează să fie acordate, în
cazul în care concursul este organizat ca o procedură
independentă;
f) angajamentul autorității contractante de a încheia
contractul de servicii cu câștigătorul sau cu unul dintre
câștigătorii concursului respectiv, în cazul în care concursul
este organizat ca parte a unei alte proceduri de atribuire a
contractului de servicii;

g) informații detaliate și complete privind criteriul aplicat
pentru stabilirea proiectului/proiectelor câștigător/câștigătoare.
Art. 134. — (1) Concursul de soluții se inițiază prin
publicarea, în conformitate cu prevederile art. 55, a unui
anunț de participare prin care solicită operatorilor economici
interesați depunerea de proiecte. Anunțul trebuie să
cuprindă cel puțin informațiile prevăzute în anexa nr. 3D și
se elaborează în conformitate cu formularul standard
adoptat de Comisia Europeană.
(2) Numărul de zile dintre data publicării anunțului de
participare și data depunerii proiectelor trebuie să fie stabilit
astfel încât operatorii economici să beneficieze de o
perioadă rezonabilă pentru elaborarea acestora.
(3) Fără a aduce atingere prevederilor alin. (2),
autoritatea contractantă are obligația de a transmite spre
publicare anunțul de participare cu cel puțin 52 de zile
înainte de data limită de depunere a proiectelor.
Art. 135. — În cazul în care autoritatea contractantă
solicită transmiterea electronică a proiectelor, condițiile
prevăzute la art. 64 și 65 se aplică în mod corespunzător.
Art. 136. — (1) Autoritatea contractantă are obligația de
a lua toate măsurile necesare pentru ca schimburile de
mesaje, comunicările și arhivarea informațiilor să se
realizeze într-o astfel de manieră încât să asigure
integritatea și confidențialitatea deplină a
tuturor
informațiilor comunicate de concurenți.
(2) Conținutul planurilor sau proiectelor prezentate
trebuie să rămână confidențial cel puțin până la data
stabilită pentru deschiderea acestora, juriul urmând a lua
cunoștință de conținutul respectivelor proiecte numai după
această dată.
Art. 137. — (1) Autoritatea contractantă are dreptul de
a realiza o selecție preliminară a concurenților, utilizând în
acest sens criterii clare, obiective, nediscriminatorii, care
trebuie să fie precizate în mod explicit în documentația de
concurs.
(2) Numărul de concurenți selectați trebuie să fie
suficient astfel încât să asigure o concurență reală.
Art. 138. — (1) În scopul evaluării proiectelor prezentate
într-un concurs de soluții, autoritatea contractantă are
obligația de a numi un juriu format din cel puțin 3 membri,
persoane fizice independente față de concurenți, cu
pregătire profesională și experiență relevantă în domeniu,
precum și cu probitate morală recunoscută.
(2) În cazul în care concurenților li s-a solicitat o
anumită calificare profesională, atunci cel puțin o treime din
numărul membrilor juriului trebuie să aibă acea calificare
sau una echivalentă.
Art. 139. — (1) Proiectele trebuie să fie prezentate
anonim, acest anonimat urmând a fi păstrat până în
momentul în care juriul a adoptat o decizie sau a formulat
o opinie.
(2) Juriul este autonom în deciziile și opiniile pe care le
emite.
Art. 140. — (1) Juriul are obligația de a evalua
proiectele depuse exclusiv în baza criteriilor de evaluare
indicate în anunțul de concurs.
(2) Juriul are obligația de a întocmi un raport, semnat
de toți membrii săi, care trebuie să cuprindă evaluarea
calitativă a fiecărui proiect, observații specifice, precum și,

MONITORUL OFICIAL AL ROMÂNIEI, PARTEA I, Nr. 418/15.V.2006
dacă este cazul, lista de probleme care urmează a fi
clarificate.
Art. 141. — (1) Juriul are dreptul de a invita concurenții
să răspundă la problemele care au fost consemnate în
raportul prevăzut la art. 140 alin. (2), în vederea clarificării
oricăror aspecte referitoare la soluția/proiectul propus.
(2) Juriul are obligația de a elabora procese-verbale
complete ale discuțiilor derulate conform prevederilor
alin. (1).
CAPITOLUL IV
Modalități speciale de atribuire a contractului
de achiziție publică
SECȚIUNEA 1
Acordul-cadru

Art. 142. — (1) Autoritatea contractantă are obligația de
a încheia acordul-cadru, de regulă prin aplicarea
procedurilor de licitație deschisă sau licitație restrânsă.
(2) Prin excepție de la prevederile alin. (1), pentru
încheierea unui acord-cadru autoritatea contractantă are
dreptul de a aplica celelalte proceduri prevăzute la art. 18
numai în circumstanțele specifice prevăzute în prezenta
ordonanță de urgență.
Art. 143. — Autoritatea contractantă nu are dreptul de a
utiliza în mod abuziv sau impropriu acordurile-cadru, astfel
încât să împiedice, să restrângă sau să distorsioneze
concurența.
Art. 144. — (1) Autoritatea contractantă nu are dreptul
de a stabili ca durata unui acord-cadru să depășească mai
mult de 4 ani, decât în cazuri excepționale și pe care le
poate justifica în special prin obiectul specific al
contractelor ce urmează a fi atribuite în baza acorduluicadru respectiv.
(2) Contractele care se atribuie în baza unui acordcadru nu pot fi încheiate decât între autoritatea/autoritățile
contractante și operatorul/operatorii economici, care sunt
parte a acordului respectiv.
Art. 145. — Atunci când atribuie un contract de achiziție
publică pe baza prevederilor dintr-un acord-cadru,
autoritatea contractantă nu are dreptul de a impune sau
de a accepta modificări substanțiale ale elementelor/
condițiilor stabilite inițial prin acordul-cadru respectiv.
Art. 146. — Autoritatea contractantă are obligația de a
stabili operatorul economic sau, după caz, operatorii
economici care vor fi parte a acordului-cadru respectiv,
prin aplicarea criteriilor de selecție și atribuire prevăzute la
cap. V.
Art. 147. — (1) În cazul în care autoritatea contractantă
încheie acordul-cadru cu un singur operator economic,
atunci acordul respectiv trebuie să prevadă cel puțin:
a) obligațiile pe care operatorul economic și le-a asumat
prin propunerea tehnică;
b) prețul unitar pe care operatorul economic l-a prevăzut
în propunerea financiară și pe baza căruia se va determina
prețul fiecărui contract atribuit ulterior.
(2) Autoritatea contractantă are obligația de a atribui
contractele de achiziție publică subsecvente acordului-cadru
numai cu respectarea condițiilor tehnice și financiare
stabilite în acordul-cadru respectiv.
(3) De fiecare dată când intenționează să atribuie un
contract de achiziție publică subsecvent unui acord-cadru,
autoritatea contractantă are obligația de a se consulta, în

21

scris, cu operatorul economic, solicitându-i acestuia, în
funcție de necesități, completarea ofertei.
Art. 148. — În cazul în care autoritatea contractantă
încheie acordul-cadru cu mai mulți operatori economici,
numărul acestora nu poate fi mai mic de 3, în măsura în
care există un număr suficient de operatori economici care
au îndeplinit criteriile de calificare și selecție și care au
prezentat oferte corespunzătoare.
Art. 149. — (1) În cazul în care autoritatea contractantă
încheie acordul-cadru cu mai mulți operatori economici,
atunci acordul respectiv trebuie să prevadă cel puțin:
a) obligațiile pe care fiecare dintre operatorii economici
și le-au asumat prin propunerea tehnică;
b) prețul unitar pe care fiecare operator economic l-a
prevăzut în propunerea financiară.
(2) Autoritatea contractantă are dreptul de a atribui
contracte de achiziție publică subsecvente unui acord-cadru
încheiat cu mai mulți operatori economici:
a) fie fără reluarea competiției;
b) fie prin reluarea competiției între operatorii economici
semnatari ai acordului-cadru.
(3) Autoritatea contractantă are dreptul de a atribui
contracte de achiziție publică în condițiile prevăzute la
alin. (2) lit. a) numai dacă toate elementele/condițiile care
vor guverna contractele respective au fost stabilite în
acordul-cadru.
(4) Autoritatea contractantă are dreptul de a atribui
contracte de achiziție publică în condițiile prevăzute la
alin. (2) lit. b):
a) fie respectând elementele/condițiile prevăzute în
acordul-cadru;
b) fie, dacă nu toate elementele/condițiile au fost clar
prevăzute în acordul-cadru, prin detalierea acestora sau
prin utilizarea, dacă se consideră necesar, unor alte
elemente/condiții prevăzute în caietul de sarcini elaborat
pentru încheierea acordului-cadru respectiv.
Art. 150. — În cazul prevăzut la art. 149 alin. (4) lit. b),
autoritatea contractantă are obligația de a relua competiția
respectând următoarea procedură:
a) pentru fiecare contract ce urmează a fi atribuit,
autoritatea contractantă consultă în scris operatorii
economici semnatari ai acordului-cadru respectiv;
b) autoritatea contractantă fixează un termen limită
suficient pentru prezentarea ofertelor, în acest sens având
obligația de a ține cont de aspecte precum complexitatea
obiectului și timpul necesar pentru transmiterea ofertelor;
c) ofertele se prezintă în scris, iar conținutul lor rămâne
confidențial până când termenul limită stipulat pentru
deschidere a expirat;
d) autoritatea contractantă atribuie fiecare contract
ofertantului care a prezentat cea mai bună ofertă, pe baza
criteriului de atribuire precizat în documentația în temeiul
căreia a fost încheiat acordul-cadru.
SECȚIUNEA a 2-a
Sistemul de achiziție dinamic

Art. 151. — (1) Autoritatea contractantă are dreptul de
a utiliza un sistem de achiziție dinamic numai pentru
achiziția unor produse de uz curent, ale căror caracteristici
general disponibile pe piață satisfac nevoile autorității
contractante.
(2) Autoritatea contractantă nu are dreptul de a utiliza
în mod abuziv sau impropiu sistemul de achiziție dinamic

22

MONITORUL OFICIAL AL ROMÂNIEI, PARTEA I, Nr. 418/15.V.2006

astfel încât să împiedice, să restrângă sau să distorsioneze
concurența.
(3) Este interzisă solicitarea de taxe operatorilor
economici interesați sau participanților la sistemul de
achiziție dinamic.
Art. 152. — Autoritatea contractantă nu are dreptul de a
stabili ca durata unui sistem de achiziție dinamic să
depășească mai mult de 4 ani, decât în cazuri
excepționale, temeinic justificate.
Art. 153. — Autoritatea contractantă are obligația de a
respecta regulile procedurii de licitație deschisă în toate
fazele sistemului de achiziție dinamic.
Art. 154. — În scopul lansării sistemului dinamic de
achiziție și atribuirii contractelor de achiziție publică în
cadrul acestui sistem, autoritatea contractantă are obligația
de a utiliza numai mijloace electronice, respectând totodată
prevederile referitoare la regulile de comunicare și
transmitere a ofertelor prevăzute la art. 59 alin. (3), art. 61,
64 și 65.
Art. 155. — Atunci când lansează un sistem de achiziție
dinamic, autoritatea contractantă are obligația:
a) de a publica un anunț de participare în care se
precizează clar faptul că pentru atribuirea contractului/
contractelor de achiziție publică se utilizează un sistem
dinamic de achiziție, precum și adresa de Internet la care
documentația de atribuire este disponibilă;
b) de a indica în caietul de sarcini, alături de
caracteristicile produselor care urmează să fie achiziționate,
și informațiile relevante privind caracteristicile sistemului
utilizat, echipamentul electronic folosit, posibilități și
instrucțiuni de accesare;
c) de a permite prin mijloace electronice, începând cu
momentul publicării anunțului de participare și până la
închiderea sistemului de achiziție dinamic, accesul
nerestricționat, direct și complet la conținutul documentației
de atribuire.
Art. 156. — (1) După lansarea sistemului de achiziție
dinamic și pe întreaga perioadă de existență a acestuia,
autoritatea contractantă are obligația de a permite oricărui
operator economic interesat să depună o ofertă orientativă,
cu scopul de a fi admis în sistem.
(2) După primirea unei oferte orientative, autoritatea
contractantă are obligația de a verifica dacă ofertantul
îndeplinește criteriile de calificare stabilite și dacă
propunerea tehnică prezentată este conformă cu cerințele
din caietul de sarcini.
(3) Autoritatea contractantă are obligația de a finaliza
verificarea prevăzută la alin. (2) în cel mult 15 zile de la
primirea unei oferte orientative.
(4) Imediat după finalizarea verificării prevăzute la
alin. (2), autoritatea contractantă are obligația de a informa
ofertantul cu privire la admiterea lui în sistemul de achiziție
dinamic sau, după caz, asupra deciziei de respingere a
ofertei orientative.
Art. 157. — Ofertantul are dreptul de a-și îmbunătăți
oferta orientativă în orice moment, cu condiția ca
propunerea tehnică să respecte în continuare cerințele din
caietul de sarcini.
Art. 158. — (1) În scopul atribuirii contractelor de
achiziție publică prin sistemul dinamic de achiziție publică,
autoritatea contractantă are obligația de a publica, pentru
fiecare contract în parte, un nou anunț de participare
simplificat, prin care toți operatorii economici interesați sunt

invitați să depună oferte orientative în conformitate cu
prevederile art. 156.
(2) Autoritatea contractantă are obligația de a stabili o
dată limită de depunere a ofertelor orientative, care nu
trebuie să fie mai devreme de 15 zile de la data publicării
anunțului de participare simplificat prevăzut la alin. (1).
Art. 159. — (1) Autoritatea contractantă are obligația de
a invita toți ofertanții admiși în sistemul dinamic de achiziție
să depună o ofertă fermă pentru contractul de achiziție
publică care urmează să fie atribuit, stabilind în acest sens
o dată limită pentru depunere.
(2) Autoritatea contractantă nu are dreptul de a invita
ofertanții să depună ofertele ferme decât după ce a
finalizat verificarea tuturor ofertelor orientative depuse în
termenul prevăzut la art. 158 alin. (2).
Art. 160. — Autoritatea contractantă are obligația de a
atribui contractul de achiziție publică ofertantului care
prezintă cea mai avantajoasă ofertă fermă pe baza aplicării
criteriilor de atribuire stabilite în anunțul de participare
publicat cu ocazia lansării sistemului de achiziție dinamic.
Dacă este cazul, aceste criterii pot fi formulate cu mai
multă acuratețe în cadrul invitației prevăzute la art. 159
alin. (1).
SECȚIUNEA a 3-a
Licitația electronică

Art. 161. — (1) Autoritatea contractantă are dreptul de
a utiliza licitația electronică în următoarele situații:
a) ca o etapă finală a licitației deschise, a licitației
restrânse, a negocierii cu publicarea prealabilă a unui
anunț de participare, aplicate în cazurile prevăzute la
art. 110 lit. a), sau a cererii de oferte, înainte de atribuirea
contractului de achiziție publică, și numai dacă specificațiile
tehnice au fost definite cu precizie în caietul de sarcini;
b) la reluarea competiției dintre operatorii economici
care au semnat un acord-cadru, în condițiile prevăzute la
art. 149 alin. (4) și art. 150;
c) cu ocazia depunerii ofertelor ferme în vederea
atribuirii unui contract de achiziție publică prin utilizarea
unui sistem de achiziție dinamic.
(2) Autoritatea contractantă are obligația de a anunța
decizia de utilizare a licitației electronice în anunțul de
participare și în documentația de atribuire.
Art. 162. — Autoritatea contractantă nu are dreptul de
a utiliza în mod abuziv sau impropriu licitația electronică
astfel încât:
a) să împiedice, să restrângă sau să distorsioneze
concurența;
b) să modifice obiectul contractului de achiziție publică,
astfel cum a fost acesta prevăzut în anunțul de participare
și în documentația de atribuire.
Art. 163. — Atribuirea contractelor de servicii și de
lucrări, care presupun prestații intelectuale cum ar fi
consultanță, proiectare și altele asemenea, nu pot face
obiectul licitației electronice.
Art. 164. — Atunci când intenționează să utilizeze
licitația electronică, autoritatea contractantă are obligația de
a include în cadrul informațiilor și instrucțiunilor prevăzute
la art. 33 și următoarele precizări specifice:
a) elementele ofertei care vor face obiectul procesului
repetitiv de ofertare, cu condiția ca respectivele elemente
să fie cuantificabile și să poată fi exprimate în cifre sau
procente;

MONITORUL OFICIAL AL ROMÂNIEI, PARTEA I, Nr. 418/15.V.2006
b) eventuale limite ale valorilor până la care elementele
prevăzute la lit. a) pot fi îmbunătățite, astfel cum rezultă
acestea din specificațiile care definesc obiectul contractului;
c) informațiile care urmează a fi puse la dispoziție
ofertanților în cursul licitației electronice și momentul când
aceste informații vor fi disponibile;
d) informațiile relevante privind procesul licitației
electronice;
e) condițiile în care ofertanții vor avea dreptul să
liciteze, cu referire în special la diferențele minime care,
dacă este cazul, vor fi solicitate pentru licitarea noilor
oferte;
f) informațiile relevante referitoare la echipamentul
electronic folosit, condițiile tehnice și modalitățile concrete
de realizare a conectării.
Art. 165. — (1) Înainte de lansarea unei licitații
electronice, autoritatea contractantă are obligația de a
realiza o evaluare inițială integrală a ofertelor, în
conformitate cu criteriul de atribuire stabilit în documentația
de atribuire.
(2) Autoritatea contractantă are obligația de a invita toți
ofertanții care au depus oferte corespunzătoare să prezinte
prețuri noi și/sau, după caz, valori noi ale elementelor
ofertei. Invitația se transmite pe cale electronică, simultan,
tuturor ofertanților respectivi.
(3) Invitația trebuie să precizeze data și momentul de
start al licitației electronice, precum și orice informație
necesară pentru realizarea conectării individuale la
echipamentul electronic utilizat.
(4) Autoritatea contractantă nu are dreptul de a începe
licitația electronică mai devreme de două zile lucrătoare
după data la care au fost trimise invitațiile.
Art. 166. — În cazul în care contractul urmează a fi
atribuit în baza criteriului îoferta cea mai avantajoasă din
punct de vedere economic“, invitația prevăzută la art. 165
alin. (3) trebuie să conțină și informații referitoare la:
a) rezultatul primei evaluări a ofertei depuse de către
ofertantul destinatar;
b) formula matematică care va fi utilizată pentru
stabilirea automată a clasamentului final, în funcție de noile
prețuri și/sau noile valori prezentate de ofertanți. Formula
matematică utilizată încorporează ponderile factorilor de
evaluare ce urmează a fi aplicați pentru determinarea
ofertei celei mai avantajoase din punct de vedere
economic, conform precizărilor din anunțul de participare
sau din documentația de atribuire.
Art. 167. — (1) În cadrul licitației electronice, procesul
repetitiv de ofertare se referă:
a) fie numai la prețuri, în cazul în care criteriul de
atribuire este prețul cel mai scăzut;
b) fie la prețuri și/sau la alte elemente ale ofertei, după
cum au fost prevăzute în documentația de atribuire, în
cazul în care criteriul de atribuire este oferta cea mai
avantajoasă din punct de vedere economic.
(2) Licitația electronică se desfășoară în mai multe
runde succesive.
Art. 168. — (1) În cursul fiecărei runde a licitației
electronice, autoritatea contractantă are obligația de a
comunica instantaneu tuturor ofertanților cel puțin
informațiile necesare acestora pentru a-și determina, în
orice moment, poziția pe care o ocupă în clasament.
Autoritatea contractantă are dreptul de a comunica și alte
informații privind:

23

a) numărul participanților în runda respectivă a licitației
electronice;
b) prețuri sau valori noi prezentate în cadrul rundei de
licitare de către alți ofertanți, numai dacă documentația de
atribuire a prevăzut această posibilitate.
(2) Pe parcursul efectuării rundelor de licitare,
autoritatea contractantă nu are dreptul de a dezvălui
identitatea ofertanților.
Art. 169. — (1) Licitația electronică se finalizează
printr-una sau printr-o combinație a următoarelor modalități:
a) la un moment precis stabilit în prealabil și comunicat
ofertanților în invitația de participare;
b) după un număr de runde de licitare al căror calendar
de desfășurare a fost precis stabilit în prealabil și
comunicat ofertanților în invitația de participare;
c) atunci când nu se mai primesc prețuri și/sau valori
noi care îndeplinesc cerințele cu privire la diferențele
minime impuse; în acest caz, invitația de participare trebuie
să precizeze un termen limită care va fi lăsat să curgă de
la primirea ultimei oferte până la finalizarea licitației
electronice.
(2) Autoritatea contractantă are obligația de a atribui
contractul de achiziție publică conform prevederilor art. 200,
pe baza rezultatului obținut în urma finalizării licitației
electronice.
CAPITOLUL V
Atribuirea contractului de achiziție publică
SECȚIUNEA 1
Oferta. Oferte alternative

Art. 170. — Ofertantul are obligația de a elabora oferta
în conformitate cu prevederile din documentația de
atribuire.
Art. 171. — Oferta are caracter obligatoriu, din punctul
de vedere al conținutului, pe toată perioada de valabilitate
stabilită de către autoritatea contractantă.
Art. 172. — (1) Operatorul economic are obligația de a
depune oferta la adresa și până la data limită pentru
depunere stabilite în anunțul sau în invitația de participare.
(2) Riscurile transmiterii ofertei, inclusiv forța majoră,
cad în sarcina operatorului economic.
(3) Oferta depusă la o altă adresă a autorității
contractante decât cea stabilită sau după expirarea datei
limită pentru depunere se returnează nedeschisă.
(4) Conținutul ofertelor trebuie să rămână confidențial
până la data stabilită pentru deschiderea acestora,
autoritatea contractantă urmând a lua cunoștință de
conținutul respectivelor oferte numai după această dată.
Art. 173. — (1) Autoritatea contractantă are dreptul de
a permite ofertanților să depună oferte alternative numai în
cazul în care criteriul de atribuire este îcea mai
avantajoasă ofertă din punct de vedere economic“.
(2) Anunțul de participare trebuie să precizeze în mod
explicit dacă este permisă depunerea de oferte alternative
sau dacă această posibilitate este interzisă. În cazul în
care această precizare lipsește, autoritatea contractantă nu
are dreptul de a lua în considerare ofertele alternative.
Art. 174. — (1) Autoritatea contractantă care permite
depunerea de oferte alternative are obligația de a preciza
în caietul de sarcini cerințele minime obligatorii pe care
acestea trebuie să le respecte și orice alte cerințe specifice
pentru prezentarea lor.

24

MONITORUL OFICIAL AL ROMÂNIEI, PARTEA I, Nr. 418/15.V.2006

(2) Autoritatea contractantă are obligația de a nu lua în
considerare ofertele alternative care nu respectă cerințele
minime prevăzute la alin. (1).
Art. 175. — În cazul în care a anunțat posibilitatea de
a fi depuse oferte alternative, autoritatea contractantă nu
are dreptul de a respinge o astfel de ofertă având ca
singură motivație faptul că, dacă aceasta este declarată
câștigătoare:
a) contractul de furnizare pentru atribuirea căruia s-a
organizat procedura se transformă în contract de servicii;
sau
b) contractul de servicii pentru atribuirea căruia s-a
organizat procedura se transformă în contract de furnizare.
SECȚIUNEA a 2-a
Selecția și calificarea candidaților/ofertanților
PARAGRAFUL 1
Criterii de calificare și selecție

Art. 176. — Autoritatea contractantă are dreptul de a
aplica criterii de calificare și selecție referitoare numai la:
a) situația personală a candidatului sau ofertantului;
b) capacitatea de exercitare a activității profesionale;
c) situația economică și financiară;
d) capacitatea tehnică și/sau profesională;
e) standarde de asigurare a calității;
f) standarde de protecție a mediului, în cazurile
prevăzute la art. 188 alin. (2) lit. f) și alin. (3) lit. e).
Art. 177. — (1) Operatorii economici au dreptul de a
prezenta certificate emise de către o autoritate publică
competentă sau de către un organism de drept public sau
privat care respectă standarde europene de certificare,
pentru demonstrarea îndeplinirii unor criterii de calificare și
selecție formulate în conformitate cu prevederile art. 176.
(2) Autoritatea contractantă nu are dreptul de a impune
candidaților/ofertanților obligativitatea prezentării unei
certificări specifice, aceștia din urmă având dreptul de a
prezenta, în scopul demonstrării îndeplinirii anumitor cerințe,
orice alte documente echivalente cu o astfel de certificare
sau care probează, în mod concludent, îndeplinirea
respectivelor cerințe. Autoritatea contractantă are dreptul de
a solicita, dacă se consideră necesar, clarificări sau
completări ale documentelor prezentate.
(3) Guvernul are dreptul de a stabili, prin hotărâre,
modalități de certificare sau includere pe liste oficiale, la
nivel național, a operatorilor economici care optează pentru
un astfel de sistem de certificare. În acest caz, Autoritatea
Națională pentru Reglementarea și Monitorizarea Achizițiilor
Publice are obligația de a informa Comisia Europeană cu
privire la coordonatele și modul de funcționare a sistemului.
Art. 178. — (1) Pentru aplicarea criteriilor de natura
celor prevăzute la art. 176 lit. c) și d), autoritatea
contractantă are obligația de a preciza în cadrul anunțului
de participare cerințele minime pe care ofertanții/candidații
trebuie să le îndeplinească pentru a fi considerați calificați,
conform prevederilor paragrafelor 4 și 5 din prezenta secțiune.
(2) Autoritatea contractantă nu are dreptul de a solicita
îndeplinirea unor cerințe minime referitoare la situația
economică și financiară și/sau la capacitatea tehnică și
profesională, care ar conduce la restricționarea participării
la procedura de atribuire.
Art. 179. — Autoritatea contractantă are obligația de a
respecta principiul proporționalității atunci când stabilește

criteriile de calificare și selecție, precum și nivelul cerințelor
minime solicitate, luând în considerare exigențele specifice
impuse de natura și complexitatea contractului care
urmează să fie atribuit.
PARAGRAFUL 2
Situația personală a candidatului sau a ofertantului

Art. 180. — Autoritatea contractantă are obligația de a
exclude din procedura aplicată pentru atribuirea contractului
de achiziție publică orice ofertant/candidat despre care are
cunoștință că, în ultimii 5 ani, a fost condamnat prin
hotărârea definitivă a unei instanțe judecătorești, pentru
participare la activități ale unei organizații criminale, pentru
corupție, pentru fraudă și/sau pentru spălare de bani.
Art. 181. — Autoritatea contractantă are dreptul de a
exclude dintr-o procedură pentru atribuirea contractului de
achiziție publică orice ofertant/candidat care se află în
oricare dintre următoarele situații:
a) este în stare de faliment ori lichidare, afacerile îi sunt
administrate de un judecător-sindic sau activitățile sale
comerciale sunt suspendate ori fac obiectul unui
aranjament cu creditorii sau este într-o situație similară cu
cele anterioare, reglementată prin lege;
b) face obiectul unei proceduri legale pentru declararea
sa în una dintre situațiile prevăzute la lit. a);
c) nu și-a îndeplinit obligațiile de plată a impozitelor,
taxelor și contribuțiilor de asigurări sociale către bugetele
componente ale bugetului general consolidat, în
conformitate cu prevederile legale în vigoare în România
sau în țara în care este stabilit;
d) a fost condamnat, în ultimii trei ani, prin hotărârea
definitivă a unei instanțe judecătorești, pentru o faptă care
a adus atingere eticii profesionale sau pentru comiterea
unei greșeli în materie profesională;
e) prezintă informații false sau nu prezintă informațiile
solicitate de către autoritatea contractantă, în legătură cu
situația proprie aferentă cazurilor prevăzute la lit. a)—d).
Art. 182. — (1) Autoritatea contractantă are obligația de
a accepta ca fiind suficient și relevant pentru demonstrarea
faptului că ofertantul/candidatul nu se încadrează în una
dintre situațiile prevăzute la art. 180 și 181 orice document
considerat edificator, din acest punct de vedere, în țara de
origine sau în țara în care ofertantul/candidatul este stabilit,
cum ar fi certificate, caziere judiciare sau alte documente
echivalente emise de autorități competente din țara
respectivă.
(2) În cazul în care există incertitudini în ceea ce
privește situația personală a respectivilor candidați/ofertanți,
autoritatea contractantă are dreptul de a solicita în mod
direct informații de la autoritățile competente care emit
documente de natura celor prevăzute la alin. (1).
(3) În cazul în care în țara de origine sau în țara în
care este stabilit ofertantul/candidatul nu se emit
documente de natura celor prevăzute la alin. (1) sau
respectivele documente nu vizează toate situațiile prevăzute
la art. 180 și 181, autoritatea contractantă are obligația de
a accepta o declarație pe propria răspundere sau, dacă în
țara respectivă nu există prevederi legale referitoare la
declarația pe propria răspundere, o declarație autentică
dată în fața unui notar, a unei autorități administrative sau
judiciare sau a unei asociații profesionale care are
competențe în acest sens.

MONITORUL OFICIAL AL ROMÂNIEI, PARTEA I, Nr. 418/15.V.2006
PARAGRAFUL 3
Capacitatea de exercitare a activității profesionale

Art. 183. — Autoritatea contractantă are dreptul de a
solicita oricărui operator economic să prezinte documente
edificatoare care să dovedească forma de înregistrare ca
persoană fizică sau juridică și, după caz, de atestare ori
apartenență din punct de vedere profesional, în
conformitate cu prevederile din țara în care
ofertantul/candidatul este stabilit.
PARAGRAFUL 4
Situația economică și financiară

Art. 184. — (1) Autoritatea contractantă are dreptul de
a solicita ca operatorul economic care participă la
procedura de atribuire a contractului de achiziție publică să
facă dovada situației sale economice și financiare.
(2) În cazul în care autoritatea contractantă solicită
demonstrarea situației economice și financiare, atunci
aceasta are obligația de a indica în documentația de
atribuire și informațiile pe care operatorii economici
urmează să le prezinte în acest scop.
Art. 185. — (1) Demonstrarea situației economice și
financiare se realizează, după caz, prin prezentarea unuia
sau mai multor documente relevante, cum ar fi:
a) declarații bancare corespunzătoare sau, după caz,
dovezi privind asigurarea riscului profesional;
b) bilanțul contabil sau extrase de bilanț, în cazul în
care publicarea acestor bilanțuri este prevăzută de
legislația țării în care este stabilit ofertantul/candidatul;
c) declarații privind cifra de afaceri globală sau, dacă
este cazul, privind cifra de afaceri în domeniul de activitate
aferent obiectului contractului într-o perioadă anterioară,
care vizează activitatea din cel mult ultimii trei ani, în
măsura în care informațiile respective sunt disponibile; în
acest ultim caz autoritatea contractantă are obligația de a
lua în considerare și data la care operatorul economic a
fost înființat sau și-a început activitatea comercială.
(2) În cazul în care, din motive obiective, justificate
corespunzător, operatorul economic nu are posibilitatea de
a prezenta documentele solicitate de autoritatea
contractantă, acesta are dreptul de a-și demonstra situația
economică și financiară și prin prezentarea altor documente
pe care autoritatea contractantă le poate considera
edificatoare, în măsura în care acestea reflectă o imagine
fidelă a situației economice și financiare a candidatului/
ofertantului.
Art. 186. — (1) Capacitatea economică și financiară a
ofertantului/candidatului poate fi susținută, pentru
îndeplinirea unui contract, și de o altă persoană, indiferent
de natura relațiilor juridice existente între ofertant/candidat
și persoana respectivă.
(2) În cazul în care ofertantul/candidatul își
demonstrează situația economică și financiară invocând și
susținerea acordată, în conformitate cu prevederile alin. (1),
de către o altă persoană, atunci acesta are obligația de a
dovedi susținerea de care beneficiază, de regulă prin
prezentarea unui angajament ferm al persoanei respective,
prin care aceasta confirmă faptul că va pune la dispoziție
ofertantului/candidatului resursele financiare invocate.
Persoana ce asigură susținerea financiară nu trebuie să se
afle în situația care determină excluderea din procedura de
atribuire conform prevederilor art. 180.

25

(3) Atunci când un grup de operatori economici depune
oferta/candidatura comună, situația economică și financiară
se demonstrează prin luarea în considerare a resurselor
tuturor membrilor grupului. În cazul în care grupul
beneficiază de susținerea financiară a unei/unor terțe
persoane, situația economică și financiară se demonstrează
în condițiile prevăzute la alin. (2).
PARAGRAFUL 5
Capacitatea tehnică și/sau profesională

Art. 187. — (1) Autoritatea contractantă are dreptul de
a solicita ca operatorul economic care participă la
procedura de atribuire a contractului de achiziție publică să
facă dovada capacității sale tehnice și/sau profesionale.
(2) În cazul în care autoritatea contractantă solicită
demonstrarea capacității tehnice și/sau profesionale, atunci
aceasta are obligația de a indica în documentația de
atribuire și informațiile pe care operatorii economici
urmează să le prezinte în acest scop.
(3) Capacitatea tehnică și/sau profesională a unui
ofertant/candidat se apreciază în funcție de experiența,
aptitudinile, eficiența și eficacitatea acestuia, rezultate în
urma analizării informațiilor prezentate pe parcursul
procedurii de atribuire.
Art. 188. — (1) În cazul aplicării unei proceduri pentru
atribuirea unui contract de furnizare, în scopul verificării
capacității tehnice și/sau profesionale a ofertanților/
candidaților, autoritatea contractantă are dreptul de a le
solicita acestora, în funcție de specificul, de cantitatea și
de complexitatea produselor ce urmează să fie furnizate și
numai în măsura în care aceste informații sunt relevante
pentru îndeplinirea contractului, următoarele:
a) o listă a principalelor livrări de produse efectuate în
ultimii 3 ani, conținând valori, perioade de livrare,
beneficiari, indiferent dacă aceștia din urmă sunt autorități
contractante sau clienți privați. Livrările de produse se
confirmă prin prezentarea unor certificate/documente emise
sau contrasemnate de o autoritate ori de către clientul
beneficiar. În cazul în care beneficiarul este un client privat
și, din motive obiective, operatorul economic nu are
posibilitatea obținerii unei certificări/confirmări din partea
acestuia, demonstrarea livrărilor de produse se realizează
printr-o declarație a operatorului economic;
b) o declarație referitoare la echipamentele tehnice și la
măsurile aplicate în vederea asigurării calității, precum și,
dacă este cazul, la resursele de studiu și cercetare;
c) informații referitoare la personalul/organismul tehnic
de specialitate de care dispune sau al cărui angajament de
participare a fost obținut de către candidat/ofertant, în
special pentru asigurarea controlului calității;
d) certificate sau alte documente emise de organisme
abilitate în acest sens, care să ateste conformitatea
produselor, identificată clar prin referire la specificații sau
standarde relevante;
e) mostre, descrieri și/sau fotografii a căror autenticitate
trebuie să poată fi demonstrată în cazul în care autoritatea
contractantă solicită acest lucru.
(2) În cazul aplicării unei proceduri pentru atribuirea
unui contract de servicii, în scopul verificării capacității
tehnice și/sau profesionale a ofertanților/candidaților,
autoritatea contractantă are dreptul de a le solicita
acestora, în funcție de specificul, de volumul și de

26

MONITORUL OFICIAL AL ROMÂNIEI, PARTEA I, Nr. 418/15.V.2006

complexitatea serviciilor ce urmează să fie prestate și
numai în măsura în care aceste informații sunt relevante
pentru îndeplinirea contractului, următoarele:
a) o listă a principalelor servicii prestate în ultimii 3 ani,
conținând valori, perioade de prestare, beneficiari, indiferent
dacă aceștia din urmă sunt autorități contractante sau
clienți privați. Prestările de servicii se confirmă prin
prezentarea unor certificate/documente emise sau
contrasemnate de o autoritate ori de către clientul privat
beneficiar. În cazul în care beneficiarul este un client privat
și, din motive obiective, operatorul economic nu are
posibilitatea obținerii unei certificări/confirmări din partea
acestuia, demonstrarea prestărilor de servicii se realizează
printr-o declarație a operatorului economic;
b) o declarație referitoare la echipamentele tehnice și la
măsurile aplicate în vederea asigurării calității, precum și,
dacă este cazul, la resursele de studiu și cercetare;
c) informații referitoare la personalul/organismul tehnic
de specialitate de care dispune sau al cărui angajament de
participare a fost obținut de către candidat/ofertant, în
special pentru asigurarea controlului calității;
d) informații referitoare la studiile, pregătirea profesională
și calificarea personalului de conducere, precum și ale
persoanelor responsabile pentru îndeplinirea contractului de
servicii;
e) o declarație referitoare la efectivele medii anuale ale
personalului angajat și al cadrelor de conducere în ultimii
3 ani;
f) dacă este cazul, informații privind măsurile de
protecție a mediului pe care operatorul economic le poate
aplica în timpul îndeplinirii contractului de servicii;
g) informații referitoare la utilajele, instalațiile,
echipamentele tehnice de care poate dispune operatorul
economic pentru îndeplinirea corespunzătoare a contractului
de servicii;
h) informații privind proporția în care contractul de
servicii urmează să fie îndeplinit de către subcontractanți și
specializarea acestora.
(3) În cazul aplicării unei proceduri pentru atribuirea
unui contract de lucrări, în scopul verificării capacității
tehnice și/sau profesionale a ofertanților/candidaților,
autoritatea contractantă are dreptul de a le solicita
acestora, în funcție de specificul, de volumul și de
complexitatea lucrărilor ce urmează să fie executate și
numai în măsura în care aceste informații sunt relevante
pentru îndeplinirea contractului, următoarele:
a) o listă a lucrărilor executate în ultimii 5 ani, însoțită
de certificări de bună execuție pentru cele mai importante
lucrări și care vor conține valori, perioada și locul execuției
lucrărilor, modul de îndeplinire a obligațiilor, beneficiari,
indiferent dacă aceștia sunt autorități contractante sau
clienți privați;
b) informații referitoare la personalul/organismul tehnic
de specialitate de care dispune sau al cărui angajament de
participare a fost obținut de către candidat/ofertant, în
special pentru asigurarea controlului calității;
c) informații referitoare la studiile, pregătirea profesională
și calificarea personalului de conducere, precum și ale
persoanelor responsabile pentru execuția lucrărilor;
d) o declarație referitoare la efectivele medii anuale ale
personalului angajat și al cadrelor de conducere în ultimii
3 ani;

e) dacă este cazul, informații privind măsurile de
protecție a mediului pe care operatorul economic le poate
aplica în timpul îndeplinirii contractului de lucrări;
f) o declarație referitoare la utilajele, instalațiile,
echipamentele tehnice de care poate dispune operatorul
economic pentru îndeplinirea corespunzătoare a contractului
de lucrări.
Art. 189. — (1) În cazul în care produsele care
urmează să fie furnizate sau serviciile care urmează să fie
prestate au un caracter complex sau sunt destinate unui
scop specific, autoritatea contractantă are dreptul de a
verifica/controla — direct sau prin intermediul unei
autorități competente aparținând statului în care operatorul
economic este stabilit și cu condiția acordului acestei
autorități — capacitățile de producție ale furnizorului sau
capacitatea tehnică a prestatorului, metodele de studiu și
cercetare utilizate, precum și măsurile aplicate pentru
controlul calității.
Art. 190. — (1) Capacitatea tehnică și profesională a
ofertantului/candidatului poate fi susținută, pentru
îndeplinirea unui contract, și de o altă persoană, indiferent
de natura relațiilor juridice existente între ofertant/candidat
și persoana respectivă.
(2) În cazul în care ofertantul/candidatul își
demonstrează capacitatea tehnică și profesională invocând
și susținerea acordată, în conformitate cu prevederile
alin. (1), de către o altă persoană, atunci acesta are
obligația de a dovedi susținerea de care beneficiază, de
regulă, prin prezentarea unui angajament ferm al persoanei
respective prin care aceasta confirmă faptul că va pune la
dispoziție ofertantului/candidatului resursele tehnice și
profesionale invocate. Persoana ce asigură susținerea
tehnică nu trebuie să se afle în situația care determină
excluderea din procedura de atribuire conform prevederilor
art. 180.
(3) Atunci când un grup de operatori economici depune
oferta/candidatura comună, capacitatea tehnică și
profesională se demonstrează prin luarea în considerare a
resurselor tuturor membrilor grupului. În cazul în care
grupul beneficiază de susținerea tehnică și profesională a
unei/unor terțe persoane, capacitatea tehnică și
profesională se demonstrează în condițiile prevăzute la
alin. (2).
PARAGRAFUL 6
Standarde de asigurare a calității

Art. 191. — În cazul în care solicită prezentarea unor
certificate, emise de organisme independente, prin care se
atestă faptul că operatorul economic respectă anumite
standarde de asigurare a calității, autoritatea contractantă
trebuie să se raporteze la sistemele de asigurare a calității
bazate pe seriile de standarde europene relevante,
certificate de organisme conforme cu seriile de standarde
europene privind certificarea.
Art. 192. — În conformitate cu principiul recunoașterii
reciproce, autoritatea contractantă are obligația de a
accepta certificate echivalente emise de organisme stabilite
în alte state ale Uniunii Europene.
Art. 193. — În cazul în care operatorul economic nu
deține un certificat de calitate astfel cum este solicitat de
autoritatea contractantă, aceasta din urmă are obligația de
a accepta orice alte probe sau dovezi prezentate de

MONITORUL OFICIAL AL ROMÂNIEI, PARTEA I, Nr. 418/15.V.2006
operatorul economic respectiv, în măsura în care
probele/dovezile prezentate confirmă asigurarea unui nivel
corespunzător al calității.
PARAGRAFUL 7
Standarde de protecție a mediului

Art. 194. — În cazul în care solicită ca demonstrarea
măsurilor prevăzute la art. 188 alin. (2) lit. f) și alin. (3)
lit. e) să se realizeze prin prezentarea unor certificate,
emise de organisme independente, prin care se atestă
faptul că operatorul economic respectă anumite standarde
de protecție a mediului, atunci autoritatea contractantă
trebuie să se raporteze:
a) fie la Sistemul Comunitar de Management Ecologic
și Audit (EMAS);
b) fie la standarde de gestiune ecologică bazate pe
seriile de standarde europene sau internaționale în
domeniu, certificate de organisme conforme cu legislația
comunitară ori cu standardele europene sau internaționale
privind certificarea.
Art. 195. — În conformitate cu principiul recunoașterii
reciproce, autoritatea contractantă are obligația de a
accepta certificate echivalente emise de organisme stabilite
în alte state ale Uniunii Europene.
Art. 196. — În cazul în care operatorul economic nu
deține un certificat de mediu astfel cum este solicitat de
autoritatea contractantă, aceasta din urmă are obligația de
a accepta orice alte probe sau dovezi prezentate de
operatorul economic respectiv, în măsura în care
probele/dovezile prezentate confirmă asigurarea unui nivel
corespunzător al protecției mediului.
SECȚIUNEA a 3-a
Criterii de atribuire a contractului de achiziție publică

Art. 197. — Autoritatea contractantă are obligația de a
preciza în anunțul de participare criteriul de atribuire a
contractului de achiziție publică, care, odată stabilit, nu
poate fi schimbat pe toată durata de aplicare a procedurii
de atribuire.
Art. 198. — (1) Fără a aduce atingere dispozițiilor
legislative sau administrative privind remunerarea anumitor
servicii, criteriul de atribuire a contractului de achiziție
publică poate fi numai:
a) fie oferta cea mai avantajoasă din punct de vedere
economic;
b) fie, în mod exclusiv, prețul cel mai scăzut.
(2) În cazul în care atribuirea contractului de achiziție
publică se realizează prin aplicarea procedurii de dialog
competitiv, criteriul de atribuire utilizat trebuie să fie numai
oferta cea mai avantajoasă din punct de vedere economic.
Art. 199. — (1) În cazul aplicării criteriului îoferta cea
mai avantajoasă din punct de vedere economic“, oferta
stabilită ca fiind câștigătoare este oferta care întrunește
punctajul cel mai mare rezultat din aplicarea unui sistem
de factori de evaluare pentru care se stabilesc ponderi
relative sau un algoritm de calcul specific. În cazul în care,
din motive obiective, pe care autoritatea contractantă le
poate justifica temeinic, este imposibilă stabilirea exactă a
ponderilor relative pentru fiecare factor de evaluare,
autoritatea contractantă are obligația de a indica în anunțul
de participare sau în documentația de atribuire cel puțin

27

ordinea descrescătoare a importanței factorilor de evaluare
care urmează să fie utilizați.
(2) Factorii de evaluare a ofertei, prevăzuți la alin. (1),
pot fi, alături de preț: caracteristici privind nivelul calitativ,
tehnic sau funcțional, caracteristici de mediu, costuri de
funcționare, raportul cost/eficiență, servicii post-vânzare și
asistență tehnică, termen de livrare sau de execuție, alte
elemente considerate semnificative pentru evaluarea
ofertelor.
(3) Factorii de evaluare a ofertei, precum și ponderea
relativă a acestora sau algoritmul de calcul trebuie să fie
definiți clar în documentația de atribuire, trebuie să aibă
legătura concretă cu specificul contractului și, după ce au
fost stabiliți, nu pot fi schimbați pe toată durata de aplicare
a procedurii de atribuire.
SECȚIUNEA a 4-a
Stabilirea ofertei câștigătoare

Art. 200. — Autoritatea contractantă are obligația de a
stabili oferta câștigătoare pe baza criteriului de atribuire
precizat în anunțul de participare și în documentația de
atribuire, în condițiile în care ofertantul respectiv
îndeplinește criteriile de selecție și calificare impuse.
Art. 201. — (1) Pe parcursul aplicării procedurii de
atribuire, autoritatea contractantă are dreptul de a solicita
clarificări și, după caz, completări ale documentelor
prezentate de ofertanți/candidați pentru demonstrarea
îndeplinirii cerințelor stabilite prin criteriile de calificare și
selecție sau pentru demonstrarea conformității ofertei cu
cerințele solicitate.
(2) Autoritatea contractantă nu are dreptul ca prin
clarificările/completările solicitate să determine apariția unui
avantaj evident în favoarea unui ofertant/candidat.
Art. 202. — (1) În cazul unei oferte care are un preț
aparent neobișnuit de scăzut în raport cu ceea ce urmează
a fi furnizat, executat sau prestat, autoritatea contractantă
are obligația de a solicita ofertantului, în scris și înainte de
a lua o decizie de respingere a acelei oferte, detalii și
precizări pe care le consideră semnificative cu privire la
ofertă, precum și de a verifica răspunsurile care justifică
prețul respectiv.
(2) Autoritatea contractantă are obligația de a lua în
considerare justificările primite de la ofertant, în condițiile
alin. (1), îndeosebi cele care se referă la:
a) fundamentarea economică a modului de formare a
prețului, aferent metodelor de execuție utilizate, procesului
de producție sau serviciilor prestate;
b) soluțiile tehnice adoptate și/sau orice condiții deosebit
de favorabile de care beneficiază ofertantul pentru
executarea lucrărilor, pentru furnizarea produselor sau
prestarea serviciilor;
c) originalitatea ofertei din punct de vedere al îndeplinirii
tuturor cerințelor prevăzute în caietul de sarcini;
d) respectarea dispozițiilor privind protecția muncii și
condițiile de lucru aplicabile pentru executarea lucrării,
prestarea serviciului sau furnizarea produselor;
e) posibilitatea ca ofertantul să beneficieze de un ajutor
de stat.
Art. 203. — (1) Atunci când autoritatea contractantă
constată că o ofertă are un preț aparent neobișnuit de
scăzut deoarece ofertantul beneficiază de un ajutor de stat,
oferta respectivă poate fi respinsă pe acest temei numai
dacă, în urma clarificărilor solicitate, ofertantul este în

28

MONITORUL OFICIAL AL ROMÂNIEI, PARTEA I, Nr. 418/15.V.2006

imposibilitate de a demonstra, într-o perioadă de timp
rezonabil stabilită de autoritatea contractantă, că ajutorul de
stat a fost acordat în mod legal.
(2) Atunci când autoritatea contractantă respinge o
ofertă în circumstanțele prevăzute la alin. (1), aceasta are
obligația de a transmite o notificare în acest sens Autorității
Naționale pentru Reglementarea și Monitorizarea Achizițiilor
Publice.
Art. 204. — (1) Autoritatea contractantă are obligația de
a încheia contractul de achiziție publică cu ofertantul a
cărui ofertă a fost stabilită ca fiind câștigătoare, pe baza
propunerilor tehnice și financiare cuprinse în respectiva
ofertă.
(2) Autoritatea contractantă are obligația de a asigura
obținerea și păstrarea documentelor justificative care
dovedesc efectuarea oricărei achiziții publice.
Art. 205. — (1) Autoritatea contractantă are dreptul de
a încheia contractul de achiziție publică numai după
împlinirea termenului de:
a) 15 zile de la data transmiterii comunicării privind
rezultatul aplicării procedurii, conform prevederilor
art. 206—207, în cazul în care valoarea contractului de
achiziție publică este mai mare decât pragurile valorice
prevăzute la art. 124;
b) 7 zile de la data transmiterii comunicării privind
rezultatul aplicării procedurii, conform prevederilor
art. 206—207, în cazul în care valoarea contractului de
achiziție publică este mai mică sau egală cu pragurile
valorice prevăzute la art. 124.
(2) Contractul de achiziție publică încheiat înainte de
împlinirea termenelor prevăzute la alin. (1) este lovit de
nulitate absolută.
(3) În cazul prevăzut la art. 122 lit. c) și art. 252 lit. c),
autoritatea contractantă nu are obligația de a respecta
perioadele prevăzute la alin. (1).
(4) Prevederile prezentului articol se aplică în mod
corespunzător și în cazul atribuirii contractelor prevăzute la
cap. VII.
SECȚIUNEA a 5-a
Informarea candidaților și a ofertanților

Art. 206. — (1) Autoritatea contractantă are obligația de
a informa candidații/ofertanții despre deciziile referitoare la
atribuirea contractului de achiziție publică, încheierea
acordurilor-cadru, admiterea într-un sistem de achiziție
dinamic sau, după caz, la anularea procedurii de atribuire
și eventuala inițiere ulterioară a unei noi proceduri, în scris
și cât mai curând posibil, dar nu mai târziu de 3 zile
lucrătoare de la emiterea acestora.
(2) Comunicarea prin care se transmite informarea
prevăzută la alin. (1) se transmite și prin fax sau prin
mijloace electronice.
(3) În cazul în care autoritatea contractantă nu transmite
comunicarea privind rezultatul aplicării procedurii și prin fax
sau prin mijloace electronice, atunci perioadele prevăzute
la art. 205 alin. (1) se majorează cu 3 zile lucrătoare.
Art. 207. — (1) În cadrul comunicării prevăzute la
art. 206 alin. (2), autoritatea contractantă are obligația de a
informa ofertantul/ofertanții câștigător/câștigători cu privire la
acceptarea ofertei/ofertelor prezentate.
(2) În cadrul comunicării prevăzute la art. 206 alin. (2),
autoritatea contractantă are obligația de a informa
ofertanții/candidații care au fost respinși sau a căror ofertă

nu a fost declarată câștigătoare asupra motivelor care au
stat la baza deciziei respective, după cum urmează:
a) fiecărui candidat respins, motivele concrete care au
stat la baza deciziei de respingere a candidaturii sale;
b) pentru fiecare ofertă respinsă, motivele concrete care
au stat la baza deciziei de respingere, detaliindu-se
argumentele în temeiul cărora oferta a fost considerată
inacceptabilă, neconformă sau necorespunzătoare,
îndeosebi elementele ofertei care nu au corespuns
cerințelor de funcționare și performanță prevăzute în caietul
de sarcini;
c) fiecărui ofertant care a prezentat o ofertă acceptabilă,
conformă și corespunzătoare, dar care nu a fost declarată
câștigătoare, caracteristicile și avantajele relative ale
ofertei/ofertelor câștigătoare în raport cu oferta sa, numele
ofertantului căruia urmează să i se atribuie contractul de
achiziție publică sau, după caz, ale ofertanților cu care
urmează să se încheie un acord-cadru.
Art. 208. — Autoritatea contractantă are dreptul de a nu
comunica anumite informații din cele prevăzute la art. 207
alin. (2) lit. c), dar numai în situația în care divulgarea
acestora:
a) ar conduce la neaplicarea unei prevederi legale, ar
constitui un obstacol în aplicarea unei prevederi legale sau
ar fi contrară interesului public;
b) ar prejudicia interesele comerciale legitime ale
operatorilor economici, publici sau privați, sau ar prejudicia
concurența loială dintre aceștia.
SECȚIUNEA a 6-a
Anularea aplicării procedurii de atribuire
a contractului de achiziție publică

Art. 209. — (1) Prin excepție de la prevederile art. 204,
autoritatea contractantă are dreptul de a anula aplicarea
procedurii pentru atribuirea contractului de achiziție publică,
dacă ia această decizie, de regulă, înainte de data
transmiterii comunicării privind rezultatul aplicării procedurii
de atribuire și, oricum, înainte de data încheierii
contractului, numai în următoarele cazuri:
a) nu a fost posibilă asigurarea unui nivel satisfăcător
al concurenței, respectiv numărul de operatori economici
este mai mic decât cel minim prevăzut, pentru fiecare
procedură, de prezenta ordonanță de urgență;
b) au fost depuse numai oferte inacceptabile,
neconforme sau necorespunzătoare;
c) au fost depuse oferte care, deși pot fi luate în
considerare, nu pot fi comparate datorită modului neuniform
de abordare a soluțiilor tehnice și/sau financiare;
d) abateri grave de la prevederile legislative afectează
procedura de atribuire sau este imposibilă încheierea
contractului.
(2) În sensul prevederilor alin. (1) lit. d), procedura de
atribuire se consideră afectată în cazul în care se
îndeplinesc, în mod cumulativ, următoarele condiții:
a) în cadrul documentației de atribuire și/sau în modul
de aplicare a procedurii de atribuire se constată erori sau
omisiuni care au ca efect încălcarea principiilor prevăzute
la art. 2 alin. (2) lit. a)—f);
b) autoritatea contractantă se află în imposibilitatea de a
adopta măsuri corective fără ca acestea să conducă, la
rândul lor, la încălcarea principiilor prevăzute la art. 2
alin. (2) lit. a)—f).

MONITORUL OFICIAL AL ROMÂNIEI, PARTEA I, Nr. 418/15.V.2006
Art. 210. — Autoritatea contractantă are obligația de a
comunica în scris tuturor participanților la procedura de
atribuire, în cel mult 3 zile lucrătoare de la data anulării,
atât încetarea obligațiilor pe care aceștia și le-au creat prin
depunerea de oferte, cât și motivul concret care a
determinat decizia de anulare.
CAPITOLUL VI
Dosarul achiziției publice
Art. 211. — Autoritatea contractantă are obligația de a
întocmi dosarul achiziției publice pentru fiecare contract
atribuit sau acord-cadru încheiat, precum și pentru fiecare
lansare a unui sistem de achiziție dinamic.
Art. 212. — Dosarul achiziției publice se păstrează de
către autoritatea contractantă atât timp cât contractul de
achiziție publică/acordul-cadru produce efecte juridice și în
orice caz nu mai puțin de 5 ani de la data finalizării
contractului respectiv.
Art. 213. — (1) Dosarul achiziției publice trebuie să
cuprindă cel puțin următoarele elemente:
a) nota privind determinarea valorii estimate;
b) anunțul de intenție și dovada transmiterii acestuia
spre publicare, dacă este cazul;
c) anunțul de participare și dovada transmiterii acestuia
spre publicare și/sau, după caz, invitația de participare;
d) documentația de atribuire;
e) nota justificativă privind alegerea procedurii de
atribuire, în cazul în care procedura aplicată a fost alta
decât licitația deschisă sau licitația restrânsă;
f) nota justificativă privind accelerarea procedurii de
atribuire, dacă este cazul;
g) raportul procedurii de atribuire;
h) contractul de achiziție publică/acordul-cadru, semnate;
i) anunțul de atribuire și dovada transmiterii acestuia
spre publicare.
(2) Raportul procedurii de atribuire prevăzut la alin. (1)
lit. g) se elaborează înainte de încheierea contractului de
achiziție publică/acordului-cadru/sistemului de achiziție
dinamic și cuprinde cel puțin următoarele elemente:
a) denumirea și sediul autorității contractante;
b) obiectul contractului de achiziție publică/acorduluicadru sau sistemului de achiziție dinamic;
c) dacă este cazul, denumirea/numele candidaților
participanți la procedură;
d) dacă este cazul, denumirea/numele candidaților
selectați și neselectați, precum și motivele care au stat la
baza selectării sau neselectării respectivilor candidați;
e) denumirea/numele ofertanților participanți la
procedură;
f) denumirea/numele ofertanților respinși și motivele care
au stat la baza acestei decizii;
g) dacă este cazul, motivele concrete pentru care una
sau mai multe dintre oferte au fost respinse ca urmare a
considerării prețurilor prezentate ca fiind neobișnuit de
scăzute;
h) denumirea/numele ofertantului/ofertanților a cărui/căror
ofertă a fost declarată câștigătoare și motivele care au stat
la baza acestei decizii;
i) în cazul ofertantului/ofertanților câștigători, partea din
contract pe care acesta/aceștia au declarat că o
subcontractează, împreună cu denumirea/numele
subcontractanților;

29

j) dacă este cazul, justificarea hotărârii de anulare a
procedurii de atribuire.
Art. 214. — Prevederile art. 213 alin. (1) se aplică în
mod corespunzător și în cazul atribuirii contractelor
prevăzute la cap. VII.
Art. 215. — Dosarul achiziției publice are caracter de
document public. Accesul persoanelor la aceste informații
se realizează cu respectarea termenelor și procedurilor
prevăzute de reglementările legale privind liberul acces la
informațiile de interes public și nu poate fi restricționat
decât în măsura în care aceste informații sunt clasificate
sau protejate de un drept de proprietate intelectuală,
potrivit legii.
Art. 216. — În cazul în care autoritatea contractantă
aplică o procedură de atribuire prin mijloace electronice,
utilizează un sistem dinamic de achiziție sau un sistem de
achiziții electronice, aceasta are obligația de a asigura
trasabilitatea deplină a acțiunilor pe care le realizează pe
parcursul procesului de atribuire, astfel încât întocmirea
dosarului achiziției publice, în conformitate cu prevederile
art. 213, să nu fie afectată.
CAPITOLUL VII
Contractele de concesiune
SECȚIUNEA 1
Principii și reguli generale de atribuire
a contractului de concesiune

Art. 217. — Principiile care stau la baza atribuirii
contractului de concesiune sunt cele prevăzute la art. 2
alin. (2).
Art. 218. — (1) Autoritatea contractantă are obligația de
a atribui contractul de concesiune potrivit prevederilor
prezentei secțiuni.
(2) Modul de fundamentare a deciziei de realizare a
proiectului, modul de transfer și de recuperare a obiectului
concesiunii, modul de pregătire a documentației de atribuire
și de aplicare a procedurilor prevăzute de prezenta
ordonanță de urgență se stabilesc prin hotărâre a
Guvernului.
Art. 219. — (1) Regulile de estimare prevăzute la cap. II
secțiunea a 2-a se aplică în mod corespunzător pentru
determinarea valorii estimate a contractului de concesiune.
(2) Modul de soluționare a contestațiilor depuse pe
parcursul aplicării procedurii de atribuire a contractului de
concesiune este cel prevăzut la cap. IX.
Art. 220. — Prezenta ordonanță de urgență nu se
aplică în cazul în care contractul de concesiune:
a) este atribuit într-una dintre situațiile prevăzute la
art. 12—14;
b) se atribuie de către o autoritate contractantă ce
desfășoară între activitățile sale una sau mai multe dintre
activitățile relevante prevăzute la art. 232—241, în cazul în
care contractul de concesiune are ca obiect efectuarea
respectivelor activități; sau
c) are ca scop concesionarea bunurilor publice, dar
numai în cazul în care, prin obiectul respectivului contract,
autoritatea contractantă nu urmărește dobândirea execuției
unei lucrări sau a unui serviciu, fapt care ar încadra
contractul respectiv fie în categoria contractelor de achiziție
publică, fie în categoria contractelor de concesiune a căror
atribuire este reglementată de prezenta ordonanță de
urgență.

30

MONITORUL OFICIAL AL ROMÂNIEI, PARTEA I, Nr. 418/15.V.2006

Art. 221. — Prezenta ordonanță de urgență nu se
aplică atunci când este necesară achiziționarea unor lucrări
sau servicii suplimentare/adiționale care nu au fost incluse
în contractul de concesiune inițial, dar care datorită unor
circumstanțe neprevăzute au devenit necesare pentru
îndeplinirea contractului în cauză, dacă se respectă, în
mod cumulativ, următoarele condiții:
a) atribuirea să fie făcută contractantului inițial;
b) lucrările sau serviciile suplimentare/adiționale nu pot
fi, din punct de vedere tehnic și economic, separate de
contractul inițial fără apariția unor inconveniente majore
pentru autoritatea contractantă sau, deși separabile de
contractul inițial, sunt strict necesare în vederea îndeplinirii
acestuia;
c) valoarea cumulată a contractelor atribuite pentru
lucrări și servicii suplimentare/adiționale nu depășește 50%
din valoarea contractului inițial.
Art. 222. — (1) Autoritatea contractantă are obligația de
a asigura transparența atribuirii contractelor de concesiune.
(2) Procedura de atribuire a unui contract de
concesiune se inițiază prin publicarea unui anunț de
participare.
(3) Autoritatea contractantă are obligația de a include în
anunțul prevăzut la alin. (2) cel puțin informațiile cuprinse
în anexa nr. 3B și, dacă este necesar, alte informații
considerate utile de către autoritatea contractantă, în
conformitate cu formularul standard adoptat de Comisia
Europeană.
(4) În cazul anunțurilor de participare pentru care, în
conformitate cu prevederile prezentei ordonanțe de urgență,
nu este obligatorie transmiterea spre publicare către
Jurnalul Oficial al Uniunii Europene, conținutul acestora se
stabilește prin hotărâre a Guvernului.
(5) Prevederile art. 48—50 se aplică în mod
corespunzător.
Art. 223. — (1) Anunțul de participare se publică în
SEAP și în Monitorul Oficial al României, Partea a VI-a,
Achiziții publice, și, după caz, în Jurnalul Oficial al Uniunii
Europene.
(2) Publicarea în Jurnalul Oficial al Uniunii Europene
este obligatorie în toate situațiile în care valoarea estimată
a contractului de concesiune care urmează să fie atribuit
este mai mare decât echivalentul în lei a 5.000.000 euro.
Art. 224. — (1) Autoritatea contractantă are obligația de
a stabili numărul de zile dintre data publicării anunțului de
participare și data depunerii aplicațiilor, astfel încât
operatorii economici să beneficieze de o perioadă adecvată
și suficientă pentru elaborarea aplicațiilor.
(2) Indiferent de procedura aplicată și fără a aduce
atingere prevederilor alin. (1), autoritatea contractantă are
obligația de a transmite spre publicare anunțul de
participare cu cel puțin 52 de zile înainte de data limită de
depunere a aplicațiilor.
(3) În cazul în care anunțul de participare este transmis,
în format electronic, spre publicare în Jurnalul Oficial al
Uniunii Europene, perioada prevăzută la alin. (2) se poate
reduce cu 7 zile.
(4) Prevederile art. 72 se aplică în mod corespunzător.
Art. 225. — Atunci când atribuie un contract de
concesiune de lucrări publice, autoritatea contractantă are
dreptul de a solicita:

a) concesionarului să atribuie contracte unor terțe părți,
într-un procent de minimum 30% din valoarea totală a
lucrărilor care fac obiectul concesiunii;
b) candidaților să precizeze, în cadrul aplicației depuse,
valoarea lucrărilor din cadrul contractului de concesiune pe
care aceștia intenționează să le atribuie unor terțe părți.
SECȚIUNEA a 2-a
Reguli pentru atribuirea contractelor de achiziție publică
de către concesionari

Art. 226. — În cazul în care concesionarul are calitatea
de autoritate contractantă în sensul prevederilor art. 8
lit. a)—c), acesta are obligația de a respecta prevederile
cap. I—VI atunci când atribuie un contract de achiziție
publică unei terțe părți.
Art. 227. — (1) În cazul în care concesionarul nu are
calitatea de autoritate contractantă în sensul prevederilor
art. 8 lit. a)—c), acesta are totuși obligația, atunci când
atribuie un contract de lucrări sau de servicii unei terțe
părți, de a publica un anunț de participare în Jurnalul
Oficial al Uniunii Europene, în SEAP și în Monitorul Oficial
al României, Partea a VI-a, Achiziții publice, în toate
situațiile în care valoarea estimată a contractului care
urmează să fie atribuit este mai mare decât echivalentul în
lei a 5.000.000 euro, cu excepția cazurilor prevăzute la
art. 122.
(2) Concesionarul are obligația de a respecta și
următoarele condiții:
a) numărul de zile dintre data transmiterii spre publicare
a anunțului de participare și data depunerii candidaturilor
trebuie să fie de cel puțin 37 de zile; și
b) numărul de zile dintre data transmiterii spre publicare
a anunțului de participare sau transmiterii invitației de
participare și data depunerii ofertelor trebuie să fie de cel
puțin 40 de zile.
(3) În cazul în care anunțul de participare este transmis,
în format electronic, spre publicare în Jurnalul Oficial al
Uniunii Europene, perioadele prevăzute la alin. (2) se pot
reduce cu 7 zile.
(4) În cazul în care concesionarul publică în SEAP
întreaga documentație de atribuire și permite, începând cu
data publicării anunțului de participare, accesul direct și
nerestricționat al operatorilor economici la această
documentație, atunci aceasta are dreptul de a reduce
perioada prevăzută la alin. (2) lit. b) cu încă 5 zile.
(5) Prevederile art. 72 se aplică în mod corespunzător.
(6) Concesionarul are obligația de a include în anunțul
prevăzut la alin. (1) cel puțin informațiile cuprinse în anexa
nr. 3C și, dacă este necesar, alte informații considerate
utile de către acesta, în conformitate cu formularul
standard adoptat de Comisia Europeană.
(7) Prevederile art. 48—50 se aplică în mod
corespunzător.
Art. 228. — (1) Grupurile de întreprinderi care s-au
constituit pentru obținerea concesiunii sau întreprinderile
afiliate acestora nu sunt considerate a fi terțe părți.
(2) În sensul prevederilor alin. (1), prin întreprindere
afiliată se înțelege orice persoană care desfășoară activități
economice și:
a) asupra căreia concesionarul poate exercita, direct
sau indirect, o influență dominantă; sau
b) care poate exercita asupra concesionarului o
influență dominantă; sau

MONITORUL OFICIAL AL ROMÂNIEI, PARTEA I, Nr. 418/15.V.2006
c) care, la fel ca și concesionarul, face obiectul
influenței dominante a unei alte persoane. Pentru noțiunea
de influență dominantă, prevederile de la art. 3 lit. s) se
aplică în mod corespunzător.
(3) Operatorul economic care participă la procedura de
atribuire a unui contract de concesiune are obligația de a
include în aplicație lista cuprinzând persoanele care au
calitatea de întreprinderi afiliate acestuia; concesionarul are
obligația de a actualiza această listă în mod permanent,
până la finalizarea contractului de concesiune.
CAPITOLUL VIII
Contracte sectoriale
SECȚIUNEA 1
Activități relevante
PARAGRAFUL 1
Domeniu de aplicare

Art. 229. — (1) Dispozițiile cap. I—VI sunt aplicabile
contractelor sectoriale în măsura în care prezentul capitol
nu prevede altfel.
(2) În sensul prevederilor alin. (1), prin contract sectorial
se înțelege contractul de achiziție publică care se atribuie
în scopul efectuării unei activități relevante în sectoarele de
utilitate publică:
a) apă;
b) energie;
c) transport;
d) poștă.
Art. 230. — Autoritatea contractantă are obligația de a
atribui un contract sectorial destinat efectuării mai multor
activități relevante, în conformitate cu regulile aplicabile
activității căreia îi este destinat în principal.
Art. 231. — (1) În cazul în care autoritatea contractantă
care se încadrează în una dintre categoriile prevăzute la
art. 8 lit. a)—c) atribuie un contract de achiziție publică
destinat mai multor tipuri de activități, dintre care cel puțin
una este activitate relevantă, iar o altă activitate intră sub
incidența prevederilor de la cap. I—VI și, în mod obiectiv,
este imposibil să se determine cărei activități îi este
destinat în principal contractul în cauză, atunci autoritatea
contractantă nu are dreptul de a încadra contractul
respectiv în categoria contractelor sectoriale, având
obligația de a respecta prevederile de la cap. I—VI.
(2) În cazul în care autoritatea contractantă care se
încadrează în una dintre categoriile prevăzute la art. 8
lit. a)—c) atribuie un contract de achiziție publică destinat
mai multor tipuri de activități, dintre care cel puțin una este
activitate relevantă, iar o altă activitate nu intră sub
incidența prevederilor prezentei ordonanțe de urgență și, în
mod obiectiv, este imposibil să se determine cărei activități
îi este destinat în principal contractul în cauză, atunci
autoritatea contractantă are obligația de a încadra
contractul respectiv în categoria contractelor sectoriale.
(3) În cazul în care autoritatea contractantă care se
încadrează în una dintre categoriile prevăzute la art. 8
lit. d) sau e) atribuie un contract de achiziție publică
destinat mai multor tipuri de activități, dintre care cel puțin
una este activitate relevantă, și, în mod obiectiv, este
imposibil să se determine cărei activități îi este destinat în
principal contractul în cauză, atunci aceasta are obligația
de a încadra contractul respectiv în categoria contractelor
sectoriale.

31

PARAGRAFUL 2
Apă

Art. 232. — Sunt considerate activități relevante în
sectorul de utilitate publică prevăzut la art. 229 alin. (2)
lit. a) următoarele:
a) punerea la dispoziție sau exploatarea de rețele fixe
destinate să asigure, în beneficiul publicului, servicii de
producție, transport sau distribuție de apă potabilă;
b) furnizarea de apă potabilă unor rețele de natura
celor prevăzute la lit. a).
Art. 233. — Autoritatea contractantă care efectuează
una dintre activitățile prevăzute la art. 232 are obligația de
a respecta prevederile prezentului capitol și atunci când
atribuie un contract sau organizează un concurs de soluții
care este în legătură:
a) cu proiecte de tehnologie hidraulică, irigații sau
ameliorare a solului, dacă volumul de apă utilizat pentru
furnizarea de apă potabilă reprezintă mai mult de 20% din
volumul total de apă pus la dispoziție prin astfel de
proiecte ori prin instalațiile de irigare ori drenaj; sau
b) cu evacuarea sau tratarea apelor uzate.
Art. 234. — Furnizarea apei potabile către rețelele
publice de o autoritate contractantă din categoria celor
definite la art. 8 lit. d) sau e) nu se consideră activitate
relevantă în sensul art. 232, dacă se îndeplinesc, în mod
cumulativ, următoarele condiții:
a) furnizorul produce apă potabilă al cărei consum este
necesar în scopul efectuării unei alte activități decât cele
considerate de prezenta ordonanță de urgență ca fiind
activități relevante;
b) furnizarea de apă potabilă către rețelele publice
depinde doar de consumul propriu al furnizorului, iar
cantitatea furnizată rețelelor respective nu depășește 30%
din producția totală de apă potabilă a acestuia, avându-se
în vedere media ultimilor 3 ani, inclusiv anul în curs.
PARAGRAFUL 3
Energie

Art. 235. — Sunt considerate activități relevante în
sectorul de utilitate publică prevăzut la art. 229 alin. (2)
lit. b) următoarele:
a) punerea la dispoziție sau exploatarea de rețele fixe
destinate să asigure, în beneficiul publicului, servicii de
producție, transport sau distribuție de combustibili gazoși,
energie termică sau energie electrică;
b) furnizarea de combustibili gazoși, energie termică sau
energie electrică unor rețele de natura celor prevăzute la
lit. a).
Art. 236. — Furnizarea combustibililor gazoși sau a
energiei termice către rețelele publice de o autoritate
contractantă din categoria celor definite la art. 8 lit. d)
sau e) nu se consideră activitate relevantă în sensul
art. 235, dacă se îndeplinesc în mod cumulativ următoarele
condiții:
a) furnizorul produce energia termică sau combustibilii
gazoși ca o consecință inevitabilă a unei alte activități
decât cele considerate de prezenta ordonanță de urgență
ca fiind activități relevante;
b) furnizarea de combustibili gazoși sau de energie
termică către rețelele publice este făcută numai cu scopul
de a exploata în mod economic această producție, iar cifra
de afaceri rezultată din alimentarea rețelelor respective

32

MONITORUL OFICIAL AL ROMÂNIEI, PARTEA I, Nr. 418/15.V.2006

nu depășește 20% din cifra de afaceri totală realizată,
avându-se în vedere media ultimilor 3 ani, inclusiv anul în
curs.
Art. 237. — Furnizarea energiei electrice către rețelele
publice de o autoritate contractantă din categoria celor
definite la art. 8 lit. d) sau e) nu se consideră activitate
relevantă în sensul art. 235, dacă se îndeplinesc în mod
cumulativ următoarele condiții:
a) furnizorul produce energia electrică în scopul
efectuării unei alte activități decât cele considerate de
prezenta ordonanță de urgență ca fiind activități relevante;
b) furnizarea de energie electrică către rețelele publice
depinde doar de consumul propriu al furnizorului, iar
cantitatea furnizată rețelelor respective nu depășește 30%
din producția totală de energie electrică a acestuia,
avându-se în vedere media ultimilor 3 ani, inclusiv anul în
curs.

d) servicii privind trimiterile poștale neincluse la lit. a),
cum ar fi publicitatea directă prin corespondență, care nu
poartă adresă;
e) servicii financiar-poștale, de natura celor prevăzute în
categoria 6 din anexa nr. 2A și în art. 13 lit. d), care
includ, în principal, mandatele poștale și transferurile pe
bază de conturi curente poștale;
f) servicii filatelice;
g) servicii logistice, care combină livrarea și/sau
depozitarea cu alte funcțiuni decât cele poștale.
(2) Prestarea serviciilor prevăzute la alin. (1) lit. b)—g)
intră în categoria activităților relevante numai dacă
persoana în cauză prestează și servicii poștale în sensul
prevederilor alin. (1) lit. a) și numai dacă activitatea
de servicii poștale nu este direct expusă concurenței
conform prevederilor art. 248.

PARAGRAFUL 4

Alte activități relevante

Transport

Art. 241. — În sensul prezentei ordonanțe de urgență
se consideră activități relevante și acele activități care
presupun explorarea unui areal geografic în scopul:
a) prospectării sau extracției de petrol brut, gaze
naturale, cărbuni sau alți combustibili solizi;
b) punerii la dispoziția transportatorilor care operează pe
căi aeriene, maritime sau fluviale a aeroporturilor, a
porturilor maritime/fluviale sau a altor terminale de rețea de
transport.

Art. 238. — (1) Este considerată activitate relevantă în
sectorul de utilitate publică prevăzut la art. 229 alin. (2)
lit. c) punerea la dispoziție sau exploatarea de rețele
destinate să asigure, în beneficiul publicului, servicii de
transport pe calea ferată și servicii de transport terestru de
călători, pe bază de grafic, cum ar fi transportul în comun
cu autobuze, tramvaie, troleibuze, alte tipuri de transport
automat fără șofer sau transport pe cablu.
(2) În sensul prevederilor alin. (1), se consideră că
există o rețea pentru prestarea serviciilor de transport, în
cazul în care condițiile de operare — care pot viza rutele
ce urmează a fi deservite, capacitatea de transport care
urmează să fie asigurată sau frecvența serviciului — sunt
prestabilite de o autoritate competentă.
Art. 239. — Prestarea de servicii de transport efectuat
cu autobuze sau autocare nu este considerată activitate
relevantă în cazul în care și alte persoane au dreptul să
presteze același tip de servicii, în aceeași zonă geografică
și în aceleași condiții ca și autoritățile contractante.
PARAGRAFUL 5
Poștă

Art. 240. — (1) Este considerată activitate relevantă în
sectorul de utilitate publică prevăzut la art. 229 alin. (2)
lit. d) prestarea următoarelor servicii:
a) servicii poștale, indiferent dacă sunt sau nu rezervate
în sensul prevederilor art. 12 din Ordonanța Guvernului
nr. 31/2002 privind serviciile poștale, aprobată cu modificări
prin Legea nr. 642/2002, cu modificările și completările
ulterioare, respectiv serviciile constând în colectarea,
sortarea, transportul și livrarea la destinatari a trimiterilor
poștale — corespondență, cărți, cataloage, ziare, periodice,
colete poștale conținând bunuri cu sau fără valoare
comercială — indiferent de greutate;
b) servicii de gestiune a serviciilor de curierat, respectiv
serviciile care preced și urmează expedierii;
c) servicii cu valoare adăugată în legătură cu poșta
electronică și furnizate integral prin mijloace electronice,
inclusiv transmiterea securizată prin mijloace electronice a
documentelor codificate, servicii de gestiune a adreselor și
transmiterea prin poșta electronică recomandată;

PARAGRAFUL 6

SECȚIUNEA a 2-a
Excepții specifice

Art. 242. — Prezenta ordonanță de urgență nu se
aplică pentru contractele sectoriale care sunt atribuite cu
scopul de a se achiziționa:
a) produse care urmează să fie revândute sau închiriate
unor terțe părți, în condițiile în care autoritatea contractantă
nu beneficiază de un drept special sau exclusiv în acest
sens, iar alte persoane au și ele dreptul de a vinde sau
de a închiria produse similare în aceleași condiții ca și
autoritatea contractantă;
b) produse, servicii sau lucrări destinate efectuării unor
activități relevante într-un stat terț Uniunii Europene, în
condițiile în care în efectuarea respectivelor activități nu
intervine utilizarea fizică a unei rețele sau a unui areal
geografic din Comunitatea Europeană.
Art. 243. — Prezenta ordonanță de urgență nu se
aplică pentru contractele atribuite de către autoritatea
contractantă care se încadrează în una dintre categoriile
prevăzute la art. 8 lit. d) sau e) și care au ca obiect
achiziția de produse, servicii sau lucrări destinate
desfășurării altor activități decât activitățile relevante.
Art. 244. — Prezenta ordonanță de urgență nu se
aplică pentru contractul care are ca obiect cumpărarea de
apă, dacă acesta este atribuit de o autoritate contractantă
care efectuează activități relevante de natura celor
prevăzute la art. 232.
Art. 245. — Prezenta ordonanță de urgență nu se
aplică pentru contractul care are ca obiect cumpărarea de
energie, de produse energetice ale industriei extractive sau
de alți combustibili, dacă acesta este atribuit de o
autoritate contractantă care efectuează activități de natura
celor prevăzute la art. 235 și art. 241 lit. a).

MONITORUL OFICIAL AL ROMÂNIEI, PARTEA I, Nr. 418/15.V.2006
Art. 246. — (1) Prezenta ordonanță de urgență nu se
aplică pentru atribuirea contractului sectorial:
a) de către o autoritate contractantă unei întreprinderi
afiliate acesteia;
b) de către o asociere de mai multe autorități
contractante, formată exclusiv cu scopul de a derula o
activitate relevantă, unei întreprinderi afiliate la una dintre
autoritățile contractante respective.
(2) Prevederile alin. (1) sunt aplicabile:
a) în cazul unui contract de furnizare, numai dacă cel
puțin 80% din cifra medie de afaceri din ultimii 3 ani a
întreprinderii afiliate provine din furnizarea de produse
pentru autoritatea contractantă la care este afiliată;
b) în cazul unui contract de servicii, numai dacă cel
puțin 80% din cifra medie de afaceri din ultimii 3 ani a
întreprinderii afiliate provine din prestarea de servicii pentru
autoritatea contractantă la care este afiliată;
c) în cazul unui contract de lucrări, numai dacă cel
puțin 80% din cifra medie de afaceri din ultimii 3 ani a
întreprinderii afiliate provine din execuția de lucrări pentru
autoritatea contractantă la care este afiliată.
(3) În sensul prevederilor alin. (1) și (2), întreprinderea
afiliată reprezintă orice persoană care desfășoară activități
economice și care intră, în conformitate cu prevederile
legale referitoare la consolidarea conturilor, în perimetrul de
consolidare al autorității contractante sau orice persoană
care desfășoară activități economice și care se află în
oricare din următoarele situații:
a) autoritatea contractantă exercită, direct sau indirect, o
influență dominantă asupra sa;
b) exercită, direct sau indirect, o influență dominantă
asupra unei autorități contractante;
c) împreună cu autoritatea contractantă, se află, direct
sau indirect, sub influența dominantă a unei alte persoane
care desfășoară activități economice.
Pentru noțiunea de influență dominantă, prevederile
art. 3 lit. s) se aplică în mod corespunzător.
Art. 247. — (1) Prezenta ordonanță de urgență nu se
aplică pentru atribuirea contractului sectorial:
a) de către o asociere de mai multe autorități
contractante, formată exclusiv cu scopul de a derula o
activitate relevantă, uneia dintre autoritățile contractante
respective;
b) de către o autoritate contractantă unei asocieri de
autorități contractante din care ea însăși face parte și care
a fost formată exclusiv cu scopul de a derula o activitate
relevantă.
(2) Prevederile alin. (1) sunt aplicabile numai dacă
asocierea a fost înființată pentru efectuarea activității
relevante pe o perioadă de cel puțin 3 ani, iar instrumentul
juridic prin care s-a înființat asocierea prevede că
autoritățile contractante în cauză vor face parte din
asocierea respectivă pentru o perioadă cel puțin egală cu
cea menționată.
Art. 248. — (1) Prezenta ordonanță de urgență nu se
aplică pentru atribuirea contractelor sectoriale în cazul în
care activitatea relevantă pentru care sunt destinate este
expusă direct concurenței pe o piață la care accesul nu
este restricționat.
(2) În sensul prevederilor alin. (1), constatarea
faptului că o anumită activitate relevantă este sau nu
expusă direct concurenței se stabilește de către Comisia
Europeană pe baza unei notificări/cereri formulate în acest
sens de autoritatea contractantă interesată, care va

33

cuprinde toate informațiile necesare pentru adoptarea unei
decizii pertinente în legătură cu situația existentă.
(3) Procedura specifică pentru elaborarea și transmiterea
notificării/cererii prevăzute la alin. (2) se stabilește prin
hotărâre a Guvernului.
Art. 249. — Autoritatea contractantă are obligația de a
transmite Autorității Naționale pentru Reglementarea și
Monitorizarea Achizițiilor Publice orice informații pe care
aceasta le solicită cu privire la contractele pentru care s-au
considerat aplicabile prevederile art. 242 și 243, precum și
ale art. 246 și 247.
SECȚIUNEA a 3-a
Reguli specifice de atribuire a contractelor sectoriale

Art. 250. — (1) Procedurile de atribuire a contractelor
sectoriale sunt:
a) licitația deschisă;
b) licitația restrânsă;
c) negocierea cu publicarea prealabilă a unui anunț de
participare;
d) negocierea fără publicarea prealabilă a unui anunț de
participare;
e) cererea de oferte.
(2) Prevederile art. 18 alin. (2) sunt aplicabile și în
cazul atribuirii contractelor sectoriale.
Art. 251. — (1) Autoritatea contractantă are obligația de
a atribui contractul sectorial, de regulă, prin aplicarea
procedurilor de licitație deschisă, licitație restrânsă sau
negociere cu publicarea prealabilă a unui anunț de
participare.
(2) Prin excepție de la prevederile alin. (1), autoritatea
contractantă are dreptul de a aplica celelalte proceduri
prevăzute la art. 250 alin. (1), după caz, numai în
circumstanțele specifice prevăzute la art. 252 sau 124.
Art. 252. — Pentru atribuirea contractului sectorial,
autoritatea contractantă are dreptul de a aplica procedura
de negociere fără publicarea prealabilă a unui anunț de
participare numai în următoarele cazuri:
a) atunci când, în urma aplicării licitației deschise,
licitației restrânse sau negocierii cu publicarea prealabilă a
unui anunț de participare, nu a fost prezentată nici o ofertă
sau au fost prezentate numai oferte necorespunzătoare
datorită faptului că acestea sunt complet irelevante în
raport cu obiectul contractului. Aplicarea procedurii de
negociere în acest caz este posibilă numai după anularea
procedurii inițiale și numai dacă cerințele inițiale prevăzute
în documentația de atribuire nu sunt modificate substanțial;
b) atunci când, din motive tehnice, artistice sau pentru
motive legate de protecția unor drepturi de exclusivitate,
contractul de achiziție publică poate fi atribuit numai unui
anumit operator economic;
c) ca o măsură strict necesară, atunci când perioadele
de aplicare a licitației deschise, a licitației restrânse sau a
negocierii cu publicarea prealabilă a unui anunț de
participare nu pot fi respectate din motive de extremă
urgență determinate de evenimente imprevizibile și care nu
se datorează sub nici o formă unei acțiuni sau inacțiuni a
autorității contractante. Autoritatea contractantă nu are
dreptul de a stabili durata contractului pe o perioadă mai
mare decât cea necesară pentru a face față situației de
urgență care a determinat aplicarea procedurii de negociere
fără publicarea prealabilă a unui anunț de participare;

34

MONITORUL OFICIAL AL ROMÂNIEI, PARTEA I, Nr. 418/15.V.2006

d) atunci când contractul care urmează să fie atribuit
este destinat exclusiv în scopul cercetării științifice,
experimentării, studiilor sau dezvoltării tehnologice și numai
dacă acesta nu este destinat obținerii unui profit și nici
acoperirii costurilor aferente, iar atribuirea să nu afecteze
atribuirea ulterioară pe baze concurențiale a contractelor
subsecvente care sunt destinate îndeplinirii scopului propus;
e) atunci când este necesară achiziționarea de la
furnizorul inițial a unor cantități suplimentare de produse
destinate înlocuirii parțiale sau extinderii echipamentelor/
instalațiilor livrate anterior și numai dacă schimbarea
furnizorului inițial ar pune autoritatea contractantă în situația
de a achiziționa produse care, datorită caracteristicilor
tehnice diferite de cele deja existente, determină
incompatibilități sau dificultăți tehnice disproporționate de
operare și întreținere;
f) atunci când produsele sunt cotate la bursa de
mărfuri, iar achiziția acestora se realizează prin operațiuni
pe piața de disponibil;
g) atunci când produsele pot fi achiziționate în condiții
deosebit de avantajoase, de la un operator economic care
își lichidează definitiv afacerile, de la un judecător-sindic
care administrează afacerile unui operator economic în
stare de faliment sau lichidare, printr-un aranjament cu
creditorii unui operator economic în stare de faliment sau
lichidare ori printr-o altă procedură similară cu cele
anterioare, reglementată prin lege;
h) atunci când este posibilă achiziționarea de produse
la un preț considerabil mai scăzut decât prețurile practicate
în mod normal pe piață, ca urmare a apariției unei ocazii
deosebit de avantajoase, disponibile doar pentru o perioadă
foarte scurtă de timp;
i) atunci când, ca urmare a unui concurs de soluții,
contractul de servicii trebuie să fie atribuit, conform regulilor
stabilite inițial, concurentului câștigător sau unuia dintre
concurenții câștigători ai concursului respectiv, în acest din
urmă caz autoritatea contractantă având obligația de a
transmite invitație la negocieri tuturor concurenților
câștigători;
j) atunci când este necesară achiziționarea unor lucrări
sau servicii suplimentare/adiționale, care nu au fost incluse
în contractul inițial, dar care, datorită unor circumstanțe
neprevăzute, au devenit necesare pentru îndeplinirea
contractului în cauză, și numai dacă se respectă, în mod
cumulativ, următoarele condiții:
— atribuirea să fie făcută contractantului inițial;
— lucrările sau serviciile suplimentare/adiționale nu pot
fi, din punct de vedere tehnic și economic, separate de
contractul inițial fără apariția unor inconveniențe majore
pentru autoritatea contractantă sau, deși separabile de
contractul inițial, sunt strict necesare în vederea îndeplinirii
acestuia;
k) atunci când, ulterior atribuirii unui contract de lucrări,
autoritatea contractantă își propune să achiziționeze noi
lucrări care sunt similare lucrărilor achiziționate prin
atribuirea contractului inițial și numai dacă se respectă, în
mod cumulativ, următoarele condiții:
— atribuirea se face contractantului inițial, iar noile
lucrări constau în repetarea unor lucrări similare celor
prevăzute în contractul atribuit inițial și sunt conforme cu
cerințele prevăzute în caietul de sarcini elaborat cu ocazia
atribuirii respectivului contract;

— contractul de lucrări/servicii inițial a fost atribuit prin
procedura de licitație deschisă, licitație restrânsă sau
negociere cu publicarea prealabilă a unui anunț de
participare;
— valoarea estimată a contractului inițial de
lucrări/servicii s-a determinat prin luarea în considerare
inclusiv a lucrărilor/serviciilor similare care pot fi
achiziționate ulterior;
— în anunțul de participare la procedura aplicată pentru
atribuirea contractului inițial s-a precizat faptul că
autoritatea contractantă are dreptul de a opta pentru
achiziționarea ulterioară de noi lucrări similare de la
operatorul economic a cărui ofertă va fi declarată
câștigătoare în cadrul procedurii respective.
Art. 253. — În cazul în care acest lucru este posibil și
în măsura în care nu se încalcă condițiile prevăzute la
art. 252 lit. i), j) și k), autoritatea contractantă are obligația
de a invita la negocieri un număr de operatori economici
care să asigure o concurență reală.
Art. 254. — (1) Fără a aduce atingere acordurilor și
convențiilor la care România este parte, în cazul în care
două sau mai multe oferte sunt relativ echivalente din
punct de vedere al punctajului obținut în urma aplicării
criteriilor de atribuire, autoritatea contractantă are dreptul de
a declara ca fiind câștigătoare o ofertă care conține, în
proporție de mai mult de 50%, produse a căror origine —
determinată conform prevederilor Regulamentului Consiliului
(CEE) nr. 2.913/92 din 12 octombrie 1992, cu modificările
ulterioare — este din state membre ale Uniunii Europene sau
din țări terțe cu care Comunitatea Europeană a încheiat
acorduri bilaterale sau multilaterale prin care se asigură un
acces comparabil întreprinderilor din statele membre pe
piețele țărilor respective, în detrimentul unei oferte care
conține, în proporție de mai puțin de 50%, astfel de
produse.
(2) În sensul prevederilor alin. (1), prin oferte relativ
echivalente se va înțelege acele oferte pentru care
diferența dintre prețurile prevăzute în propunerile financiare
nu depășește 3%.
CAPITOLUL IX
Soluționarea contestațiilor
SECȚIUNEA 1
Dispoziții generale

Art. 255. — (1) Persoana care se consideră vătămată
într-un drept al său ori într-un interes legitim printr-un act
al autorității contractante, cu încălcarea dispozițiilor legale
în materia achizițiilor publice, are dreptul de a contesta
actul respectiv pe cale administrativ-jurisdicțională sau în
justiție.
(2) Despăgubirile se solicită numai prin acțiune în
justiție, în conformitate cu dispozițiile legii contenciosuluiadministrativ.
(3) În sensul prevederilor alin. (1), prin persoana care se
consideră vătămată se înțelege orice persoană care
îndeplinește, în mod cumulativ, următoarele condiții:
a) are un interes legitim în legătură cu un anumit
contract de achiziție publică pentru a cărui atribuire se
aplică prevederile prezentei ordonanțe de urgență;
b) a suferit, suferă sau riscă să sufere un prejudiciu, ca
o consecință a unui act al autorității contractante, de
natură să producă efecte juridice.

MONITORUL OFICIAL AL ROMÂNIEI, PARTEA I, Nr. 418/15.V.2006
(4) Este considerat act al autorității contractante:
a) orice act administrativ;
b) lipsa emiterii unui act administrativ sau a oricărui alt
act al autorității contractante ori refuzul de a-l emite;
c) orice alt act al autorității contractante, altele decât
cele prevăzute la lit. a) sau b), care produce sau poate
produce efecte juridice.
(5) Obiectul contestației poate fi, după caz, anularea
actului, obligarea autorității contractante de a emite un act,
obligarea autorității contractante de a lua orice alte măsuri
necesare pentru remedierea actelor ce afectează procedura
de atribuire.
Art. 256. — Pentru soluționarea contestațiilor, partea
care se consideră vătămată are dreptul să se adreseze
Consiliului Național de Soluționare a Contestațiilor.
SECȚIUNEA a 2-a
Consiliul Național de Soluționare a Contestațiilor

Art. 257. — (1) Se înființează Consiliul Național de
Soluționare a Contestațiilor, denumit în continuare Consiliu,
organism cu activitate administrativ-jurisdicțională, care
funcționează pe lângă Autoritatea Națională pentru
Reglementarea și Monitorizarea Achizițiilor Publice.
(2) Consiliul funcționează pe baza propriului Regulament
de organizare și funcționare, aprobat în conformitate cu
art. 291 alin. (1)—(3).
(3) În activitatea sa, Consiliul se supune numai legii.
(4) În ceea ce privește deciziile sale, Consiliul este
independent și nu este subordonat Autorității Naționale
pentru Reglementarea și Monitorizarea Achizițiilor Publice.
Art. 258. — (1) Consiliul este condus de un președinte
ales dintre membrii săi.
(2) În aplicarea prevederilor alin. (1), toți membrii
Consiliului aleg președintele prin vot secret, cu majoritate
simplă.
(3) Președintele este ales pe o perioadă de 3 ani, cu
posibilitatea reînnoirii o singură dată a mandatului.
(4) Atribuțiile președintelui Consiliului se stabilesc prin
regulamentul de organizare și funcționare. În exercitarea
atribuțiilor sale, președintele emite ordine.
(5) Președintele Consiliului înaintează primului-ministru
propunerile de numire a membrilor Consiliului, pentru
candidații declarați admiși la concurs, cu excepția situației
prevăzute la art. 290 alin. (4).
Art. 259. — Președintele Consiliului are obligația de a
întocmi un raport de activitate anual, pe care îl prezintă și
îl susține în fața Parlamentului până la data de 31 martie a
anului următor.
SECȚIUNEA a 3-a
Statutul personalului Consiliului Național
de Soluționare a Contestațiilor

Art. 260. — (1) Consiliul are un număr de 21 de membri,
precum și un număr de 16 persoane cu statut de personal
tehnico-administrativ, totalizând un număr de 37 de posturi.
(2) Cel puțin jumătate din numărul membrilor Consiliului
trebuie să fie licențiați în drept.
Art. 261. — (1) Membrii Consiliului sunt selectați prin
concurs, fiind numiți în funcție prin decizia primului-ministru,
în condițiile legii.
(2) Membrii Consiliului sunt selecționați pe baza
aptitudinilor profesionale și a bunei reputații. Candidații

35

trebuie să aibă studii universitare, o vechime de 5 ani în
domeniul juridic, economic sau tehnic, precum și experiență
de 2 ani în domeniul achizițiilor publice și/sau concurenței.
(3) Personalul tehnico-administrativ se încadrează prin
concurs, în condițiile legii.
Art. 262. — (1) Membrii Consiliului sunt funcționari
publici cu statut special, denumiți consilieri de soluționare
a contestațiilor în domeniul achizițiilor publice. Aceștia sunt
asimilați din punct de vedere al salarizării funcției publice
de consilier superior, treapta de salarizare I, din aparatul
de lucru al Guvernului.
(2) Membrii Consiliului beneficiază de salarii de bază
majorate cu 40% față de cele prevăzute de lege.
(3) Personalul auxiliar are calitatea de personal
contractual și beneficiază de drepturile salariale aplicabile
personalului contractual al Autorității Naționale pentru
Reglementarea și Monitorizarea Achizițiilor Publice.
(4) Prevederile prezentei ordonanțe de urgență se
completează cu dispozițiile Legii nr. 188/1999 privind
statutul funcționarilor publici, republicată, cu modificările
ulterioare, precum și cu prevederile Legii nr. 53/2003 —
Codul muncii, cu modificările și completările ulterioare, în
măsura în care nu contravin prezentei reglementări.
Art. 263. — (1) Membrii Consiliului au ca sarcină
principală ducerea la îndeplinire a atribuțiunilor date în
competența Consiliului prin prezenta ordonanță de urgență.
(2) Evaluarea performanțelor individuale profesionale ale
membrilor Consiliului se efectuează de către un colegiu al
Consiliului.
(3) La ședințele Colegiului vor participa și reprezentanți
ai altor instituții, care se stabilesc prin hotărâre a
Guvernului. Votul acestor reprezentanți este consultativ.
Art. 264. — (1) Membrilor Consiliului le este interzis:
a) să desfășoare activități comerciale, direct sau prin
persoane interpuse;
b) să dețină calitatea de asociat sau de membru în
organele de conducere, administrare sau control la societăți
civile, societăți comerciale, inclusiv bănci sau alte instituții
de credit, societăți de asigurare sau financiare, companii
naționale, societăți naționale sau regii autonome;
c) să dețină calitatea de membru al unui grup de
interes economic;
d) să dețină calitatea de membru al unui partid politic și
să desfășoare sau să participe la activități cu caracter
politic;
e) să exercite orice funcție publică sau privată, cu
excepția funcțiilor sau activității în domeniul didactic, al
cercetării științifice și al creației literar-artistice;
f) să exercite oricare alte activități profesionale sau de
consultanță.
(2) Membrii Consiliului au obligația să depună
declarațiile de avere și de interese, în conformitate cu
dispozițiile Legii nr. 161/2003 privind unele măsuri pentru
asigurarea transparenței în exercitarea demnităților publice,
a funcțiilor publice și în mediul de afaceri, prevenirea și
sancționarea corupției, cu modificările și completările
ulterioare.
(3) Membrii Consiliului nu au dreptul de a participa la
soluționarea unei contestații dacă se află în una dintre
situațiile prevăzute mai jos, sub sancțiunea nulității deciziei
pronunțate:
a) dacă aceștia, soțul sau ascendenții ori descendenții
lor au vreun interes în soluționarea contestației sau când

36

MONITORUL OFICIAL AL ROMÂNIEI, PARTEA I, Nr. 418/15.V.2006

sunt soți, rude sau afini până la al patrulea grad inclusiv
cu vreuna dintre părți;
b) dacă între aceștia și una dintre părți a fost un
proces penal cu până la 5 ani înaintea soluționării cauzei;
c) dacă s-au pronunțat public în legătură cu contestația
pe care o soluționează;
d) dacă se constată că au primit de la una dintre părți
bunuri materiale sau promisiuni de bunuri materiale ori
altfel de avantaje.
Art. 265. — (1) Constatarea abaterilor disciplinare revine
Comisiei de disciplină care se constituie în cadrul
Consiliului.
(2) Comisia de disciplină are un număr de 5 membri,
dintre care 2 sunt numiți de președintele Consiliului și
3 sunt aleși de membrii Consiliului, cu majoritate simplă.
SECȚIUNEA a 4-a
Procedura de soluționare a contestațiilor în fața
Consiliului Național de Soluționare a Contestațiilor

Art. 266. — (1) Consiliul este competent:
a) să soluționeze contestațiile formulate în cadrul
procedurii de atribuire înainte de încheierea contractului;
b) să se pronunțe asupra legalității procedurilor și
operațiunilor desfășurate de autoritatea contractantă în
atribuirea unui contract de achiziție publică, conform
dispozițiilor prezentei ordonanțe de urgență;
c) să emită opinie asupra litigiului dedus judecății, dacă
instanța de judecată solicită acest lucru în conformitate cu
prevederile art. 287 alin. (4).
(2) În exercitarea atribuțiilor sale, Consiliul adoptă
decizii.
Art. 267. — (1) Contestația se soluționează de un
complet format din 3 membri ai Consiliului, dintre care unul
are calitatea de președinte de complet.
(2) În cadrul fiecărui complet cel puțin președintele
acestuia trebuie să fie licențiat în drept.
Art. 268. — Cauzele se distribuie completelor în mod
aleatoriu.
Art. 269. — Procedura de soluționare a contestațiilor se
desfășoară cu respectarea principiilor legalității, celerității,
contradictorialității și a dreptului la apărare.
Art. 270. — (1) Contestația se formulează în scris și
trebuie să conțină următoarele elemente:
a) numele, domiciliul sau reședința contestatorului ori,
pentru persoanele juridice, denumirea, sediul lor și codul
unic de înregistrare. În cazul persoanelor juridice se vor
indica și persoanele care le reprezintă și în ce calitate;
b) denumirea și sediul autorității contractante;
c) denumirea obiectului contractului de achiziție publică
și procedura de atribuire aplicată;
d) obiectul contestației;
e) motivarea în fapt și în drept a cererii;
f) mijloacele de probă pe care se sprijină contestația, în
măsura în care este posibil;
g) semnătura părții sau a reprezentantului persoanei
juridice.
(2) În situația în care Consiliul apreciază că în
contestație nu sunt cuprinse toate informațiile prevăzute la
alin. (1), va cere contestatorului ca, în termen de 5 zile de
la înștiințarea prin care i se aduce la cunoștință această
situație, acesta să completeze contestația. În cazul în care
contestatorul nu se conformează obligației impuse de
Consiliu, contestația va fi respinsă.

Art. 271. — (1) Contestația se transmite Consiliului, iar
contestatorul va atașa la contestație și copia actului atacat,
în cazul în care acesta a fost emis, precum și copii ale
înscrisurilor prevăzute la art. 270 alin. (1), dacă acestea
sunt disponibile.
(2) După înaintarea contestației către Consiliu,
contestatorul va înainta de îndată autorității contractante o
copie a contestației și a înscrisurilor prevăzute la alin. (1),
dacă acestea sunt disponibile.
(3) În termen de 5 zile de la primirea notificării privind
contestația, autoritatea contractantă are obligația să îi
înștiințeze despre aceasta și pe ceilalți participanți la
procedura de atribuire.
(4) Toate notificările sau comunicările actelor
procedurale se fac cu confimare de primire. Dispozițiile
art. 60 alin. (1) se aplică în mod corespunzător.
Art. 272. — (1) Contestația poate fi depusă în toate
fazele procedurii de atribuire și împotriva oricărui act al
autorității contractante, astfel cum este definit la art. 255
alin. (4).
(2) În cazul în care valoarea estimată a contractului
care urmează să fie atribuit este mai mare decât pragurile
valorice prevăzute la art. 124, contestația poate fi depusă
în cel mult 10 zile de la data luării la cunoștință de către
contestator despre un act al autorității contractante pe
care acesta îl consideră nelegal.
(3) În cazul în care valoarea estimată a contractului
care urmează să fie atribuit este egală cu sau mai mică
decât pragurile valorice prevăzute la art. 124, contestația
poate fi depusă în cel mult 5 zile de la data luării la
cunoștință de către contestator despre un act al autorității
contractante pe care acesta îl consideră nelegal.
Art. 273. — (1) Contestațiile formulate în cadrul
aceleiași proceduri de atribuire vor fi conexate de către
Consiliu pentru a se pronunța o soluție unitară. Pentru
contestațiile formulate în cadrul aceleiași proceduri de
atribuire se va păstra continuitatea completului de
soluționare.
(2) Până la soluționarea contestației de către Consiliu,
participanții în cadrul aceleiași proceduri de atribuire se pot
asocia la contestație printr-o cerere proprie care trebuie să
conțină toate elementele prevăzute la art. 270 alin. (1).
Art. 274. — (1) În termen de 5 zile de la primirea
notificării privind contestația, autoritatea contractantă are
obligația transmiterii la Consiliu a punctului de vedere
asupra contestației. Lipsa punctului de vedere al autorității
contractante nu împiedică soluționarea contestației, în
măsura în care s-a făcut dovada comunicării acesteia.
(2) Autoritatea contractantă va notifica punctul de
vedere și contestatorului, în același termen prevăzut la
alin. (1).
Art. 275. — (1) La primirea contestației, Consiliul poate
solicita autorității contractante să comunice, în termen de
5 zile, toate documentele aflate în dosarul achiziției publice,
sub sancțiunea unei amenzi, pe fiecare zi de întârziere, ce
constă în 20% din salariul minim lunar pe economie,
aplicată conducătorului unității care nu a efectuat toate
demersurile necesare pentru ducerea la îndeplinire a
măsurii.
(2) Decizia pronunțată de Consiliu privind amenda,
neatacată în termen, constituie titlu executoriu și se
execută de către organele competente, potrivit dispozițiilor

MONITORUL OFICIAL AL ROMÂNIEI, PARTEA I, Nr. 418/15.V.2006
legale privind executarea silită a creanțelor fiscale și cu
procedura prevăzută de aceste dispoziții.
(3) În vederea soluționării cauzei Consiliul poate cere
lămuriri părților, poate administra probe și poate solicita
orice alte date necesare pentru stabilirea situației de fapt.
De asemenea, Consiliul are dreptul de a solicita orice date
necesare pentru stabilirea situației de fapt și de la alte
persoane fizice sau juridice.
(4) Consiliul va putea desemna un expert independent
pentru lămurirea unor aspecte de natură tehnică sau
financiară. Durata efectuării expertizei trebuie să se
încadreze înăuntrul termenului prevăzut pentru soluționarea
contestațiilor de către Consiliu. Costul expertizei va fi
suportat de partea care a formulat cererea de efectuare a
acesteia.
(5) Procedura în fața Consiliului este scrisă, iar părțile
vor fi audiate numai dacă acest lucru este considerat
necesar de către completul de soluționare a contestației.
(6) Părțile pot fi reprezentate de avocați și pot depune
concluzii scrise în cursul procedurii. De asemenea, părțile
pot solicita să depună concluzii oral în fața Consiliului, fără
ca prin aceasta să fie afectate termenele prevăzute la
art. 276.
Art. 276. — (1) Consiliul va soluționa contestația în
termen de 10 zile lucrătoare de la data primirii dosarului
achiziției publice de la autoritatea contractantă.
(2) În cazuri temeinic justificate, termenul de soluționare
a contestației poate fi prelungit cu încă 20 de zile.
SECȚIUNEA a 5-a
Măsuri provizorii

Art. 277. — (1) Depunerea contestației în fața
Consiliului suspendă de drept procedura de atribuire până
la data soluționării contestației de către Consiliu. Contractul
încheiat în perioada de suspendare a procedurii de
atribuire este lovit de nulitate absolută.
(2) Perioada de suspendare atrage prelungirea, în mod
corespunzător, a oricărei perioade afectate prin suspendare,
cu excepția perioadelor prevăzute pentru exercitarea căilor
de atac.
(3) În cazuri temeinic motivate și la solicitarea uneia
dintre părți, Consiliul poate să dispună reluarea procedurii
de atribuire.
(4) Decizia Consiliului cu privire la măsurile provizorii
poate fi atacată cu plângere la curtea de apel competentă
să soluționeze plângerea împotriva contestației potrivit
dispozițiilor art. 283 alin. (1), în termen de 5 zile de la
comunicarea pronunțării.
SECȚIUNEA a 6-a
Soluțiile pe care le poate pronunța Consiliul Național
de Soluționare a Contestațiilor

Art. 278. — (1) Consiliul se pronunță mai întâi asupra
excepțiilor de procedură și de fond, iar când se constată
că acestea sunt întemeiate, nu se mai procedează la
analiza pe fond a cauzei.
(2) Consiliul va examina, din punct de vedere al
legalității și temeiniciei, actul atacat și poate pronunța o
decizie prin care îl anulează în parte sau în tot, obligă
autoritatea contractantă să emită un act sau dispune orice
altă măsură necesară pentru remedierea actelor ce
afectează procedura de atribuire.

37

(3) În situația în care Consiliul apreciază că există și
alte încălcări ale prevederilor legale privitor la actul atacat,
în afara celor invocate de contestator, poate să dispună
din oficiu remedierea încălcării prevederilor legale.
(4) În cazul în care Consiliul admite contestația și
dispune luarea unei măsuri de remediere a actului atacat,
va preciza și termenul în care aceasta trebuie să fie adusă
la îndeplinire. Autoritatea Națională pentru Reglementarea
și Monitorizarea Achizițiilor Publice are obligația de a
monitoriza îndeplinirea măsurii de remediere.
(5) Consiliul poate respinge contestația ca fiind
nefondată, tardivă, lipsită de interes, lipsită de obiect, ca
fiind introdusă de o persoană fără calitate sau
neîmputernicită să formuleze contestația, precum și pe
orice altă excepție de procedură sau de fond.
(6) În funcție de soluția pronunțată, Consiliul va decide
asupra continuării sau anulării procedurii de achiziție
publică.
(7) Consiliul poate lua act, oricând în cursul soluționării
contestației, de renunțarea la aceasta de către contestator.
(8) În cazul admiterii contestației, Consiliul poate obliga,
la cerere, partea în culpă la plata cheltuielilor efectuate în
cursul soluționării contestației.
Art. 279. — (1) Decizia completului privind modul de
soluționare a contestației se adoptă cu majoritate simplă a
tuturor membrilor completului, aceștia neavând posibilitatea
de a se abține.
(2) După luarea deciziei, completul va întocmi o minută
care se semnează de către toți membrii completului și se
consemnează într-un registru special ținut de Consiliu.
(3) Decizia Consiliului va fi motivată și comunicată în
scris părților, în termen de 5 zile de la pronunțare. Decizia
va fi publicată pe pagina de Internet a Consiliului.
Art. 280. — (1) Decizia prin care Consiliul anulează în
parte sau în tot actul atacat ori obligă autoritatea
contractantă să emită un act sau să dispună orice altă
măsură necesară pentru înlăturarea actelor ce afectează
procedura de atribuire este executorie.
(2) În cazul în care termenul prevăzut de art. 278
alin. (4) nu este respectat de autoritatea contractantă, se
va aplica conducătorului unității care nu a efectuat toate
demersurile necesare pentru ducerea la îndeplinire a
deciziei Consiliului sau persoanei obligate o amendă pe
fiecare zi de întârziere, ce constă în 20% din salariul
minim lunar pe economie, la cererea părții interesate.
(3) Decizia Consiliului este obligatorie pentru părți,
contractul de achiziție publică încheiat cu nerespectarea
deciziei Consiliului fiind lovit de nulitate absolută.
(4) Decizia pronunțată de Consiliu privind amenda,
neatacată în termen, constituie titlu executoriu și se
execută de organele competente potrivit dispozițiilor legale
privind executarea silită a creanțelor fiscale și cu procedura
prevăzută de aceste dispoziții.
(5) Deciziile Consiliului privind soluționarea contestației
și obligarea la plata amenzii pot fi atacate cu plângere, în
termen de 10 zile de la comunicare, atât pe motive de
nelegalitate, cât și de netemeinicie.
Art. 281. — (1) Plângerea se depune la sediul
Consiliului, care va înainta dosarul instanței competente în
cel mult 3 zile de la expirarea termenului pentru
exercitarea căii de atac.

38

MONITORUL OFICIAL AL ROMÂNIEI, PARTEA I, Nr. 418/15.V.2006

(2) Plângerea va fi formulată în scris și va fi motivată,
dispozițiile art. 270 alin. (1) aplicându-se în mod
corespunzător.
(3) Partea care formulează plângerea are obligația să
comunice, în termenul prevăzut la art. 280 alin. (5), o
copie a acesteia, precum și a înscrisurilor doveditoare și
părții adverse, depunând dovada de comunicare în fața
instanței până la primul termen de judecată.
SECȚIUNEA a 7-a
Procedura de verificare a legalității

Art. 282. — (1) Autoritatea contractantă are dreptul să
sesizeze Consiliul în scopul pronunțării asupra legalității
actelor și operațiunilor derulate în cursul procedurii de
atribuire.
(2) Autoritatea contractantă va înainta Consiliului
sesizarea motivată, însoțită de documentația aferentă
procedurii de achiziție.
(3) Consiliul poate să admită sesizarea și să constate
legalitatea actelor întocmite de autoritatea contractantă,
precum și să ateste corectitudinea operațiunilor și
procedurilor desfășurate de aceasta.
(4) În cazul în care atestarea operațiunilor desfășurate
necesită expertiza de specialitate, aceasta se va efectua în
conformitate cu art. 275 alin. (4).
(5) În măsura în care se constată nereguli în cadrul
procedurilor derulate de autoritatea contractantă, Consiliul
dispune notificarea acesteia în vederea luării măsurilor de
remediere prevăzute în prezenta ordonanță de urgență.
SECȚIUNEA a 8-a
Căi de atac împotriva deciziilor Consiliului Național
de Soluționare a Contestațiilor

Art. 283. — (1) Instanța competentă să soluționeze
plângerea formulată împotriva deciziei pronunțate de
Consiliu este curtea de apel, secția de contenciosadministrativ și fiscal pe raza căreia se află sediul
autorității contractante.
(2) Plângerea va fi soluționată în complet specializat în
domeniul achizițiilor publice și/sau concurenței, format din
3 judecători.
(3) Plângerea formulată împotriva deciziilor pronunțate
de Consiliu se judecă de urgență și cu precădere.
(4) Partea nu poate, cu excepția situației prevăzute la
art. 118 alin. 3 din Codul de procedură civilă, să ceară
amânarea judecății pentru pregătirea apărării sau pentru a
lua cunoștință de cererile ori înscrisurile comunicate, dacă
dovada citării sau comunicării făcute cu cel puțin 5 zile
înainte de termenul de judecată este depusă la acel
termen.
(5) Cu excepția citării la primul termen de judecată,
oricare dintre părți poate cere încuviințarea instanței pentru
a îndeplini, prin intermediul executorului judecătoresc,
procedura de citare sau de comunicare a înscrisurilor către
cealaltă parte.
(6) Procedura de soluționare a plângerii este cea a
recursului, potrivit dispozițiilor art. 304 1 din Codul de
procedură civilă.
Art. 284. — (1) Instanța poate dispune suspendarea
procedurii de atribuire, până la soluționarea plângerii
formulate împotriva deciziei Consiliului.

(2) Contractul încheiat în perioada de suspendare este
lovit de nulitate absolută.
Art. 285. — (1) Instanța, admițând plângerea, modifică
decizia Consiliului, dispunând în vederea remedierii
aspectelor de nelegalitate sau netemeinicie ce afectează
actele emise în cadrul procedurii de atribuire, după caz:
a) anularea în tot sau în parte a actului autorității
contractante;
b) obligarea la emiterea actului de către autoritatea
contractantă;
c) îndeplinirea unei obligații de către autoritatea
contractantă;
d) orice alte măsuri necesare.
(2) În cazul în care, în mod eronat, Consiliul a
soluționat cauza pe excepție, instanța va casa cu reținere
și se va pronunța asupra fondului.
(3) În situația în care instanța admite plângerea,
modifică decizia Consiliului și constată că actul autorității
contractante a încălcat prevederile legislației în materia
achizițiilor publice, iar contractul a fost încheiat înainte de
dispunerea suspendării procedurii de atribuire potrivit
dispozițiilor art. 284 alin. (1), partea vătămată are dreptul la
despăgubiri.
(4) Instanța poate respinge pe fond plângerea.
(5) Hotărârea pronunțată de instanță este definitivă și
irevocabilă.
SECȚIUNEA a 9-a
Soluționarea litigiilor în instanță

Art. 286. — (1) Pentru soluționarea litigiilor privind
acordarea de despăgubiri, este competentă numai instanța
de judecată.
(2) În cazul în care persoana care se consideră
vătămată solicită plata de despăgubiri, aceasta trebuie să
dovedească faptul că:
a) prevederile prezentei ordonanțe de urgență au fost
încălcate; și
b) ar fi avut o șansă reală de a câștiga contractul; și
c) șansa a fost compromisă ca urmare a încălcării
prevederilor prezentei ordonanțe de urgență.
(3) Pentru soluționarea litigiilor apărute după încheierea
contractului de achiziție publică, altele decât cele referitoare
la despăgubiri, este competentă numai instanța de
judecată.
Art. 287. — (1) Pentru procedurile prevăzute la art. 286
se aplică dispozițiile Legii contenciosului administrativ
nr. 554/2004, cu modificările ulterioare.
(2) Dispozițiile prezentei ordonanțe de urgență se
completează cu dispozițiile Legii nr. 554/2004, cu
modificările ulterioare, în măsura în care nu sunt contrare.
(3) Părțile nu se pot adresa atât Consiliului, cât și
instanței de judecată. În cazul în care mai multe părți se
adresează concomitent Consiliului și instanței de judecată,
instanța va suspenda judecata până la soluționarea cauzei
pe cale administrativ-jurisdicțională.
(4) Instanța de fond poate solicita Consiliului opinia
asupra existenței unei încălcări a legislației în materie de
achiziții publice.
Art. 288. — (1) Competența de soluționare a cauzelor
aparține tribunalului în a cărui arie de competență teritorială
se află sediul autorității contractante.
(2) Hotărârea pronunțată de tribunal este supusă
recursului la curtea de apel.

MONITORUL OFICIAL AL ROMÂNIEI, PARTEA I, Nr. 418/15.V.2006
SECȚIUNEA a 10-a
Măsuri privind operaționalizarea Consiliului Național
de Soluționare a Contestațiilor

Art. 289. — (1) Consiliul devine operațional la data
intrării în vigoare a prezentei ordonanțe de urgență.
(2) Până la data de 31 decembrie 2006, Consiliul
funcționează fără personalitate juridică, iar finanțarea
cheltuielilor curente și de capital se asigură de la bugetul
de stat, prin bugetul Autorității pentru Reglementarea și
Monitorizarea Achizițiilor Publice.
Art. 290. — (1) Începând cu data de 1 ianuarie 2007,
Consiliul dobândește personalitate juridică, președintele
acestuia are calitatea de ordonator de credite, iar
finanțarea cheltuielilor curente și de capital ale Consiliului
se asigură de la bugetul de stat, prin bugetul Cancelariei
Primului-Ministru.
(2) Pentru funcționarea Consiliului, Guvernul va
transmite în administrarea acestuia un imobil din domeniul
public sau privat al statului.
(3) Guvernul, prin hotărâre, poate aproba norme de
aplicare a prevederilor alin. (1).
(4) Până la dobândirea personalității juridice, propunerile
pentru numirea membrilor Consiliului se înaintează primuluiministru de către președintele Autorității Naționale pentru
Reglementarea și Monitorizarea Achizițiilor Publice, pentru
candidații declarați admiși la concurs potrivit dispozițiilor
art. 261 alin. (1) și (2).
Art. 291. — (1) În termen de 60 de zile de la data
publicării prezentei ordonanțe de urgență, Guvernul, prin
hotărâre, aprobă regulamentul de organizare și funcționare
a Consiliului la solicitarea președintelui Autorității Naționale
pentru Reglementarea și Monitorizarea Achizițiilor Publice.
(2) După data prevăzută la art. 289 alin. (2),
regulamentul de organizare și funcționare a Consiliului se
aprobă la propunerea membrilor acestuia, prin ordin al
președintelui Consiliului, publicat în Monitorul Oficial al
României, Partea I.
(3) La data intrării în vigoare a regulamentului de
organizare și funcționare stabilit în conformitate cu alin. (2),
prevederile regulamentului de organizare și funcționare
aprobat în conformitate cu alin. (1) își încetează
aplicabilitatea.
Art. 292. — (1) Până la data de 31 decembrie 2006,
numărul de posturi aferent Consiliului se încadrează în
numărul maxim de posturi disponibile în cadrul Autorității
Naționale pentru Reglementarea și Monitorizarea Achizițiilor
Publice.
(2) Guvernul, la propunerea președintelui Consiliului, ca
urmare a unui număr crescut de cauze, poate aproba, prin
hotărâre, înființarea de oficii teritoriale ale Consiliului în
orașele de reședință a curților de apel și/sau suplimentarea
numărului personalului Consiliului stabilit în conformitate cu
art. 260 alin. (1).
CAPITOLUL X
Contravenții și sancțiuni
SECȚIUNEA 1
Contravenții

Art. 293. — Constituie contravenție și se sancționează
următoarele fapte:
a) aplicarea eronată a regulilor de estimare a valorii
contractului în scopul încălcării prevederilor art. 23;

39

b) încălcarea prevederilor art. 33, precum și a regulilor
de elaborare a specificațiilor tehnice;
c) încălcarea prevederilor art. 20 alin. (2) și ale art. 251
alin. (2);
d) aplicarea altor proceduri de atribuire decât a celor care
sunt prevăzute de prezenta ordonanță de urgență;
e) încălcarea regulilor de transparență și publicitate;
f) nerespectarea regulilor speciale prevăzute la art. 58;
g) aplicarea incorectă a regulilor de comunicare și
transmitere a datelor, având ca efect restricționarea
accesului operatorilor economici la procedura de atribuire,
încălcarea principiului tratamentului egal sau încălcarea
principiului transparenței;
h) utilizarea altor criterii de calificare și selecție decât a
celor prevăzute în prezenta ordonanță de urgență;
i) încălcarea principiului proporționalității prin utilizarea
criteriilor de calificare și selecție ca mijloc de a restricționa
concurența;
j) utilizarea altor criterii de atribuire a contractului de
achiziție publică decât a celor prevăzute în prezenta
ordonanță de urgență;
k) încălcarea principiului utilizării eficiente a fondurilor,
prin aplicarea unor factori de evaluare care nu reflectă
avantaje de natură economică în beneficiul autorității
contractante sau a căror pondere în punctajul total este
vădit disproporționată în raport cu avantajele economice
cuantificate;
l) aplicarea incorectă, în cadrul procesului de selecție
și/sau de evaluare, a criteriilor stabilite prin documentația
de atribuire sau aplicarea altor criterii decât a celor stabilite
prin documentația de atribuire;
m) refuzul de a transmite Autorității Naționale pentru
Reglementarea și Monitorizarea Achizițiilor Publice sau altor
instituții abilitate informațiile referitoare la atribuirea
contractelor de achiziție publică, pe care acestea au
dreptul să le solicite conform prevederilor legale.
SECȚIUNEA a 2-a
Sancționarea contravențiilor

Art. 294. — (1) Contravențiile prevăzute la art. 293 se
sancționează cu amendă de la 5.000 lei (RON) la
10.000 lei (RON).
(2) Amenzile prevăzute ca sancțiuni pentru săvârșirea
contravențiilor prevăzute la art. 293 pot fi aplicate atât
persoanelor juridice, cât și persoanelor fizice.
Art. 295. — (1) Constatarea contravențiilor și aplicarea
sancțiunilor se realizează de către persoane împuternicite
ale Autorității Naționale pentru Reglementarea și
Monitorizarea Achizițiilor Publice.
(2) Aplicarea sancțiunii amenzii contravenționale se
prescrie în termen de 12 luni de la data săvârșirii faptei.
(3) Procesul-verbal de constatare a contravenției,
neatacat în termen, constituie titlu executoriu și se execută
de către organele competente potrivit dispozițiilor legale
privind executarea silită a creanțelor fiscale și cu procedura
prevăzută de aceste dispoziții.
(4) Orice persoană are dreptul de a sesiza Autoritatea
Națională pentru Reglementarea și Monitorizarea Achizițiilor
Publice cu privire la încălcarea prevederilor prezentei
ordonanțe de urgență.
Art. 296. — Contravențiilor prevăzute la art. 293 le sunt
aplicabile dispozițiile Ordonanței Guvernului nr. 2/2001

40

MONITORUL OFICIAL AL ROMÂNIEI, PARTEA I, Nr. 418/15.V.2006

privind regimul juridic al contravențiilor, aprobată cu
modificări și completări prin Legea nr. 180/2002, cu
modificările și completările ulterioare.
CAPITOLUL XI
Dispoziții tranzitorii și finale
Art. 297. — În măsura în care prezenta ordonanță de
urgență nu prevede altfel, sunt aplicabile dispozițiile
dreptului comun.
Art. 298. — Contractele în curs de executare și
procedurile de atribuire în curs de desfășurare la data
intrării în vigoare a prezentei ordonanțe de urgență se
definitivează pe baza prevederilor legale în vigoare la data
inițierii acestora.
Art. 299. — (1) Până la data de 31 decembrie 2006
autoritatea contractantă are obligația de a transmite spre
publicare anunțurile prevăzute la art 47 alin. (1) numai
către Regia Autonomă îMonitorul Oficial“, în vederea
publicării acestora în Monitorul Oficial al României,
Partea a VI-a, Achiziții publice.
(2) În cazul prevăzut la alin. (1), autoritatea contractantă
are obligația de a respecta perioadele minime de timp
prevăzute de prezenta ordonanță de urgență între data
transmiterii spre publicare și data depunerii ofertelor sau,
după caz, a candidaturilor.
(3) Fără a afecta prevederile alin. (1), până la data de
31 decembrie 2006, autoritatea contractantă are dreptul de
a transmite spre publicare anunțurile prevăzute la art. 47
alin. (1) și către Jurnalul Oficial al Uniunii Europene și/sau
către operatorul SEAP.
Art. 300. — (1) Autoritatea contractantă are obligația de
a transmite Autorității Naționale pentru Reglementarea și
Monitorizarea Achizițiilor Publice orice informație solicitată
de aceasta cu privire la aplicarea procedurilor de atribuire.
(2) Consiliul Național de Soluționare a Contestațiilor are
obligația de a transmite Autorității Naționale pentru
Reglementarea și Monitorizarea Achizițiilor Publice:
a) raportul prevăzut la art. 259, spre luarea la
cunoștință înainte de prezentarea acestuia în Parlament; și
b) orice altă informație solicitată de aceasta cu privire
la deciziile adoptate în legătură cu soluționarea
contestațiilor.
Art. 301. — (1) Operatorul SEAP este Inspectoratul
General pentru Comunicații și Tehnologia Informației. Prin
hotărâre, Guvernul are dreptul de a reglementa o
procedură specifică de acordare a dreptului de a deveni
operator al unui astfel de sistem și altor persoane juridice.
(2) Pe baza datelor disponibile în SEAP, operatorul
SEAP are obligația de a pune la dispoziție Autorității
Naționale pentru Reglementarea și Monitorizarea Achizițiilor
Publice, în format electronic, rapoartele solicitate de
aceasta, în scopul asigurării informațiilor necesare creării
de baze de date statistice.
Art. 302. — Pragurile valorice prevăzute la art. 55
alin. (2) și la art. 57 alin. (2) se pot modifica prin hotărâre
a Guvernului, dacă această modificare este determinată de
necesitatea respectării obligațiilor asumate la nivel
european prin acordul privind achizițiile publice încheiat în
cadrul Organizației Mondiale a Comerțului.
Art. 303. — (1) Autoritatea Națională pentru
Reglementarea și Monitorizarea Achizițiilor Publice

elaborează norme de aplicare a prezentei ordonanțe de
urgență, pe care le supune spre adoptare Guvernului în
termen de 60 de zile de la data publicării în Monitorul
Oficial al României, Partea I, a prezentei ordonanțe de
urgență.
(2) În temeiul art. 248 alin. (3), Autoritatea Națională
pentru Reglementarea și Monitorizarea Achizițiilor Publice
elaborează norme privind procedura specifică de elaborare
și transmitere a notificării/cererii de constatare a faptului că
o activitate relevantă este expusă direct concurenței, pe
care o supune spre adoptare Guvernului în termen de
90 de zile de la data publicării în Monitorul Oficial al
României, Partea I, a prezentei ordonanțe de urgență.
(3) Autoritatea Națională pentru Reglementarea și
Monitorizarea Achizițiilor Publice și Ministerul Comunicațiilor
și Tehnologiei Informației elaborează norme de aplicare a
prezentei ordonanțe de urgență pentru achizițiile prin
mijloace electronice, pe care le supune spre adoptare
Guvernului în termen de 90 de zile de la data publicării în
Monitorul Oficial al României, Partea I, a prezentei
ordonanțe de urgență.
(4) În temeiul art. 218 alin. (1), Autoritatea Națională
pentru Reglementarea și Monitorizarea Achizițiilor Publice
elaborează norme privind procedurile de atribuire a
contractelor de concesiune de lucrări publice și de servicii,
pe care le supune spre adoptare Guvernului în termen de
90 de zile de la data publicării în Monitorul Oficial al
României, Partea I, a prezentei ordonanțe de urgență.
Art. 304. — (1) Prin hotărâre a Guvernului se pot stabili
situațiile și modul în care operatorul economic și autoritatea
contractantă au dreptul de a apela la o procedură de
conciliere.
(2) Prin hotărâre a Guvernului se poate stabili modul în
care autoritățile contractante au dreptul de a utiliza, pentru
atribuirea contractelor sectoriale, sisteme preliminare de
calificare.
Art. 305. — La data intrării în vigoare a prezentei
ordonanțe de urgență se abrogă:
a) Legea nr. 219/1998 privind regimul concesiunilor,
publicată în Monitorul Oficial al României, Partea I, nr. 459
din 30 noiembrie 1998, cu modificările și completările
ulterioare, precum și actele normative emise în aplicarea
acesteia;
b) Ordonanța de urgență a Guvernului nr. 60/2001
privind achizițiile publice, publicată în Monitorul Oficial al
României, Partea I, nr. 241 din 11 mai 2001, aprobată cu
modificări și completări prin Legea nr. 212/2002, cu
modificările și completările ulterioare, precum și actele
normative emise în aplicarea acesteia;
c) art. 5 alin. (6) și (7) din Ordonanța Guvernului
nr. 80/2001 privind stabilirea unor normative de cheltuieli
pentru autoritățile administrației publice și instituțiile publice,
publicată în Monitorul Oficial al României, Partea I, nr. 542
din 11 septembrie 2001, aprobată cu modificări și
completări prin Legea nr. 247/2002, cu modificările și
completările ulterioare;
d) Ordonanța Guvernului nr. 16/2002 privind contractele
de parteneriat public-privat, publicată în Monitorul Oficial al
României, Partea I, nr. 94 din 2 februarie 2002, aprobată
cu modificări și completări prin Legea nr. 470/2002, cu

MONITORUL OFICIAL AL ROMÂNIEI, PARTEA I, Nr. 418/15.V.2006
modificările și completările ulterioare, precum și actele
normative emise în aplicarea acesteia;
e) Ordonanța Guvernului nr. 20/2002 privind achizițiile
publice prin licitații electronice, publicată în Monitorul Oficial
al României, Partea I, nr. 86 din 1 februarie 2002,
aprobată cu modificări și completări prin Legea
nr. 468/2002, cu modificările și completările ulterioare,
precum și actele normative emise în aplicarea acesteia;
f) art. 3 din Ordonanța de urgență a Guvernului
nr. 34/2005 privind desemnarea Agenției Naționale pentru
Locuințe să realizeze lucrări de construire și/sau de
reabilitare a caselor de locuit în zonele calamitate în urma
inundațiilor din 2005, publicată în Monitorul Oficial al
României, Partea I, nr. 389 din 9 mai 2005, aprobată cu
modificări prin Legea nr. 211/2005;
g) Hotărârea Guvernului nr. 1.186/2001 pentru
aprobarea Procedurilor privind achizițiile publice de produse
și servicii care implică apărarea națională, ordinea publică,
siguranța și securitatea națională și a listei aferente
acestora, publicată în Monitorul Oficial al României,
Partea I, nr. 815 din 18 decembrie 2001, cu modificările și
completările ulterioare;
h) art. 7 din Hotărârea Guvernului nr. 273/2003 privind
înființarea unor filiale, societăți comerciale pentru reparații
și servicii, prin reorganizarea unor activități din cadrul
Societății Comerciale de Producere a Energiei Electrice și
Termice îTermoelectrica“ — S.A., publicată în Monitorul
Oficial al României, Partea I, nr. 204 din 20 martie 2003;
i) pct. 3.12 din anexa la Hotărârea Guvernului
nr. 1.293/2003 pentru aprobarea Mandatului privind
realizarea strategiei de privatizare a companiilor/societăților
naționale și a societăților comerciale care funcționează sub
autoritatea Ministerului Transporturilor, Construcțiilor și
Turismului, publicată în Monitorul Oficial al României,
Partea I, nr. 835 din 25 noiembrie 2003.

41

Art. 306. — Anexele nr. 1, 2 și 3*) fac parte integrantă
din prezenta ordonanță de urgență.
Art. 307. — (1) Prezenta ordonanță de urgență intră în
vigoare la data de 30 iunie 2006.
(2) Prin excepție de la prevederile alin. (1):
a) dispozițiile art. 14 alin. (3) și ale art. 254 intră în
vigoare de la data de 1 ianuarie 2007;
b) dispozițiile art. 257 alin. (1) intră în vigoare la data
publicării prezentei ordonanțe de urgență în Monitorul
Oficial al României, Partea I.
Prezenta ordonanță de urgență transpune Directiva
nr. 2004/18/CE privind coordonarea procedurilor de atribuire
a contractelor de lucrări, de furnizare și de servicii,
Directiva nr. 2004/17/CE privind coordonarea procedurilor
de achiziție aplicate de entitățile care operează în
sectoarele apă, energie, transport și servicii poștale,
publicate în Jurnalul Oficial al Uniunii Europene (JOUE)
nr. L134 din 30 aprilie 2004, cu excepția art. 41 (3),
art. 49 (3)—(5) și art. 53, care se transpun prin
hotărâre a Guvernului, Directiva 1989/665/CEE privind
coordonarea legilor, regulamentelor și prevederilor
administrative referitoare la aplicarea procedurilor de recurs
în materie de atribuire a contractelor de furnizare și de
lucrări, publicată în Jurnalul Oficial al Comunităților
Europene (JOCE) nr. L395 din 30 decembrie 1989, și
Directiva 1992/13/CEE privind coordonarea legilor,
regulamentelor și prevederilor administrative referitoare la
aplicarea regulilor Comunității pentru procedurile de
achiziție a entităților care operează în sectoarele apă,
energie, transport și telecomunicații, publicată în Jurnalul
Oficial al Comunităților Europene (JOCE) nr. L76 din
23 martie 1992, cu excepția art. 9—11, care se transpun
prin hotărâre a Guvernului.

PRIM-MINISTRU

CĂLIN POPESCU-TĂRICEANU
Contrasemnează:
Președintele Autorității Naționale pentru Reglementarea
și Monitorizarea Achizițiilor Publice,
Alexandru Cojocaru
Șeful Cancelariei Primului-Ministru,
Aleodor Marian Frâncu
p. Ministrul finanțelor publice,
Istvan Jakab,
secretar de stat

București, 19 aprilie 2006.
Nr. 34.

*) Anexele nr. 1, 2 și 3 sunt reproduse în facsimil.

42

ANEXA Nr. 1

MONITORUL OFICIAL AL ROMÂNIEI, PARTEA I, Nr. 418/15.V.2006

MONITORUL OFICIAL AL ROMÂNIEI, PARTEA I, Nr. 418/15.V.2006

43

44

MONITORUL OFICIAL AL ROMÂNIEI, PARTEA I, Nr. 418/15.V.2006

MONITORUL OFICIAL AL ROMÂNIEI, PARTEA I, Nr. 418/15.V.2006

45

46

MONITORUL OFICIAL AL ROMÂNIEI, PARTEA I, Nr. 418/15.V.2006

MONITORUL OFICIAL AL ROMÂNIEI, PARTEA I, Nr. 418/15.V.2006

47

48

MONITORUL OFICIAL AL ROMÂNIEI, PARTEA I, Nr. 418/15.V.2006

ANEXA Nr. 2

MONITORUL OFICIAL AL ROMÂNIEI, PARTEA I, Nr. 418/15.V.2006

49

50

MONITORUL OFICIAL AL ROMÂNIEI, PARTEA I, Nr. 418/15.V.2006

MONITORUL OFICIAL AL ROMÂNIEI, PARTEA I, Nr. 418/15.V.2006

51

52

MONITORUL OFICIAL AL ROMÂNIEI, PARTEA I, Nr. 418/15.V.2006

MONITORUL OFICIAL AL ROMÂNIEI, PARTEA I, Nr. 418/15.V.2006

53

54

MONITORUL OFICIAL AL ROMÂNIEI, PARTEA I, Nr. 418/15.V.2006

MONITORUL OFICIAL AL ROMÂNIEI, PARTEA I, Nr. 418/15.V.2006

55

56

MONITORUL OFICIAL AL ROMÂNIEI, PARTEA I, Nr. 418/15.V.2006
ANEXA Nr. 3

MONITORUL OFICIAL AL ROMÂNIEI, PARTEA I, Nr. 418/15.V.2006

57

58

MONITORUL OFICIAL AL ROMÂNIEI, PARTEA I, Nr. 418/15.V.2006

MONITORUL OFICIAL AL ROMÂNIEI, PARTEA I, Nr. 418/15.V.2006

59

60

MONITORUL OFICIAL AL ROMÂNIEI, PARTEA I, Nr. 418/15.V.2006

MONITORUL OFICIAL AL ROMÂNIEI, PARTEA I, Nr. 418/15.V.2006

61

62

MONITORUL OFICIAL AL ROMÂNIEI, PARTEA I, Nr. 418/15.V.2006

MONITORUL OFICIAL AL ROMÂNIEI, PARTEA I, Nr. 418/15.V.2006

63

64

MONITORUL OFICIAL AL ROMÂNIEI, PARTEA I, Nr. 418/15.V.2006

´
RECTIFICĂRI
În Legea nr. 96/2006 privind Statutul deputaților și al senatorilor, publicată în Monitorul Oficial al
României, Partea I, nr. 380 din 3 mai 2006, se face următoarea rectificare (care nu aparține Redacției
îMonitorul Oficial“, Partea I):
— la art. 61 alin. (2), în loc de: î(2) La data intrării în vigoare a prezentei legi...“ se va citi: î(2) La data
intrării în vigoare a prezentei legi, cu privire la senatori și deputați, ... .“

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 418/15.V.2006 conține 64 de pagini.

Prețul: 4,55 lei noi/45.500 lei vechi

&JUYDGY|115941]
ISSN 1453—4495

