Anul 174 (XVIII) — Nr. 954

PARTEA

I

LEGI, DECRETE, HOTĂRÂRI ȘI ALTE ACTE

Luni, 27 noiembrie 2006

SUMAR

Nr.

Pagina
ACTE ALE PARLAMENTULUI ROMÂNIEI
1. — Declarație..............................................................
43. — Hotărâre privind desemnarea unor deputați și
senatori în calitatea de membru al Parlamentului
European....................................................................

LEGI ȘI DECRETE
414. — Lege pentru aderarea Guvernului României la
Convenția privind Organizația Hidrografică
Internațională, adoptată la Monaco la 3 mai 1967
Convenție privind Organizația Hidrografică Internațională
1.265. — Decret privind promulgarea Legii pentru
aderarea Guvernului României la Convenția privind
Organizația Hidrografică Internațională, adoptată la
Monaco la 3 mai 1967.............................................
DECIZII ALE CURȚII CONSTITUȚIONALE
Decizia nr. 732 din 24 octombrie 2006 referitoare la
excepția de neconstituționalitate a prevederilor
art. 47 alin. (4) și art. 60 alin. (1) lit. b) din
Ordonanța Guvernului nr. 43/1997 privind regimul
drumurilor ..................................................................
Decizia nr. 743 din 26 octombrie 2006 referitoare la
excepția de neconstituționalitate a dispozițiilor
art. 14, art. 346 alin. 1 și art. 348 din Codul de
procedură penală.......................................................
Decizia nr. 745 din 26 octombrie 2006 referitoare la
excepția de neconstituționalitate a dispozițiilor
art. 132 alin. (3) din Legea nr. 31/1990 privind
societățile comerciale și a prevederilor art. 29
alin. (6) teza întâi din Legea nr. 47/1992 privind
organizarea și funcționarea Curții Constituționale ......
ORDONANȚE ȘI HOTĂRÂRI
ALE GUVERNULUI ROMÂNIEI
92. — Ordonanță de urgență pentru modificarea
Ordonanței de urgență a Guvernului nr. 12/1998
privind transportul pe căile ferate române și
reorganizarea Societății Naționale a Căilor Ferate
Române......................................................................
1.659. — Hotărâre pentru aprobarea efectuării
concedierilor colective în baza prevederilor
Ordonanței de urgență a Guvernului nr. 8/2003

2

2–3

3
4–11

Nr.

Pagina
privind stimularea procesului de restructurare,
reorganizare și privatizare a unor societăți
naționale, companii naționale și societăți
comerciale cu capital majoritar de stat, precum și
a societăților comerciale și regiilor autonome
subordonate autorităților administrației publice
locale, de către Societatea Comercială
îRulmentul“ — S.A. Brașov......................................

19

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
33. — Ordin al președintelui Autorității Naționale de
Reglementare în Domeniul Energiei privind reguli
de ofertare pe piața de echilibrare..........................

19–20

1.406. — Ordin al ministrului afacerilor externe pentru
publicarea Poziției comune a Consiliului Uniunii
Europene 2004/487/PESC privind măsuri restrictive
suplimentare impuse Liberiei ..................................

20–24

12–14

1.857. — Ordin al ministrului finanțelor publice pentru
modificarea Ordinului ministrului finanțelor publice
nr. 870/2005 privind Registrul de evidență fiscală .....

25

14–16

1.951. — Ordin al ministrului finanțelor publice privind
organizarea și funcționarea biroului central înființat
pentru transmiterea pe cale electronică a
informațiilor în domeniul recuperării creanțelor
statelor membre ale Uniunii Europene ...................

25–26

11

16–18

18

ACTE ALE BĂNCII NAȚIONALE A ROMÂNIEI
ȘI ALE COMISIEI NAȚIONALE A VALORILOR
MOBILIARE
6/76. — Ordin privind abrogarea Normelor metodologice
ale Băncii Naționale a României și Comisiei
Naționale a Valorilor Mobiliare nr. 3/2000 de
aplicare a Legii nr. 190/1999 privind creditul
ipotecar pentru investiții imobiliare, cu modificările
și completările ulterioare...........................................

27

REPUBLICĂRI
Legea nr. 199/2000 privind utilizarea eficientă a energiei

27–32

2

MONITORUL OFICIAL AL ROMÂNIEI, PARTEA I, Nr. 954/27.XI.2006

ACTE

ALE

PARLAMENTULUI

ROMÂNIEI

PARLAMENTUL ROMÂNIEI
CAMERA DEPUTAȚILOR

SENATUL

DECLARAȚIE
1. Noi, membrii Parlamentului României, am jurat, la preluarea mandatului, să apărăm democrația, drepturile și
libertățile fundamentale ale cetățenilor.
Condamnăm, în mod public și fără rezerve, violența împotriva femeilor, inclusiv violența în familie. Acest tip de
violență nu cunoaște limite geografice, de vârstă sau de natură etnică și poate să apară în orice tip de relație familială
și în orice mediu social.
2. Violența împotriva femeilor implică costuri uriașe pentru societate:
• cele care decurg din creșterea cheltuielilor cu îngrijirile medicale, cu protecția, cu sistemul de justiție și poliție
și cu serviciile sociale;
• un cost individual suportat de femeile victime ale acestui gen de violență, prin lezarea integrității fizice și
demnității lor ca ființe umane;
• cele care privesc copiii, victimele colaterale ale acestui tip de violență.
3. Avem convingerea că succesul luptei împotriva violenței asupra femeilor, inclusiv violenței în familie, contribuie
la construirea unei societăți în care drepturile fundamentale ale tuturor cetățenilor, femei și bărbați, deopotrivă, sunt
respectate.
4. Noi, senatorii și deputații, reprezentanții aleși ai poporului, afirmăm că lupta pentru prevenirea și combaterea
violenței împotriva femeilor constituie o prioritate pe agenda noastră de lucru, atât în forul legislativ, cât și în teritoriu, în
circumscripțiile noastre electorale.
5. Parlamentul României sprijină și contribuie, prin toate mijloacele de care dispune, la buna desfășurare a
campaniei de combatere a violenței împotriva femeilor, inclusiv a violenței în familie, inițiată de Consiliul Europei, a cărei
lansare va avea loc la data de 27 noiembrie 2006, la Madrid.
Această declarație a fost adoptată de Camera Deputaților și de Senat în ședința comună din data de 23 noiembrie 2006.
p. PREȘEDINTELE CAMEREI DEPUTAȚILOR,

p. PREȘEDINTELE SENATULUI,

DANIELA POPA

TEODOR VIOREL MELEȘCANU

București, 23 noiembrie 2006.
Nr. 1.
PARLAMENTUL ROMÂNIEI
CAMERA DEPUTAȚILOR

SENATUL

HOTĂRÂRE
privind desemnarea unor deputați și senatori în calitatea de membru al Parlamentului European
În conformitate cu prevederile art. 24 alin. (3) din Actul privind condițiile de aderare a Republicii Bulgaria și a
României și adaptările tratatelor pe care se întemeiază Uniunea Europeană, din Tratatul dintre Regatul Belgiei, Republica
Cehă, Regatul Danemarcei, Republica Federală Germania, Republica Estonia, Republica Elenă, Regatul Spaniei,
Republica Franceză, Irlanda, Republica Italiană, Republica Cipru, Republica Letonia, Republica Lituania, Marele Ducat al
Luxemburgului, Republica Ungară, Republica Malta, Regatul Țărilor de Jos, Republica Austria, Republica Polonă,
Republica Portugheză, Republica Slovenia, Republica Slovacă, Republica Finlanda, Regatul Suediei, Regatul Unit al Marii
Britanii și Irlandei de Nord (state membre ale Uniunii Europene) și Republica Bulgaria și România privind aderarea
Republicii Bulgaria și a României la Uniunea Europeană, semnat de România la Luxemburg la 25 aprilie 2005 și ratificat
prin Legea nr. 157/2005,
Parlamentul României adoptă prezenta hotărâre.
Articol unic. — Se desemnează în calitatea de
membru al Parlamentului European, de la 1 ianuarie
2007 până la data validării mandatelor parlamentarilor

europeni aleși potrivit legii, următorii 35 de deputați și
senatori prevăzuți în anexa care face parte integrantă din
prezenta hotărâre.

Această hotărâre a fost adoptată de Camera Deputaților și de Senat în ședința comună din data de 23 noiembrie 2006,
cu respectarea prevederilor art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

BOGDAN OLTEANU

TEODOR VIOREL MELEȘCANU

București, 23 noiembrie 2006.
Nr. 43.

MONITORUL OFICIAL AL ROMÂNIEI, PARTEA I, Nr. 954/27.XI.2006

3
ANEXĂ*)

Deputații și senatorii români desemnați membri ai Parlamentului European

*) Anexa este reprodusă în facsimil.

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aderarea Guvernului României la Convenția
privind Organizația Hidrografică Internațională,
adoptată la Monaco la 3 mai 1967
Parlamentul României adoptă prezenta lege.
Articol unic. — Guvernul României aderă la Convenția privind
Organizația Hidrografică Internațională, adoptată la Monaco la 3 mai 1967 și
intrată în vigoare la 22 septembrie 1970.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

BOGDAN OLTEANU
București, 9 noiembrie 2006.
Nr. 414.

p. PREȘEDINTELE SENATULUI

TEODOR VIOREL MELEȘCANU

4

MONITORUL OFICIAL AL ROMÂNIEI, PARTEA I, Nr. 954/27.XI.2006
CONVENȚIE
privind Organizația Hidrografică Internațională*)

Având în vedere că Biroul Hidrografic Internațional a fost înființat în luna iunie 1921 pentru a contribui la
realizarea unei navigații mai simple și mai sigure în întreaga lume prin perfecționarea hărților și a documentelor nautice,
dorind să continue pe o bază interguvernamentală cooperarea lor în domeniul hidrografiei,
guvernele părți la prezenta convenție au convenit următoarele:
ARTICOLUL I

Prin prezenta convenție se înființează Organizația
Hidrografică Internațională, denumită în continuare
Organizația, al cărei sediu va fi la Monaco.
ARTICOLUL II

Organizația va avea o natură consultativă și pur tehnică.
Scopurile Organizației vor fi următoarele:
a) coordonarea activităților oficiilor hidrografice naționale;
b) atingerea celei mai mari uniformități posibile în hărțile
și în documentele nautice;
c) adoptarea de metode sigure și eficiente pentru
desfășurarea și utilizarea cercetărilor hidrografice;
d) dezvoltarea științelor în domeniul hidrografiei și a
tehnicilor utilizate în oceanografia descriptivă.
ARTICOLUL III

Membrii Organizației sunt guvernele părți la prezenta
convenție.
ARTICOLUL IV

Organizația va cuprinde:
— Conferința Hidrografică Internațională, denumită în
continuare Conferința;
— Biroul Hidrografic Internațional, denumit în continuare
Biroul, administrat de Comitetul director.
ARTICOLUL V

Funcțiile Conferinței vor fi:
a) să dea directive generale referitoare la funcționarea
și activitatea Organizației;
b) să aleagă membrii Comitetului director și președintele
acestuia;
c) să examineze rapoartele care îi sunt adresate de
către Birou;
d) să ia decizii referitoare la toate propunerile de natură
tehnică sau administrativă care îi sunt înaintate de către
guvernele membre sau de către Birou;
e) să aprobe bugetul, cu o majoritate de două treimi din
numărul guvernelor membre reprezentate la Conferință;
f) să adopte, cu o majoritate de două treimi din numărul
guvernelor membre, amendamente la Reglementările
generale și la Reglementările financiare;
g) să adopte, cu majoritatea menționată la paragraful
precedent, orice reglementări specifice care se pot dovedi
a fi necesare, îndeosebi asupra statutului directorilor și
personalului Biroului.
ARTICOLUL VI

1. Conferința va fi compusă din reprezentanții
guvernelor membre. Ea se va reuni în sesiuni ordinare la
fiecare 5 ani. O sesiune extraordinară a Conferinței poate fi
ținută la cererea guvernelor membre sau a Biroului, pe
baza aprobării majorității guvernelor membre.
2. Conferința va fi convocată de către Birou, pe baza
unei informări anterioare cu cel puțin 6 luni. Împreună cu
informarea va fi prezentată o agendă de lucru provizorie.
3. Conferința va alege președintele și vicepreședintele.
4. Fiecare guvern membru va avea un vot. Cu toate
acestea, pentru votul asupra problemelor la care se face
*) Traducere.

referire în art. V lit. b), fiecare guvern va avea un număr
de voturi determinat de o scală stabilită în raport cu tonajul
flotelor sale.
5. Deciziile Conferinței vor fi luate prin majoritatea
simplă a guvernelor membre reprezentate la Conferință, cu
excepția cazurilor în care prezenta Convenție prevede altfel.
Atunci când voturile îpentru“ și îcontra“ sunt egale,
președintele Conferinței va fi împuternicit să ia o decizie.
În cazul rezoluțiilor care trebuie inserate în Repertoriul
rezoluțiilor tehnice, majoritatea va cuprinde voturile îpentru“
ale cel puțin unei treimi din numărul guvernelor membre.
6. Între sesiunile Conferinței Biroul poate consulta
guvernele membre, prin corespondență, asupra problemelor
referitoare la funcționarea tehnică a Organizației. Procedura
de votare va fi conform prevederilor paragrafului 5,
majoritatea fiind calculată în acest caz pe baza numărului
total de membri ai Organizației.
7. Conferința va constitui propriile sale comitete, inclusiv
Comitetul financiar la care se face referire în art. VII.
ARTICOLUL VII

1. Supervizarea administrării financiare a Organizației va
fi exercitată de către un comitet financiar, în care fiecare
guvern membru poate fi reprezentat de un delegat.
2. Comitetul financiar se va reuni pe timpul sesiunilor
Conferinței. El se poate reuni în sesiuni extraordinare.
ARTICOLUL VIII

Pentru îndeplinirea obiectivelor definite la art. II,
responsabilitățile Biroului vor fi, în mod special, următoarele:
a) să realizeze o apropiere permanentă între oficiile
hidrografice naționale;
b) să studieze orice probleme referitoare la hidrografie
și la științele și tehnicile adiacente și să colecteze
documentele necesare;
c) să promoveze schimbul de hărți și de documente
nautice dintre oficiile hidrografice ale guvernelor membre;
d) să pună în circulație documentele adecvate;
e) să ofere îndrumare și consiliere, la cerere, îndeosebi
țărilor angajate în înființarea sau dezvoltarea serviciilor lor
hidrografice;
f) să încurajeze coordonarea cercetărilor hidrografice cu
activități oceanografice relevante;
g) să extindă și să faciliteze aplicarea cunoștințelor
oceanografice pentru beneficiul navigatorilor;
h) să coopereze cu organizații internaționale și cu
instituții științifice care au obiective apropiate.
ARTICOLUL IX

Biroul va fi compus din Comitetul director și personalul
tehnic și administrativ necesar Organizației.
ARTICOLUL X

1. Comitetul director va administra Biroul conform
prevederilor prezentei convenții, reglementărilor și
directivelor date de Conferință.
2. Comitetul director va fi compus din 3 membri de
naționalități diferite, aleși de Conferință, care în continuare
vor alege pe unul dintre ei pentru a îndeplini funcția de

MONITORUL OFICIAL AL ROMÂNIEI, PARTEA I, Nr. 954/27.XI.2006
președinte al Comitetului director. Mandatul pentru membrii
Comitetului director va fi de 5 ani. Dacă un post de
director devine vacant pe perioada dintre două conferințe,
va avea loc o alegere prin corespondență, astfel cum se
prevede în Reglementările generale.
3. Președintele Comitetului director va reprezenta
Organizația.
ARTICOLUL XI

Funcționarea Organizației va fi reglementată în detaliu
de Reglementările generale și de Reglementările financiare,
care sunt anexate la prezenta Convenție, dar care nu fac
parte integrantă din aceasta.
ARTICOLUL XII

Limbile oficiale ale Organizației vor fi engleza și
franceza.
ARTICOLUL XIII

Organizația va avea personalitate juridică. Pe teritoriul
fiecăruia dintre guvernele sale membre, aceasta se va
bucura, pe baza unui acord cu respectivul guvern membru,
de acele privilegii și imunități ce pot fi necesare pentru
exercitarea funcțiilor sale și îndeplinirea obiectivelor sale.
ARTICOLUL XIV

Cheltuielile necesare pentru funcționarea Organizației vor
fi realizate:
a) din contribuțiile anuale ordinare ale guvernelor
membre, conform unei scale bazate pe tonajul flotelor lor;
b) din donații, moșteniri, subvenții și alte surse, cu
aprobarea Comitetului financiar.
ARTICOLUL XV

Oricărui guvern membru, care rămâne în urmă cu plata
contribuțiilor sale o perioadă de 2 ani, îi vor fi anulate
toate drepturile și beneficiile conferite guvernelor membre
de prezenta convenție și de reglementări, până când
partea cea mai importantă a contribuțiilor a fost plătită.
ARTICOLUL XVI

Bugetul Organizației va fi conceput de către Comitetul
director, studiat de Comitetul financiar și aprobat de
Conferință.
ARTICOLUL XVII

Orice divergență referitoare la interpretarea sau
aplicarea prezentei convenții, care nu este rezolvată prin
negociere sau prin bunele oficii ale Comitetului director, la
cererea uneia dintre părțile la divergență, va fi supusă unui
arbitru desemnat de președintele Curții Internaționale de
Justiție.
ARTICOLUL XVIII

1. Prezenta Convenție va fi deschisă pentru semnare la
Monaco la 3 mai 1967 și la Legația Principatului Monaco
din Paris, de la 1 iunie până la 31 decembrie 1967, de
către orice guvern care participă la activitatea Biroului la
data de 3 mai 1967.
2. Guvernele la care se face referire în paragraful 1 pot
deveni părți la prezenta convenție:
a) prin semnătură fără rezervare ca ratificare și
aprobare; sau
b) prin semnătură cu ratificare sau aprobare și, ulterior,
depunere a unui instrument de ratificare sau de aprobare.
3. Instrumentele de ratificare sau de aprobare vor fi
înmânate Legislației Principatului Monaco din Paris, pentru
a fi depuse în arhivele Guvernului Principatului Monaco.
4. Guvernul Principatului Monaco va informa guvernele
la care se face referire în paragraful 1 și președintele
Comitetului director despre fiecare semnătură și despre

5

depunerea fiecărui instrument de ratificare sau de
aprobare.
ARTICOLUL XIX

1. Prezenta convenție va intra în vigoare la 3 luni după
data la care 28 de guverne au devenit părți, în
conformitate cu prevederile paragrafului 2 al art. XVIII.
2. Guvernul Principatului Monaco va notifica această
dată tuturor guvernelor semnatare și președintelui
Comitetului director.
ARTICOLUL XX

După intrarea sa în vigoare, prezenta convenție va fi
deschisă pentru aderare oricărui guvern al unui stat
maritim care solicită acest lucru Guvernului Principatului
Monaco, specificând tonajul flotelor sale, și a cărui
admitere este aprobată de două treimi din numărul
guvernelor membre. Această aprobare va fi notificată de
Guvernul Principatului Monaco guvernului în cauză.
Prezenta convenție va intra în vigoare pentru acel guvern
la data la care acesta a depus instrumentul de aderare la
Guvernul Principatului Monaco, care va informa guvernele
membre și președintele Comitetului director.
ARTICOLUL XXI

1. Orice parte contractantă poate să propună
amendamente la prezenta convenție.
2. Propunerile de amendamente vor fi analizate de
Conferință și asupra lor se va decide cu o majoritate
de două treimi din numărul guvernelor membre
reprezentate la Conferință. Când un amendament propus a
fost aprobat de Conferință, președintele Comitetului director
va cere Guvernului Principatului Monaco să îl supună
atenției tuturor părților contractante.
3. Amendamentul va intra în vigoare, pentru toate
părțile contractante, la 3 luni după data la care au fost
primite de Guvernul Principatului Monaco notificările
aprobării de către două treimi din numărul părților
contractante. Acesta din urmă va informa părțile
contractante și președintele Comitetului director despre
aceste fapt, specificând data intrării în vigoare a
amendamentului.
ARTICOLUL XXII

1. După expirarea unei perioade de 5 ani de la intrarea
sa în vigoare, prezenta convenție poate fi denunțată de
orice parte contractantă prin transmiterea cu cel puțin un
an înainte a unei notificări Guvernului Principatului Monaco.
Denunțarea va deveni efectivă după data de 1 ianuarie a
anului următor și va implica abandonarea de către guvernul
în cauză a tuturor drepturilor și beneficiilor ca membru al
Organizației.
2. Guvernul Principatului Monaco va informa părțile
contractante și președintele Comitetului director despre
orice notificare de denunțare pe care o primește.
ARTICOLUL XXIII

După intrarea în vigoare a prezentei convenții, aceasta
va fi înregistrată de către Guvernul Principatului Monaco la
Secretariatul Națiunilor Unite, conform art. 102 al Cartei
sale.
Drept care subsemnații, în mod corect autorizați pentru
aceasta, am semnat prezenta convenție.
Adoptată la Monaco la 3 mai 1967, într-un singur
exemplar în limbile engleză și franceză, fiecare text fiind în
egală măsură autentic, care va fi depus în arhivele
Guvernului Principatului Monaco, care va transmite copii
certificate tututor semnatarilor, guvernelor care vor adera și
președintelui Comitetului director.

6

MONITORUL OFICIAL AL ROMÂNIEI, PARTEA I, Nr. 954/27.XI.2006
REGLEMENTĂRILE GENERALE
ale Organizației Hidrografice Internaționale*)
ARTICOLUL 1

Organizația este o agenție consultativă. Ea nu are
autoritate asupra oficiilor hidrografice ale guvernelor părți la
convenție.
ARTICOLUL 2

Activitățile Organizației sunt de natură științifică sau
tehnică și nu vor include probleme implicând chestiuni de
politică internațională.
CONFERINȚA HIDROGRAFICĂ INTERNAȚIONALĂ

ARTICOLUL 3

Conferința se va întruni în sesiuni extraordinare la
fiecare 5 ani, la sediul Organizației, la o dată fixată la
sfârșitul sesiunii anterioare.
ARTICOLUL 4

Conferința va fi pregătită și organizată de către Birou.
ARTICOLUL 5

Fiecare guvern membru poate fi reprezentat la Conferință
de unul sau mai mulți delegați, unul dintre aceștia trebuind
să fie, de preferință, directorul oficiului hidrografic național.
Niciun delegat al unui guvern membru nu poate vota în
locul altor guverne membre. Călătoria și cheltuielile de hotel
ale delegațiilor vor fi achitate de propriile lor guverne.
ARTICOLUL 6

Comitetul director va fi autorizat să invite observatori din:
a) guvernele care nu sunt părți la Convenție: unul sau
doi observatori fiecare, dacă sunt propuși de un guvern
membru sau de Comitetul director și aprobați de două
treimi din numărul guvernelor membre;
b) organizațiile internaționale ale căror activități sunt
legate de cele ale Biroului: unul sau, în mod excepțional,
doi observatori fiecare. O listă a acestor organizații va fi
comunicată anterior de către Comitetul director guvernelor
membre, astfel încât acestea să aibă posibilitatea să ridice
obiecții sau să sugereze suplimentări;
c) organizațiile naționale ale guvernelor membre care au
avut sau pot avea ocazia să colaboreze cu Biroul, în
condițile menționate în paragraful precedent.
ARTICOLUL 7

Limbile de lucru ale Conferinței vor fi engleza, franceza,
spaniola și rusa.
ARTICOLUL 8

a) Conferința va examina rapoartele Biroului referitoare
la activitatea acestuia de la conferința anterioară. Aceste
rapoarte vor fi supuse analizei guvernelor membre cu cel
puțin două luni înainte de Conferință.
b) Pentru studiul rapoartelor vor fi desemnate comitetele.
Concluziile comitetelor vor fi supuse atenției sesiunii
plenare adecvate a Conferinței.
ARTICOLUL 9

a) Cu 12 luni înainte de deschiderea Conferinței, Biroul
va invita reprezentanții guvernelor membre să facă
propuneri privind problemele pe care doresc să le pună în
discuție la Conferință. Cu cel puțin 8 luni înainte de
Conferință, aceste propuneri, precum și cele ale Biroului
vor fi comunicate tuturor guvernelor membre.
*) Traducere.

b) Propunerile înaintate după acea dată vor fi acceptate
numai dacă sunt semnate de reprezentanții a cel puțin
3 guverne membre.
c) Propuneri pot fi, de asemenea, înaintate pe durata
Conferinței. Ele trebuie să fie semnate, în plus față de
delegația care le propune, de alte două delegații, care, fără
a fi în mod necesar de acord cu propunerea, sprijină
discutarea acesteia de către Conferință. Astfel de propuneri
trebuie să fie înaintate președintelui Conferinței și nu pot fi
discutate decât după 24 de ore de la anunțarea lor oficială.
ARTICOLUL 10

a) Dacă Conferința nu a decis în mod special altfel,
sesiunilor extraordinare le vor fi aplicate următoarele reguli
de procedură.
b) Delegații guvernelor membre la sesiunile extraordinare
vor fi aleși astfel încât aceștia să fie documentați asupra
problemelor puse în discuție.
COMITETUL FINANCIAR

ARTICOLUL 11

a) Între conferințe, Comitetul financiar poate să se
întrunească în sesiuni extraordinare, la cererea a cel puțin
3 guverne membre sau a Comitetului director. Comitetul
director va consulta Comitetul financiar, prin corespondență,
referitor la bugetele anuale și pe 5 ani, precum și asupra
transferurilor de credite între capitolele bugetare, conform
prevederilor art. 8 și 10 din Reglementările financiare, și
asupra altor probleme financiare sau administrative
importante.
b) Datele întrunirilor Comitetului financiar vor fi fixate de
către președinte, în acord cu Comitetul director.
c) Președintele Comitetului financiar va fi ales la prima
sesiune plenară a Conferinței. El va fi ajutat de un
vicepreședinte care va fi ales cu aceeași ocazie. În cazul
în care președintele demisionează sau anumite
circumstanțe îl împiedică să își îndeplinească sarcinile
specifice, vicepreședintele îl va înlocui în mod automat. Un
nou vicepreședinte va fi atunci ales de guvernele membre
prin corespondență și această procedură se va aplica, de
asemenea, și în cazul vicepreședintelui.
d) Sarcinile președintelui și ale vicepreședintelui vor
continua în mod normal pentru perioada de 5 ani dintre
conferințe.
ARTICOLUL 12

a) Pe timpul sesiunii ordinare Comitetul financiar:
(i) va examina și va recomanda spre aprobare
Comitetului director raportul financiar pentru
perioada financiară anterioară de 5 ani;
(ii) va examina și va recomanda spre aprobare
bugetul pentru perioada financiară următoare de
5 ani;
(iii) va examina și va da cel puțin un aviz preliminar
asupra bugetului pentru anul ce urmează
Conferinței.
Aceste recomandări și consultări sunt înaintate
Conferinței.
b) Între sesiunile sale ordinare, lucrând de regulă prin
corespondență, Comitetul financiar:
(i) va examina și va recomanda spre aprobare
bugetul pentru anul financiar următor;

MONITORUL OFICIAL AL ROMÂNIEI, PARTEA I, Nr. 954/27.XI.2006
(ii)

(iii)

va examina și va comenta raportul anual, partea
a 2-a îFinanțe“, înaintat de Comitetul director,
referitor la administrarea financiară de către
Comitetul director pe perioada anului financiar
precedent;
va studia orice întrebări referitoare la finanțe, pe
care Comitetul director sau statele membre pot
să le înainteze.
ARTICOLUL 13

Avizul și recomandările Comitetului financiar vor fi
validate de o majoritate de două treimi din numărul
voturilor exprimate pe durata sesiunilor acestuia sau prin
corespondență. Fiecare guvern membru va avea un vot.
ARTICOLUL 14

Președintele și vicepreședintele Comitetului financiar se
vor întâlni cu Comitetul director periodic și preferabil de
două ori pe an. Se va întocmi un raport al fiecărei întâlniri
și acesta va fi înaintat statelor membre de către Comitetul
director, după ce s-a căzut de acord asupra conținutului
acestuia cu președintele și cu vicepreședintele Comitetului
financiar.
BIROUL HIDROGRAFIC INTERNAȚIONAL

ARTICOLUL 15

În conformitate cu prevederile art. VIII din Convenție,
Biroul va susține activitățile tehnice și științifice necesare
pentru atingerea obiectivelor Organizației.
ARTICOLUL 16

Pentru relațiile sale cu Biroul, fiecare guvern membru va
desemna un reprezentant oficial, de preferință pe șeful
oficiului său hidrografic.
ARTICOLUL 17

Biroul va menține o comunicare apropiată cu oficiile
hidrografice ale guvernelor membre. El poate, de
asemenea, să corespondeze cu organizațiile științifice
înrudite ale guvernelor membre, cu condiția să îl informeze
pe reprezentantul oficial al guvernului respectiv, desemnat
potrivit art. 16. Mai mult decât atât, Biroul poate
coresponda cu organisme similare ale altor guverne și cu
organizații internaționale.
ARTICOLUL 18

Biroul va aduce la cunoștință oficiilor hidrografice sau
altor oficii competente ale guvernelor membre orice lucrare
hidrografică cu caracter internațional și problemele de
interes general care pot fi utile pentru studiu sau de
susținut. Biroul se va strădui să rezolve aceste probleme
sau să susțină aceste lucrări căutând realizarea colaborării
necesare dintre guvernele membre.
ARTICOLUL 19

Pentru a abilita Biroul să-și atingă scopul, oficiile
hidrografice ale guvernelor membre vor înainta copii ale
noilor lor publicații și noilor ediții ale hărților lor de
navigație, precum și lucrări sau documente publicate de ele
sau de alte oficii din țările lor, care pot prezenta interes.

7

ARTICOLUL 21

Biroul va realiza și va distribui publicațiile la care se
face referire în art. 32—35, precum și orice alte documente
cerute de Conferință.
ARTICOLUL 22

În comunicările lor cu Biroul, reprezentanții guvernelor
membre pot utiliza alte limbi decât cele oficiale ale
Organizației, dar Biroul nu va putea fi făcut responsabil de
întârzieri sau de interpretările eronate care pot rezulta.
COMITETUL DIRECTOR

ARTICOLUL 23

a) Comitetul director va administra Biroul conform
prevederilor Convenției, reglementărilor și directivelor
Conferinței.
b) Comitetul director va fi responsabil pentru desfășurarea
de către Birou a sarcinilor tehnice și științifice pe care
acesta le-a primit.
c) Comitetul director, având în vedere activitatea
comitetelor și a grupurilor de lucru, va prezenta la toate
conferințele ordinare o propunere de program de buget,
conținând programul de lucru care trebuie desfășurat în
perioada următoare și implicațiile financiare legate de
acesta, pentru a fi analizat, discutat și votat la o sesiune
plenară. Planul trebuie să fie distribuit tuturor statelor
membre cu cel puțin 4 luni înainte de Conferință.
ARTICOLUL 24

În perioada dintre două conferințe, dacă nu există
prevederi contrare în Convenție sau în reglementări,
Comitetul director va lua orice decizie tehnică sau
administrativă care poate fi necesară, cu rezerva că
aceasta va fi înaintată spre informare următoarei conferințe.
ARTICOLUL 25

a) Dacă Comitetul director consideră că anumite
chestiuni trebuie înaintate guvernelor membre pentru
soluționare, el va trimite o scrisoare circulară
reprezentanților acestora, conform paragrafului 6 al art. VI
din Convenție, cerându-le să notifice Biroului opinia
guvernelor lor.
b) Atunci când voturile îpentru“ și îîmpotrivă“ sunt egale,
chestiunea va fi înaintată următoarei conferințe.
ARTICOLUL 26

Dacă circumstanțele împiedică respectarea procedurilor
cuprinse în reglementări, Comitetul director va lua deciziile
necesare și va informa imediat guvernele membre despre
acest fapt.
ARTICOLUL 27

a) Directorii vor fi aleși pentru o perioadă de 5 ani,
conform art. 36—47.
b) Directorii pot fi eligibili pentru al doilea mandat de
5 ani.
c) Un candidat trerbuie să aibă mai puțin de 66 de ani
în anul alegerii sau realegerii sale.
d) Când un director este ales într-un post vacant care
apare în perioada dintre conferințe, mandatul său se va
încheia în același moment ca și cel al predecesorului său,
dacă acesta și-ar fi menținut postul.

ARTICOLUL 20

ARTICOLUL 28

Biroul va satisface, pe cât posibil, toate cererile
reprezentanților guvernelor membre, referitoare la informare
sau consiliere, legate de activitatea sa. De regulă,
problemele care pot fi rezolvate direct între două oficii
hidrografice naționale nu vor fi înaintate Biroului.

Sarcinile Comitetului director se vor încheia în ultima zi
a lunii august de după alegerea unui nou comitet director
la o conferință hidrografică internațională. Noul comitet
director își va asuma responsabilitățile pe data de
1 septembrie.

8

MONITORUL OFICIAL AL ROMÂNIEI, PARTEA I, Nr. 954/27.XI.2006
ARTICOLUL 29

ARTICOLUL 35

Un director care nu a fost în măsură să își
îndeplinească sarcinile o perioadă de 6 luni consecutive
sau o perioadă cumulată de 12 luni din timpul mandatului
său va înceta automat să fie director.

Biroul va realiza publicații speciale privind subiectele
tehnice de interes pentru oficiile hidrografice.

ARTICOLUL 30

a) Conform art. 10 din Convenție, președintele este
conducătorul Comitetului director. Președintele și ceilalți
2 directori vor avea fiecare responsabilități specifice pentru
una sau mai multe ramuri de activitate ale Biroului, dar
Comitetul director va delibera asupra tuturor problemelor
importante.
b) Când toți membrii Comitetului director sunt prezenți
și nu se poate ajunge la o unanimitate de vederi, decizia
va fi luată de președinte cu concursul altui director. În
cazurile în care ceilalți 2 directori nu sunt de acord cu
președintele, problema poate fi înaintată de Comitetul
director către guvernele membre.
c) Dacă numai 2 directori sunt disponibili și o decizie
nu poate fi amânată, punctul de vedere al președintelui
sau al înlocuitorului acestuia va prevala.
ARTICOLUL 31

Personalul Biroului va fi sub controlul Comitetului
director. Acesta va consta în funcționari și asistenți tehnici
și administrativi. Personalul va fi numit de Comitetul
director în funcție de necesități.
PUBLICAȚII

ARTICOLUL 32

La începutul fiecărui an Biroul va publica un raport
asupra activităților sale, invitând guvernele membre să
comenteze asupra acestuia într-o perioadă de 3 luni de la
publicare. Biroul va înainta apoi toate comentariile primite
împreună cu răspunsurile Biroului către guvernele membre
prin scrisoare circulară.
ARTICOLUL 33

a) Biroul va realiza Anuarul, oferind toate informațiile
necesare despre oficiile hidrografice ale guvernelor membre
și, în măsura în care aceste informații pot fi obținute,
despre oficiile hidrografice ale altor guverne.
b) Anuarul va include adresele reprezentanților oficiali
desemnați conform art. 16, precum și următoarele
informații:
(i) o listă cuprinzând guvernele care au participat la
activitatea Biroului de la data creării acestuia
până la data intrării în vigoare a Convenției;
(ii) o listă cuprinzând guvernele membre;
(iii) o listă cuprinzând guvernele care au denunțat
Convenția conform art. XXII;
(iv) un tabel cuprinzând tonajele flotelor guvernelor
membre;
(v) un tabel cuprinzând părțile, contribuțiile și
numărul de voturi ale guvernelor membre.
ARTICOLUL 34

a) Biroul va realiza două publicații periodice: Revista
Hidrografică Internațională și Buletinul Hidrografic
Internațional.
b) Revista Hidrografică Internațională va conține articole
referitoare la hidrografie și la științele și tehnicile înrudite,
precum și asupra oricăror alte subiecte de interes general
pentru Organizație și pentru diferitele oficii hidrografice.
c) Buletinul Hidrografic Internațional va apărea mai
frecvent decât revista și va conține probleme de moment și
informații de natură temporară sau urgente. Această
publicație va conține, de asemenea, informații asupra
activității planificate și desfășurate de către guvernele
membre.

ALEGERI

ARTICOLUL 36

Directorii vor fi aleși de către Conferință, în conformitate
cu prevederile art. V b), art. VI paragraful 4 și art. X
paragraful 2 din Convenție. Alegerea va avea loc prin vot
secret, ca prim punct pe agenda primei întruniri plenare,
după terminarea activității în cadrul comitetelor.
ARTICOLUL 37

a) Pentru alegerea directorilor, fiecare guvern membru
va avea două voturi; acele guverne care au flote cu tonaje
de 100.000 tone sau mai mari vor dispune de voturi
suplimentare, conform tabelului următor:
Voturi
suplimentare

Tonaj brut

100.000—499.999
1
500.000—1.999.999
2
2.000.000—7.999.999
3
8.000.000 și peste
4
b) Estimările tonajelor vor fi făcute în conformitate cu
art. 5 din Reglementările financiare.
ARTICOLUL 38

Fiecare guvern membru poate nominaliza un candidat
care va fi de naționalitatea țării care îl propune. Dacă este
posibil, nominalizările vor ajunge la Birou cu cel puțin
3 luni înainte de Conferință. Lista candidaților va fi închisă
cu 3 zile înainte de deschiderea Conferinței.
ARTICOLUL 39

Fiecare candidat trebuie să aibă experiență
considerabilă pe mare și cunoștințe extinse de hidrografie
practică și navigație. În cadrul alegerilor trebuie să fie luate
în considerare numai abilitățile administrative și tehnice ale
candidaților. Niciun grad anume sau alt statut nu le este
necesar.
ARTICOLUL 40

Fiecare nominalizare va fi însoțită de o notă conținând
calificările candidatului pentru postul respectiv. Pentru a
facilita comparația dintre calificările candidaților, declarațiile
de serviciu vor fi alcătuite într-o manieră uniformă, după
cum urmează:
Generalități
1. Nume
2. Naționalitate
3. Data nașterii
4. Titluri și decorații
Studii și promovări
5. Studii (perioade, inclusiv calificări speciale sau
specializări)
6. Limbi (vorbit și citit)
7. Promovări
Activitate
8. În serviciul hidrografic:
a) pe mare (perioade și funcții)
b) pe uscat (perioade și funcții)
9. În afara serviciului hidrografic:
a) pe mare (perioade și funcții)
b) pe uscat (perioade și funcții)
Activități științifice
10. Publicații
11. Premii și activitatea de cercetare
12. Societăți științifice (membru, în trecut sau prezent)

9

MONITORUL OFICIAL AL ROMÂNIEI, PARTEA I, Nr. 954/27.XI.2006
Informații suplimentare
(Semnătura candidatului și a autorității care înaintează
propunerea)
ARTICOLUL 41

a) Numele candidaților împreună cu declarațiile de
serviciu vor fi publicate de Comitetul director de îndată ce
sunt primite.
b) Biroul va centraliza listele cuprinzând numele propuse
și le va prezenta, împreună cu declarațiile de serviciu,
fiecărei delegații, la deschiderea Conferinței.

ARTICOLUL 44

a) Când cei 3 directori au fost aleși, se va organiza
între aceștia o alegere separată pentru funcția de
președinte al Comitetului director. În acest scop, delegații
vor înscrie pe buletinele de vot ce le-au fost alocate
numele directorului pe care doresc să îl aleagă președinte.
b) Numărul de voturi obținut de către fiecare director va
determina ordinea în care directorii pot fi chemați să îl
înlocuiască pe președintele ales.
c) În caz de egalitate, va fi desfășurată o nouă alegere
pentru a determina pozițiile relative ale directorilor care au
obținut același număr de voturi.

ARTICOLUL 42

a) Vor avea loc 3 alegeri separate, una pentru fiecare
membru al Comitetului director.
b) Pentru înregistrarea voturilor lor, la alegerea
membrilor Comitetului director, la fiecare dintre cele
3 alegeri, delegații vor înscrie, pe un număr de buletine de
vot egal cu numărul de voturi la care are dreptul fiecare
delegație, numele candidatului pe care doresc să îl aleagă.
c) În cadrul fiecărei alegeri succesive, candidatul care
este votat trebuie să fie de naționalitate diferită față de cel
deja ales.
d) Orice buletin de vot care nu este completat în strictă
conformitate cu lit. b) și c) va fi anulat.
ARTICOLUL 43

a) Cei 3 candidați de naționalități diferite, care primesc
cel mai mare număr de voturi în cele 3 alegeri diferite, vor
fi considerați aleși.
b) În cadrul fiecărei alegeri, în cazul în care 2 sau mai
mulți candidați primesc un număr egal de voturi, se va
organiza o nouă alegere pentru a determina pozițiile
relative numai pentru acei candidați care au obținut cel mai
mare număr egal de voturi.

ARTICOLUL 45

Când alegerile s-au terminat, președintele Conferinței îi
va invita pe directorii nou-aleși să ia în primire funcțiile,
începând cu prima zi a lunii septembrie de după
alegerea lor.
ARTICOLUL 46

a) Dacă un post de director devine vacant în perioada
dintre două conferințe și mai sunt peste 2 ani până la
următoarea conferință, Comitetul director va organiza o
alegere interimară, prin corespondență, pentru ocuparea
postului vacant.
b) În acest caz, Biroul va invita guvernele membre să
trimită liste de candidați conform art. 38 și 40. La primirea
acestor liste, alegerea va fi făcută cu respectarea unei
proceduri foarte apropiate de cea descrisă în art. 41—43.
c) În completarea procedurii sus-menționate, Comitetul
director va notifica imediat guvernelor membre rezultatele
alegerii și îl va invita pe directorul ales să își ia în primire
prerogativele.
ARTICOLUL 47

Un director ales pentru a completa o vacanță de post
va ocupa locul al treilea între directori.

REGLEMENTĂRILE FINANCIARE
ale Organizației Hidrografice Internaționale*)
ARTICOLUL 1

Administrarea financiară a Biroului va fi executată în
conformitate cu prevederile art. V, VII, XIV și XVI din
Convenție și ale art. 11 și 14 din Reglementările generale.
BUGETUL ORDINAR

ARTICOLUL 2

a) Bugetul va fi stabilit și calculat pentru o perioadă de
5 ani, începând cu 1 ianuarie 1998, pe baza francului
francez.
b) Anul financiar al Biroului va coincide cu anul
calendaristic gregorian.
ARTICOLUL 3

Orice echilibrare a veniturilor și cheltuielilor în
prezentarea bugetului va fi interzisă.
ARTICOLUL 4

Contribuțiile anuale ale guvernelor părți la Convenție vor
fi plătibile în franci francezi și vor fi plătite în conturile
bancare ale Biroului.
Aceste contribuții vor fi determinate după următoarele
reguli:
a) fiecare guvern va subscrie două părți;
b) acele guverne care au flote cu tonaj brut total egal
sau mai mare de 100.000 TRB vor contribui cu părți
suplimentare, în conformitate cu scala următoare:
*) Traducere.

Tonaj brut

100.000—249.999
250.000—454.999
455.000—719.999
720.000—1.049.999
1.050.000—1.449.999
1.450.000—1.924.999
1.925.000—2.479.999
2.480.000—3.119.999
3.120.000—3.849.999
3.850.000—4.674.999
4.675.000—5.599.999
5.600.000—6.629.999
6.630.000—7.769.999
7.770.000—9.024.999
9.025.000—10.399.999
10.400.000—11.899.999
11.900.000—13.529.999
13.530.000—15.294.999

Părți
suplimentare

1
2
3
4
5
6
7
8
9
10
11
12
13
14
15
16
17
18

10

MONITORUL OFICIAL AL ROMÂNIEI, PARTEA I, Nr. 954/27.XI.2006
Părți
suplimentare

Tonaj brut

15.295.000—17.199.999
19
17.200.000—19.249.999
20
19.250.000—21.449.999
21
21.450.000—23.804.999
22
23.805.000—26.319.999
23
26.320.000—28.999.999
24
29.000.000 și mai sus
25 (max.)
c) Valoarea unei părți, în franci francezi, este indicată
în bugetul anual al B.H.I., aprobată de majoritate în
Comitetul financiar, astfel cum se prevede în art. 8.
ARTICOLUL 5

În aplicarea Convenției și Reglementărilor generale și
financiare, cifrele tonajelor guvernelor membre vor fi
obținute prin adăugarea la șase șeptimi din deplasamentul
total al navelor de luptă mai mari de 100 tone a tonajului
brut al tuturor celorlalte nave mai mari de 100 tone.
ARTICOLUL 6

a) Comitetul director va actualiza un tabel cuprinzând
tonajele naționale înainte de fiecare conferință ordinară. Cu
7 luni înainte de Conferință, Biroul va cere guvernelor
membre să comunice cifrele tonajului începând cu data de
1 iulie din anul care precede acea conferință. Cu două luni
înainte de Conferință, Biroul va distribui guvernelor membre
tabelul actualizat cuprinzând tonajele.
b) Acest tabel cuprinzând tonajele naționale și cel
cuprinzând părțile și voturile vor fi supuse aprobării
Conferinței și vor intra în vigoare la data de 1 ianuarie a
anului următor celui în care a avut loc Conferința.
Exceptând cazurile prevăzute la lit. c) și d), aceste tabele
trebuie să rămână în vigoare până la data de
31 decembrie a anului în care va avea loc Conferința
următoare.
c) Când un guvern dorește să adere la Convenție, va
declara valoarea tonajului flotelor sale. Comitetul director va
introduce această valoare în tabelul cuprinzând tonajele
imediat ce aderarea devine efectivă.
d) Un guvern care dorește să amendeze cifra tonajului
care apare în tabelul cuprinzând tonajele trebuie să notifice
tonajul modificat, cu cel puțin 6 luni înainte de începerea
noului an financiar.
ARTICOLUL 7

Principatul Monaco se va bucura de un tratament
special. Având în vedere că acesta oferă gratuit Biroului
facilități importante, nu va plăti nicio contribuție și își va
păstra dreptul de vot.
ARTICOLUL 8

a) Comitetul director va elabora proiectul de buget
estimat pentru 5 ani și îl va înainta guvernelor membre
spre examinare, cu cel puțin 3 luni înainte de sesiunea
Comitetului financiar.
b) Între conferințe, Comitetul director va supune
Comitetului financiar, în luna martie a fiecărui an, estimările
de buget pentru anul financiar următor. Analizând estimările
de buget, Comitetul financiar va face recomandările
necesare pentru ajustarea veniturilor și cheltuielilor
anticipate, în scopul asigurării stabilității financiare a
Organizației.
Acele recomandări care includ o creștere a nivelului
contribuțiilor sau a nivelului total al costurilor operaționale,
mai mari decât cele aprobate de Conferință în bugetul pe

5 ani, vor fi înaintate de către Comitetul director guvernelor
membre, pentru aprobare cu o majoritate de două treimi
din numărul acestora.
Alte recomandări asupra bugetului anual vor fi înaintate
de Comitetul director guvernelor membre pentru comentarii
și aprobate cu o majoritate de două treimi din numărul
voturilor primite în perioada de 3 luni de la data distribuirii
scrisorii care solicita comentarii și aprobare.
c) Ajustările contribuțiilor vor fi făcute prin modificarea
valorii părții, care va deveni efectivă începând cu data de
1 ianuarie a anului următor.
ARTICOLUL 9

Comitetul director va executa bugetul. Conform
prevederilor art. 11, Comitetul director se va asigura că
angajamentele și cheltuielile sunt conforme cu prevederile
bugetare.
ARTICOLUL 10

Transferurile de credite pot fi permise cu scopul de a
modifica sumele pentru acoperirea diferitelor capitole.
Acestea nu trebuie să ducă la crearea de noi capitole
bugetare.
Comitetul director poate face transferuri de credite cu
condiția ca aceste transferuri să nu depășească 10% din
estimarea totală a valorii oricăruia dintre capitolele
respective. Aceste transferuri vor fi raportate, cu justificările
necesare, în secțiunea financiară a Raportului anual.
Transferurile de sume mai mari vor necesita autorizarea
prealabilă a Comitetului financiar.
ARTICOLUL 11

După închiderea perioadei financiare corespunzătoare
unui buget, nicio categorie de obligații financiare nu va mai
fi susținută de către acesta. Obligațiile deosebite pot fi
îndeplinite pentru încă o perioadă de 3 luni.
TEZAUR — CAPITAL DE LUCRU

ARTICOLUL 12

Toate fondurile Biroului vor fi sub controlul Comitetului
director. Nicio cheltuială care depășește 2.500 FF nu va fi
susținută fără aprobarea anterioară a unuia dintre membrii
Comitetului director. Plățile care depășesc 25.000 FF
necesită aprobarea prealabilă a întregului Comitet director.
ARTICOLUL 13

a) Contribuțiile anuale ale guvernelor membre la bugetul
ordinar, astfel cum se specifică în art. 4, vor fi datorate la
data de 1 ianuarie a anului financiar corespunzător. Plata
trebuie să fie punctuală.
b) O notificare a datei la care s-a plătit contribuția
trebuie comunicată Biroului cu promptitudine.
c) Contribuțiile anuale sau părțile din acestea, care nu
au fost plătite înainte de data de 1 ianuarie a anului
financiar următor, vor fi majorate cu o dobândă de 1% din
suma datorată/lună, calculată începând cu acea zi.
ARTICOLUL 14

Un guvern care aderă la Convenție va trebui să își
plătească contribuția pentru întregul an, numai dacă
aderarea devine efectivă înainte de 1 iulie. Dacă aderarea
devine efectivă după acea dată, guvernul respectiv va
trebui să plătească numai jumătate din acea contribuție.
ARTICOLUL 15

Contribuțiile deosebite și dobânzile acumulate vor fi
evidențiate într-un tabel anexat la raportul despre
administrarea financiară, care este înaintat Comitetului
financiar de către Comitetul director.

MONITORUL OFICIAL AL ROMÂNIEI, PARTEA I, Nr. 954/27.XI.2006
ARTICOLUL 16

Suspendarea drepturilor unui guvern membru ca urmare
a prevederilor art. XV din Convenție va fi notificată
respectivului guvern membru de către Comitetul director pe
data de 1 iulie sau imediat după această dată din anul în
care este datorată a treia contribuție anuală. Orice guvern
membru care este astfel privat de drepturile sale de
membru va rămâne dator Biroului cu suma reprezentând
contribuțiile pe 2 ani și dobânda acumulată la data
suspendării.
ARTICOLUL 17

a) Oricărui guvern membru care plătește doar o parte
din contribuția sa i se va acorda un termen de 2 ani
pentru a lichida deficitul, începând cu data primei notificări
a biroului. La terminarea acestei perioade, drepturile și
beneficiile sale ca membru vor fi suspendate, cu excepția
cazului în care suma datorată, inclusiv dobânzile
acumulate, sunt plătite.
b) Suspendarea drepturilor în termenii lit. a) va deveni
efectivă de la data de 1 iulie a anului în care expiră
perioada de 2 ani.

11

administrării financiare în decursul anului financiar anterior.
După ce Comitetul director împreună cu președintele
Comitetului financiar au studiat toate comentariile primite,
Comitetul director va înainta guvernelor membre versiunea
finală a proiectului de raport financiar, împreună cu orice
comentariu al membrilor și al președintelui Comitetului
financiar, pentru aprobarea finală cu o majoritate de două
treimi din numărul voturilor primite într-o perioadă de 3 luni
de la data distribuirii scrisorii prin care solicita aprobare.
În același timp, Comitetul director va oferi informații
asupra valorii proprietăților mobile și imobile ale
Organizației.
ARTICOLUL 21

FONDUL DE REZERVĂ

La Conferință va fi numit un auditor extern de către
Comitetul financiar; mandatul său de activitate va fi de
5 ani, fiind supus confirmării anuale de către Comitetul
financiar. Auditorul extern va verifica lichiditățile din bănci
sau la purtător și bunurile disponibile sau negociabile. El
va asigura ca fondurile să fie repartizate conform
reglementărilor profesionale contabile, ca ele să fie în
conformitate cu directivele Conferinței și ca ele să reflecte
într-o manieră reală rezultatele activității Organizației la
sfârșitul anului.
El va raporta anual asupra conturilor puse la dispoziție
de Comitetul financiar. O copie a Raportului anual al
auditorului extern va fi atașată proiectului de Raport anual
de către Comitetul director pentru membrii Comitetului
financiar.
Acest audit poate fi desfășurat în orice moment.

ARTICOLUL 19

DIZOLVAREA

ARTICOLUL 18

Pentru a asigura stabilitatea financiară a Biroului și
pentru a evita orice dificultăți de tezaurizare, Biroul va
avea la dispoziție un capital de lucru a cărui valoare va
corespunde, la începutul fiecărui an, valorii a nu mai puțin
de jumătate din valoarea contribuțiilor anuale ale guvernelor
membre.

Biroul va avea la dispoziție un fond de rezervă, a cărui
valoare va fi fixată de Conferință. Acest fond este
desemnat exclusiv pentru a permite Organizației să facă
față cheltuielilor extraordinare. Acesta va fi folosit numai în
circumstanțe extraordinare.
CONTROLUL

ARTICOLUL 20

În fiecare an Comitetul director va înainta membrilor
Comitetului financiar, pentru comentarii, un raport asupra

ARTICOLUL 22

În cazul dizolvării, balanța conturilor Organizației va fi
împărțită între guvernele care sunt încă părți la Convenție,
în ziua în care aceasta încetează să mai fie efectivă. Orice
balanță de credit trebuie împărțită între aceste guverne
proporțional cu totalul sumelor cu care au contribuit din
anul 1921. Orice debit din balanță va fi împărțit între
aceste guverne proporțional cu ultimele lor contribuții
anuale.

PREȘEDINTELE ROMÂNIEI

DECRET
privind promulgarea Legii pentru aderarea Guvernului
României la Convenția privind Organizația Hidrografică
Internațională, adoptată la Monaco la 3 mai 1967
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aderarea Guvernului
României la Convenția privind Organizația Hidrografică Internațională,
adoptată la Monaco la 3 mai 1967, și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

TRAIAN BĂSESCU
București, 8 noiembrie 2006.
Nr. 1.265.

12

MONITORUL OFICIAL AL ROMÂNIEI, PARTEA I, Nr. 954/27.XI.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 732
din 24 octombrie 2006

referitoare la excepția de neconstituționalitate a prevederilor art. 47 alin. (4) și art. 60 alin. (1) lit. b)
din Ordonanța Guvernului nr. 43/1997 privind regimul drumurilor
Ioan Vida
Nicolae Cochinescu
Aspazia Cojocaru
Acsinte Gáspar
Kozsokár Gabor
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Gabriela Dragomirescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate
a prevederilor art. 47 alin. (4) și art. 60 alin. (1) lit. b) din
Ordonanța Guvernului nr. 43/1997 privind regimul
drumurilor, excepție ridicată de Societatea Comercială
îModa Mania“ — S.R.L. din Aleșd în Dosarul
nr. 1.313/2005 al Judecătoriei Aleșd.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ridicate,
întrucât apreciază că dispozițiile de lege criticate nu
contravin art. 16 alin. (1) din Constituție, invocat ca fiind
încălcat.
C U R T E A,

având în vedere actele și lucrările dosarului, constată
următoarele:
Prin Încheierea din 14 iunie 2006 pronunțată în Dosarul
nr. 1.313/2005, Judecătoria Aleșd a sesizat Curtea
Constituțională cu excepția de neconstituționalitate a
prevederilor art. 47 alin. (4) și art. 60 alin. (1) lit. b) din
Ordonanța Guvernului nr. 43/1997 privind regimul
drumurilor, excepție ridicată de Societatea Comercială
îModa Mania“ — S.R.L. din Aleșd într-o cauză având ca
obiect plângerea formulată de aceasta împotriva unui
proces-verbal de constatare a contravenției, încheiat în
temeiul textelor de lege criticate.
În motivarea excepției de neconstituționalitate se
susține că art. 47 alin. (4) din Ordonanța Guvernului
nr. 43/1997, republicată, care prevede aplicarea tarifelor de
utilizare pentru ocuparea zonei drumurilor, a podurilor,
pasajelor, viaductelor, tunelurilor, prin amplasarea
supraterană sau subterană a unor construcții, instalații sau
panouri publicitare acceptate de administrația drumurilor,
contravine art. 16 alin. (1) din Constituție, referitor la
egalitatea cetățenilor în fața legii, fără privilegii și fără
discriminări. Neconstituționalitatea textului constă în aceea
că permite îCompaniei naționale de autostrăzi și drumuri
naționale“ să sancționeze, îîn mod abuziv“, îpecuniar, cu
amenzi usturătoare societăți situate chiar în interiorul
localității, pentru simplul fapt că au posibilitatea de a intra
direct pe drumul național“, ceea ce creează o discriminare

evidentă între societățile comerciale cu acces direct la
drumul național și cele cu acces de pe o stradă a localității
respective, precum și în aceea că prevede aplicarea unor
taxe de utilizare, dar nu și îcare sunt aceste tarife“. Cu
privire la dispozițiile art. 60 alin. (1) lit. b) din ordonanță nu
sunt formulate, distinct, critici de neconstituționalitate.
Judecătoria Aleșd apreciază că prin art. 47 alin. (4) și
art. 60 alin. (1) lit. b) din ordonanță nu se creează o
discriminare între societățile comerciale cu acces direct la
drumul național și societățile comerciale care au același
acces de pe o stradă a localității respective, întrucât aceste
dispoziții se aplică îtuturor persoanelor fizice sau juridice
care au acces direct la drumul național și care se folosesc
de beneficiile amplasării construcțiilor pe drumul național,
drum care, conform art. 5 din Ordonanța Guvernului
nr. 43/1997, republicată, ocupă primul loc în ordinea
importanței din punct de vedere funcțional și administrativ
teritorial, cu consecințe în ce privește clientela și vadul
comercial“. Totodată, arată că îprin anexa 4 la Ordinul
nr. 1.702/2005 sunt stabilite tarifele de utilizare a zonei
autostrăzilor și drumurilor naționale în România“.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul consideră că excepția de neconstituționalitate
ridicată este neîntemeiată, întrucât îtextele criticate nu
conțin, în mod vădit, nici o dispoziție de natură să creeze
discriminări ori privilegii — pentru nici o persoană fizică sau
juridică —, respectându-se principiul egalității de tratament
în fața legilor și a autorităților publice“. Consideră că teza întâi
a art. 47 alin. (4) din ordonanța criticată oferă, fără
distincție, conform art. 20—22 din ordonanță, posibilitatea
oricărei categorii de persoane fizice sau juridice de a
ocupa, prin amplasare, zona căilor de comunicație și a
altor bunuri aflate pe domeniul public și administrate de
Compania Națională de Autostrăzi și Drumuri Naționale din
România — S.A., în schimbul unor tarife de utilizare. Se
mai arată că aceste tarife se constituie venit destinat
activității de administrare a bunurilor respective, la dispoziția
administratorilor, astfel că reglementarea este chiar în
sensul prevederilor art. 135 alin. (2) lit. a) din Constituție.
Avocatul Poporului apreciază că dispozițiile ce fac
obiectul excepției sunt constituționale. În acest sens, arată
că art. 47 alin. (4) și art. 60 alin. (1) lit. b) din Ordonanța
Guvernului nr. 43/1997, republicată, înu aduc atingere
principiului egalității cetățenilor în fața legii, întrucât se
aplică tuturor persoanelor aflate în situația reglementată de
ipoteza normei juridice, fără a institui privilegii sau
discriminări pe considerente arbitrare“. Se invocă deciziile
Curții Constituționale nr. 40/1996, nr. 41/1996, precum și

MONITORUL OFICIAL AL ROMÂNIEI, PARTEA I, Nr. 954/27.XI.2006
Decizia Plenului Curții nr. 1/1994. Mai arată că, potrivit
jurisprudenței Curții Constituționale, de exemplu deciziile
nr. 18/1996 și nr. 175/2003, principiul egalității în drepturi
îare în vedere numai cetățenii, nu și persoanele juridice“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile reprezentantului Ministerului
Public, dispozițiile legale criticate, raportate la prevederile
Constituției, precum și Legea nr. 47/1992, reține
următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), precum și ale art. 2, 3, 10
și 29 din Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
art. 47 alin. (4) și art. 60 alin. (1) lit. b) din Ordonanța
Guvernului nr. 43/1997 privind regimul drumurilor,
republicată în Monitorul Oficial al României, Partea I,
nr. 237 din 29 iunie 1998. Art. 60 alin. (1) lit. b) din
ordonanță a fost modificat și completat succesiv, în prezent
prevederile acestuia fiind cuprinse în articolul unic pct. 1 —
referitor la articolul I, punctul 2, alineatul (1) al art. 60 —
din Legea nr. 98/2005 privind aprobarea Ordonanței
Guvernului nr. 21/2005 pentru modificarea Ordonanței
Guvernului nr. 43/1997 privind regimul drumurilor, lege
publicată în Monitorul Oficial al României, Partea I, nr. 387
din 9 mai 2005.
Textele de lege criticate prevăd:
— Art. 47 alin. (4): îPentru ocuparea zonei drumurilor, a
podurilor, pasajelor, viaductelor, tunelurilor, prin amplasarea
supraterană sau subterană a unor construcții, instalații sau
panouri publicitare acceptate de administrația drumurilor, se
aplică tarife de utilizare, care se constituie ca venituri la
dispoziția administratorului, respectiv pentru administrarea,
exploatarea, întreținerea, repararea și modernizarea drumurilor
publice. Se exceptează perceperea de tarife de utilizare de
către administratorii drumului, dacă amplasarea se realizează
pe zonele de protecție unde aceștia nu sunt deținători.
Perceperea și folosirea acestor tarife de utilizare a zonelor de
protecție proprietate privată se realizează de către deținătorul
terenului respectiv.“;
— Art. 60 alin. (1) lit. b): î(1) Constituie contravenții și se
sancționează următoarele fapte: [...]
b) încălcarea prevederilor art. 16 alin. (2), art. 26, 30, art. 32
alin. (2), art. 43, art. 44 alin. (3), art. 46, art. 47 alin. (11) — (5),
ale art. 48, 50, 52 și 53 se sancționează cu amendă de la
30.000.000 lei la 40.000.000 lei, aplicată persoanelor fizice sau
juridice;“.
Autorul excepției consideră că prin textele de lege
menționate sunt încălcate prevederile art. 16 alin. (1) din
Constituție, potrivit cărora îCetățenii sunt egali în fața legii și a
autorităților publice, fără privilegii și fără discriminări“.
Examinând excepția de neconstituționalitate ridicată,
Curtea reține următoarele:

13

În esență, potrivit criticilor de neconstituționalitate
formulate, art. 47 alin. (4) și art. 60 alin. (1) lit. b) din
Ordonanța Guvernului nr. 43/1997 privind regimul drumurilor
stabilesc o discriminare evidentă între societățile comerciale
cu acces direct la drumul național și cele cu acces de pe
o stradă a localității respective și nu prevăd tarifele
aplicabile pentru acest acces, ceea ce permite îCompaniei
naționale de autostrăzi și drumuri naționale“ să
sancționeze, îîn mod abuziv“, îpecuniar, cu amenzi
usturătoare societăți situate chiar în interiorul localității,
pentru simplul fapt că au posibilitatea de a intra direct pe
drumul național“.
Analizând aceste susțineri, Curtea constată că art. 47
alin. (4) din ordonanța criticată prevede că, pentru
ocuparea zonei drumului public prin amplasarea unor
construcții, instalații sau panouri publicitare, administrația
drumurilor aplică tarife de utilizare, iar pentru zona de
protecție proprietate privată perceperea și folosirea acestor
tarife se realizează de către deținătorul terenului respectiv.
Prin urmare, singura distincție pe care acest text de lege o
face este cea referitoare la aplicarea și perceperea
tarifelor, după cum zona ocupată cu construcții aparține
drumului public (situație în care tarifele de utilizare sunt
aplicate de administrația drumurilor și sunt destinate
administrării, exploatării, întreținerii, reparării și modernizării
drumurilor publice) sau protecției private (situație în care
perceperea și folosirea tarifelor de utilizare se efectuează
de către deținătorul terenului respectiv). Rezultă că nici una
din dispozițiile art. 47 alin. (4) din ordonanță, care în opinia
autorului excepției îcreează o discriminare evidentă între
societățile comerciale cu acces direct la drumul național și
cele cu acces de pe o stradă a localității respective“, nu
cuprinde vreo prevedere în sensul căreia îCompania
națională de autostrăzi și drumuri naționale“ sancționează,
îîn mod abuziv“, îpecuniar, cu amenzi usturătoare societăți
situate chiar în interiorul localității, pentru simplul fapt că
au posibilitatea de a intra direct pe drumul național“.
Așadar, Curtea nu poate reține încălcarea art. 16 alin. (1)
din Constituție, referitor la egalitatea cetățenilor în fața legii
și a autorităților publice, fără privilegii și fără discriminări,
chiar dacă aceste prevederi constituționale s-ar aplica și
persoanelor juridice, iar nu numai cetățenilor.
Cât privește susținerea că textul de lege este
neconstituțional întrucât îprevede aplicarea unor taxe de
utilizare“, iar nu și îcare sunt aceste tarife“, adică nu
stabilește cuantumul lor, Curtea constată că aceasta nu
privește un aspect de constituționalitate și, în consecință,
nu o poate examina.
Excepția de neconstituționalitate vizează și art. 60
alin. (1) lit. b) din Ordonanța Guvernului nr. 43/1997,
republicată, în redactarea cuprinsă în Legea nr. 98/2005,
articol care prevede faptele ce constituie contravenții —
între care și încălcarea prevederilor art. 47 alin. (4) — și
se sancționează cu amendă. În realitate, în legătură cu
aceste prevederi de lege nu sunt formulate critici, ci doar
se invocă neconstituționalitatea lor. Întrucât Curtea nu se
poate substitui autorului excepției în motivarea ei, nici
această susținere nu poate fi reținută.

14

MONITORUL OFICIAL AL ROMÂNIEI, PARTEA I, Nr. 954/27.XI.2006

Față de cele de mai sus, în temeiul art. 146 lit. d) și al art. 147 alin. (1) și (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 47 alin. (4) și art. 60 alin. (1) lit. b) din Ordonanța
Guvernului nr. 43/1997 privind regimul drumurilor, excepție ridicată de Societatea Comercială îModa Mania“ — S.R.L.
din Aleșd în Dosarul nr. 1.313/2005 al Judecătoriei Aleșd.
Definitivă și general obligatorie.
Pronunțată în ședința publică din data de 24 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Gabriela Dragomirescu
CURTEA CONSTITUȚIONALĂ

D E C I Z I A Nr. 743
din 26 octombrie 2006

referitoare la excepția de neconstituționalitate a dispozițiilor art. 14, art. 346 alin. 1 și art. 348
din Codul de procedură penală
Ioan Vida
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Marinela Mincă
Marieta Safta

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 14, art. 346 alin. 1 și art. 348
din Codul de procedură penală, excepție ridicată de Anca
Felicia Vlad în Dosarul nr. 37.383/3/2005 al Curții de Apel
București — Secția I penală.
La apelul nominal răspunde pentru autoarea excepției
avocat Claudiu Purcărescu, iar pentru partea Bogdan
Cristian Tomescu, avocat Nicolae Giurumescu. Lipsesc
celelalte părți, față de care procedura de citare este legal
îndeplinită.
Având cuvântul, reprezentantul autoarei excepției solicită
admiterea excepției de neconstituționalitate așa cum a fost
formulată, reiterând argumentele expuse în concluziile
scrise depuse la dosarul cauzei.
Reprezentantul părții Bogdan Cristian Tomescu solicită
respingerea excepției ca neîntemeiată.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că textele de lege criticate nu încalcă
dispozițiile constituționale invocate.
C U R T E A,

având în vedere actele și lucrările dosarului, reține
următoarele:
Prin Încheierea din 26 aprilie 2006, pronunțată în
Dosarul nr. 37.383/3/2005, Curtea de Apel București —
Secția I penală a sesizat Curtea Constituțională cu
excepția de neconstituționalitate a dispozițiilor art. 14,
art. 346 alin. 1 și art. 348 din Codul de procedură penală,
excepție ridicată de Anca Felicia Vlad în dosarul menționat.

În motivarea excepției de neconstituționalitate se
susține, în esență, că textele de lege criticate îcreează
posibilitatea ca instanța penală să soluționeze latura civilă
indiferent de complexitatea acesteia, neavând la dispoziție
mecanismele procedurii civile specifice unei acțiuni civile,
situație în care se încalcă dreptul la un proces echitabil
față de persoanele care nu au fost subiecți activi ai
infracțiunii“. Se arată în acest sens că îdispozițiile
procedural-penale permit soluționarea laturii civile conform
dispozițiilor legii civile, dar cu aplicarea procedurii penale“,
ale cărei mecanisme sunt îimproprii și insuficiente pentru a
soluționa în mod echitabil latura civilă“. Astfel, îinstanța
penală care a condamnat inculpatul în lumina specializării
penale, va tinde la repararea în natură a prejudiciului
suferit […], prejudiciind involuntar celelalte părți ce nu au
fost subiecți ai infracțiunii, în speță terțul subdobânditor de
bună-credință. Instanța penală va avea în mod inconștient
o atitudine permisivă și favorizantă față de partea vătămată
care s-a constituit parte civilă“, astfel încât, îdacă terțul
dobânditor nu a fost subiect activ al infracțiunii, acesta fiind
introdus în cauză numai pentru soluționarea laturii civile,
este evident că posibilitatea lui de a-și exercita drepturile
și de a-și apăra interesele este mult diminuată în procesul
penal“. Totodată se arată că, în cadrul procesului penal,
judecata se face de o instanță penală specializată în mod
deosebit pe probleme de drept penal, care nu se poate
îapleca în profunzime asupra instituției nulității actului civil“.
Curtea de Apel București — Secția I penală apreciază
că excepția de neconstituționalitate este neîntemeiată. Se
arată că exercitarea acțiunii civile în procesul penal, cât și
la instanța civilă este guvernată de principiul disponibilității,
opțiunea aparținând persoanei care exercită acțiunea.
Indiferent de calea aleasă, nu se poate susține că se
aduce atingere proprietății private sau dreptului la un
proces echitabil. Totodată se arată că judecarea celor două
acțiuni împreună sau judecarea lor separată constituie
aspecte ale procedurii de judecată pe care legiuitorul este
liber să le reglementeze în conformitate cu dispozițiile
constituționale.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,

MONITORUL OFICIAL AL ROMÂNIEI, PARTEA I, Nr. 954/27.XI.2006
Guvernului și Avocatului Poporului, pentru a-și exprima
punctele de vedere asupra excepției de neconstituționalitate.
Guvernul, referindu-se și la jurisprudența Curții
Constituționale, apreciază că excepția de neconstituționalitate este neîntemeiată.
Avocatul Poporului consideră că excepția de
neconstituționalitate este neîntemeiată. Arată că nu poate fi
reținută critica textelor de lege ce fac obiectul excepției în
raport cu normele constituționale și din Convenția pentru
apărarea drepturilor omului și a libertăților fundamentale,
care consacră dreptul la un proces echitabil, întrucât prin
soluționarea de către aceeași instanță atât a acțiunii
penale, cât și a celei civile se asigură o mai promptă,
temeinică și completă aflare a adevărului, prin aprecierea
unitară a probelor, precum și evitarea pronunțării unei
hotărâri contradictorii. În opinia Avocatului Poporului, este
nefondată și critica acelorași texte de lege în raport cu
normele constituționale referitoare la dreptul de proprietate
privată, câtă vreme obligația de despăgubire, instituită de
lege în sarcina persoanei care a cauzat prejudiciul, este o
garanție legală a dreptului de proprietate.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și Legea nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate îl constituie
art. 14, art. 346 alin. 1 și art. 348 din Codul de procedură
penală, având următorul cuprins:
— Art. 14: (Obiectul și exercitarea acțiunii civile):
îAcțiunea civilă are ca obiect tragerea la răspundere civilă a
inculpatului, precum și a părții responsabile civilmente.
Acțiunea civilă poate fi alăturată acțiunii penale în cadrul
procesului penal, prin constituirea persoanei vătămate ca parte
civilă.
Repararea pagubei se face potrivit dispozițiilor legii civile:
a) în natură, prin restituirea lucrului, prin restabilirea situației
anterioare săvârșirii infracțiunii, prin desființarea totală ori
parțială a unui înscris și prin orice alt mijloc de reparare;
b) prin plata unei despăgubiri bănești, în măsura în care
repararea în natură nu este cu putință.
De asemenea, se acordă despăgubiri bănești pentru folosul
de care a fost lipsită partea civilă.
Acțiunea civilă poate avea ca obiect și tragerea la
răspundere civilă pentru repararea daunelor morale, potrivit
legii civile.“;
— Art. 346 (Rezolvarea acțiunii civile) alin. 1: îÎn caz de
condamnare, achitare sau încetare a procesului penal, instanța
se pronunță prin aceeași sentință și asupra acțiunii civile.“;
— Art. 348: (Rezolvarea separată a acțiunii civile):
îInstanța, chiar dacă nu există constituire de parte civilă, se

15

pronunță asupra reparării pagubei materiale și a daunelor
morale în cazurile prevăzute în art. 17, iar în celelalte cazuri
numai cu privire la restituirea lucrului, desființarea totală sau
parțială a unui înscris și restabilirea situației anterioare
săvârșirii infracțiunii.“
Dispozițiile constituționale pretins încălcate sunt cuprinse în
art. 21 alin. (3) privind dreptul la un proces echitabil, în art. 44
privind dreptul de proprietate privată și în art. 20 alin. (1)
referitoare la tratatele internaționale privind drepturile omului.
Se invocă, de asemenea, art. 6 din Convenția pentru
apărarea drepturilor omului și a libertăților fundamentale,
privind dreptul la un proces echitabil.
Examinând excepția de neconstituționalitate astfel cum a
fost ridicată, Curtea constată că, în realitate, autoarea
excepției își întemeiază susținerile de neconstituționalitate a
textelor de lege criticate pe compararea procedurii și a
modului de soluționare a acțiunii civile în cadrul procesului
penal cu soluționarea acesteia în cadrul procesului civil. În
opinia sa, spre deosebire de procesul civil, procesul penal
nu asigură părților aceleași mijloace procesuale și nici
posibilitatea unei examinări la fel de competente a laturii
civile, câtă vreme aceasta se realizează de o instanță
specializată în drept penal. Apreciază că, din aceste
motive, textele de lege criticate, referitoare la exercitarea
acțiunii civile în procesul penal, încalcă dreptul la un
proces echitabil, precum și dreptul de proprietate privată.
Asemenea critici nu pot fi reținute. Curtea
Constituțională a statuat în jurisprudența sa, de exemplu în
Decizia nr. 495 din 16 noiembrie 2004, publicată în
Monitorul Oficial al României, Partea I, nr. 63 din
19 ianuarie 2005, că examinarea constituționalității unui text
de lege are în vedere compatibilitatea acestui text cu
dispozițiile constituționale pretins încălcate, iar nu
compararea mai multor prevederi legale între ele și
raportarea concluziei ce ar rezulta din această comparație
la dispoziții ori principii ale Constituției. Procedându-se
altfel, s-ar ajunge inevitabil la concluzia că, deși fiecare
dintre dispozițiile legale este constituțională, numai
coexistența lor ar pune în discuție constituționalitatea uneia
dintre ele. Cu atât mai mult, examinarea constituționalității
unor texte de lege nu se poate realiza prin compararea
normelor ce reglementează procedura de judecată în
materie civilă și procedura de judecată în materie penală,
astfel cum solicită autoarea excepției, în motivarea
acesteia.
De altfel, nu poate fi reținută nicio contradicție între textele
de lege criticate și drepturile fundamentale invocate, întrucât
aceste texte dau expresie dreptului părților la un proces
echitabil, prin asigurarea posibilității persoanei vătămate prin
săvârșirea unei infracțiuni de a obține, în cadrul aceluiași
proces, repararea pagubei suferite. De asemenea, obligația
de despăgubire, instituită de lege în sarcina persoanei care a
cauzat prejudiciul, este o garanție legală a dreptului de
proprietate, în lipsa căreia averea unei persoane, ce
constituie obiectul acestui drept, ar fi la discreția oricui, ceea
ce înseamnă însăși negarea dreptului respectiv.
În plus, partea vătămată are posibilitatea de a opta, în
vederea valorificării pretențiilor sale civile, între exercitarea
acțiunii civile în cadrul procesului penal și exercitarea
acesteia în afara procesului penal, la instanța civilă, astfel
încât nu se poate susține încălcarea, prin textele de lege
criticate, a dreptului acesteia la un proces echitabil.

16

MONITORUL OFICIAL AL ROMÂNIEI, PARTEA I, Nr. 954/27.XI.2006

Pentru considerentele mai sus arătate, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 alin. (1) și (6) din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 14, art. 346 alin. 1 și art. 348 din Codul de
procedură penală, excepție ridicată de Anca Felicia Vlad în Dosarul nr. 37.383/3/2005 al Curții de Apel București —
Secția I penală.
Definitivă și general obligatorie.
Pronunțată în ședința publică din data de 26 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

CURTEA CONSTITUȚIONALĂ

D E C I Z I A Nr. 745
din 26 octombrie 2006

referitoare la excepția de neconstituționalitate a dispozițiilor art. 132 alin. (3) din Legea nr. 31/1990
privind societățile comerciale și a prevederilor art. 29 alin. (6) teza întâi din Legea nr. 47/1992
privind organizarea și funcționarea Curții Constituționale
Ioan Vida
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Tudorel Toader
Ion Tiucă
Irina Loredana Gulie

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a prevederilor art. 132 alin. (3) din Legea
nr. 31/1990 privind societățile comerciale, precum și a
dispozițiilor art. 29 alin. (6) din Legea nr. 47/1992 privind
organizarea și funcționarea Curții Constituționale, excepție
ridicată de Societatea Comercială îUton“ — S.A. din Onești
în Dosarul nr. 675/2006 al Curții de Apel Bacău — Secția
comercială și de contencios administrativ.
La apelul nominal lipsesc părțile. Procedura de citare
este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, invocând în acest sens jurisprudența Curții
Constituționale în materie.
C U R T E A,

având în vedere actele și lucrările dosarului, constată
următoarele:

Prin Încheierea din 27 aprilie 2006, pronunțată în
Dosarul nr. 675/2006, Curtea de Apel Bacău — Secția
comercială și de contencios administrativ a sesizat Curtea
Constituțională cu excepția de neconstituționalitate a
prevederilor art. 132 alin. (3) din Legea nr. 31/1990 privind
societățile comerciale, precum și a dispozițiilor art. 29
alin. (6) din Legea nr. 47/1992 privind organizarea și
funcționarea Curții Constituționale. Excepția a fost ridicată
de Societatea Comercială îUton“ — S.A. din Onești.
În motivarea excepției de neconstituționalitate se
susține că prevederile art. 132 alin. (3) din Legea
nr. 31/1990 contravin dispozițiilor constituționale cuprinse în
art. 45 — Libertatea economică și art. 135 — Economia,
deoarece creează o stare de nesiguranță a acționarilor în
ceea ce privește funcționarea normală a unei societăți
comerciale, prin aceea că orice hotărâre a adunării
generale a acționarilor poate fi desființată oricând, pentru
motive de nulitate absolută, cu consecința desființării tuturor
actelor subsecvente acesteia.
În ceea ce privește art. 29 alin. (6) teza întâi din Legea
nr. 47/1992, se arată că acestea contravin dispozițiilor
art. 146 lit. d) din Constituție, în temeiul cărora Curtea
Constituțională este singura competentă să se pronunțe
asupra excepțiilor de neconstituționalitate.
Curtea de Apel Bacău — Secția comercială și de
contencios administrativ apreciază că excepția de
neconstituționalitate este neîntemeiată.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului

MONITORUL OFICIAL AL ROMÂNIEI, PARTEA I, Nr. 954/27.XI.2006
Poporului, pentru a-și exprima punctele de vedere asupra
excepției de neconstituționalitate.
Guvernul consideră că excepția de neconstituționalitate
este neîntemeiată.
Avocatul Poporului apreciază că textele de lege
criticate sunt constituționale.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de neconstituționalitate.
Obiectul excepției de neconstituționalitate, potrivit
motivării acesteia, îl reprezintă prevederile art. 132 alin. (3)
din Legea nr. 31/1990 privind societățile comerciale,
republicată în Monitorul Oficial al României, Partea I,
nr. 1.066 din 17 noiembrie 2004, precum și dispozițiile
art. 29 alin. (6) teza întâi din Legea nr. 47/1992 privind
organizarea și funcționarea Curții Constituționale,
republicată în Monitorul Oficial al României, Partea I,
nr. 643 din 16 iulie 2004, potrivit cărora:
— Art. 132 alin. (3) din Legea nr. 31/1990: îCând se
invocă motive de nulitate absolută, dreptul la acțiune este
imprescriptibil, iar cererea poate fi formulată și de orice
persoană interesată.“;
— Art. 29 alin. (6) teza întâi din Legea nr. 47/1992:
îDacă excepția este inadmisibilă, fiind contrară prevederilor
alin. (1), (2) sau (3), instanța respinge printr-o încheiere
motivată cererea de sesizare a Curții Constituționale. (...)“
Prevederile legale criticate sunt considerate a fi contrare
dispozițiilor constituționale cuprinse în art. 21 — Accesul
liber la justiție, art. 24 — Dreptul la apărare, art. 44
alin. (1) și (2) privind garantarea și ocrotirea proprietății
private și a dreptului de proprietate privată, art. 45 —
Libertatea economică, art. 53 — Restrângerea exercițiului
unor drepturi sau al unor libertăți, art. 57 — Exercitarea
drepturilor și a libertăților, art. 124 — Înfăptuirea justiției,
art. 135 — Economia și art. 146 lit. d) privind atribuția
Curții Constituționale de a hotărî asupra excepțiilor de
neconstituționalitate privind legile și ordonanțele.
Analizând excepția de neconstituționalitate, Curtea
constată următoarele:
I. Prevederile art. 132 alin. (3) din Legea nr. 31/1990
au mai fost supuse controlului de constituționalitate, prin
raportare la aceleași dispoziții constituționale invocate și în
prezenta cauză și cu o motivare similară.
Astfel, prin Decizia nr. 370 din 4 mai 2006, publicată în
Monitorul Oficial al României, Partea I, nr. 466 din 30 mai
2006, Curtea a respins excepția și a statuat că prevederile
legale criticate nu contravin dispozițiilor art. 21 alin. (3) din
Constituție privind dreptul la un proces echitabil, ci,
dimpotrivă, sunt în deplină conformitate cu art. 21 alin. (1)

17

din Legea fundamentală, asigurând posibilitatea oricărei
persoane interesate de a se adresa justiției atunci când se
încalcă dispozițiile imperative ale legii.
În ceea ce privește susținerile autoarei excepției, în
prezenta cauză, privind îngrădirea dreptului de proprietate
al acționarilor unei societăți comerciale și a libertății
economice, în general, prin exercitarea unor acțiuni
abuzive, Curtea a constatat că nu poate fi reținută nicio
contradicție între textul de lege criticat și dispozițiile art. 44
alin. (1) teza întâi și ale art. 45 din Constituție, deoarece
instanța de judecată decide asupra legalității și temeiniciei
acțiunilor în justiție, fiind astfel ocrotite, prin lege, numai
interesele legitime.
Argumentele ce au stat la baza respingerii ca
neîntemeiată a excepției de neconstituționalitate sunt
valabile și în prezenta cauză, neintervenind elemente noi
de natură a determina o reconsiderare a jurisprudenței
Curții Constituționale.
De asemenea, în prezenta cauză, autoarea excepției
invocă și încălcarea dispozițiilor constituționale cuprinse în
art. 24 — Dreptul la apărare, art. 53 — Restrângerea
exercițiului unor drepturi sau al unor libertăți, art. 57 —
Exercitarea drepturilor și a libertăților, art. 124 —
Înfăptuirea justiției, fără a arăta în ce constă contrarietatea
dintre textul de lege criticat și dispozițiile din Legea
fundamentală.
Curtea constată că prevederile legale criticate, instituind
o consacrare legală a regimului juridic al nulității absolute,
prin legitimarea procesuală activă a oricărei persoane
interesate de a ataca hotărârea adunării generale a
acționarilor, atunci când prin aceasta se încalcă o
dispoziție legală imperativă de interes public, nu contravin
sub niciun aspect dispozițiilor constituționale invocate.
II. Referitor la excepția de neconstituționalitate a
prevederilor art. 29 alin. (6) teza întâi din Legea
nr. 47/1992, Curtea constată că s-a mai pronunțat prin mai
multe decizii asupra acestui text de lege, prin raportare la
aceleași dispoziții din Legea fundamentală invocate și în
prezenta cauză. Astfel, prin Decizia nr. 323 din 18 aprilie
2006, publicată în Monitorul Oficial al României, Partea I,
nr. 392 din 8 mai 2006, a statuat că prevederile art. 29
alin. (6) din Legea nr. 47/1992 sunt norme de procedură
pe care instanța în fața căreia a fost invocată excepția de
neconstituționalitate este obligată să le aplice în vederea
selectării doar a acelor excepții care, potrivit legii, pot face
obiectul controlului de constituționalitate exercitat de Curtea
Constituțională, ca unică autoritate de jurisdicție
constituțională. Această procedură nu permite însă instanței
judecătorești să respingă sau să admită excepția de
neconstituționalitate, ci doar să se pronunțe asupra
oportunității sesizării Curții Constituționale cu soluționarea
acesteia, cum, de altfel, a procedat instanța de judecată și
în prezenta cauză.
Neintervenind elemente noi care să conducă la o
reconsiderare a jurisprudenței Curții, soluția și
considerentele pronunțate în decizia menționată își mențin
valabilitatea și în prezenta cauză.

18

MONITORUL OFICIAL AL ROMÂNIEI, PARTEA I, Nr. 954/27.XI.2006

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 132 alin. (3) din Legea nr. 31/1990 privind societățile
comerciale și a prevederilor art. 29 alin. (6) teza întâi din Legea nr. 47/1992 privind organizarea și funcționarea Curții
Constituționale, excepție ridicată de Societatea Comercială îUton“ — S.A. din Onești în Dosarul nr. 675/2006 al Curții de
Apel Bacău — Secția comercială și de contencios administrativ.
Definitivă și general obligatorie.
Pronunțată în ședința publică din data de 26 octombrie 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Gulie

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea Ordonanței de urgență a Guvernului nr. 12/1998 privind transportul
pe căile ferate române și reorganizarea Societății Naționale a Căilor Ferate Române
Având în vedere necesitatea stringentă de aplicare imediată a măsurilor de redresare financiară a societăților
feroviare care, din cauza creanțelor, înregistrează obligații de plată neachitate pentru care s-au blocat conturile bancare
și s-au instituit titluri executorii, executându-se chiar bunuri care concură la siguranța circulației feroviare, prin neluarea
unei măsuri urgente de redresare financiară, nu se mai pot efectua lucrări de întreținere și reparare a infrastructurii
feroviare, fapt ce conduce la închiderea circulației feroviare din cauza imposibilității desfășurării traficului feroviar în
parametri de siguranță a circulației,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Articolul 21 1 din Ordonanța de urgență a
Guvernului nr. 12/1998 privind transportul pe căile ferate
române și reorganizarea Societății Naționale a Căilor Ferate
Române, republicată în Monitorul Oficial al României,
Partea I, nr. 834 din 9 septembrie 2004, cu modificările și
completările ulterioare, se modifică și va avea următorul
cuprins:
îArt. 21 1 . — Costurile anuale de funcționare a
infrastructurii feroviare publice din România se stabilesc de
către compania care administrează infrastructura feroviară,
pe baza traficului contractat cu operatorii feroviari, a
normativelor tehnice de întreținere și reparație a

infrastructurii feroviare și a proiectelor de reabilitare și/sau
de modernizare a infrastructurii.“
Art. II. — Prin derogare de la prevederile art. 5 alin. (4)
din Ordonanța de urgență a Guvernului nr. 12/1998 privind
transportul pe căile ferate române și reorganizarea
Societății Naționale a Căilor Ferate Române, republicată în
Monitorul Oficial al României, Partea I, nr. 834 din
9 septembrie 2004, cu modificările și completările ulterioare,
pentru anul 2006, cota de profit care se adaugă la
diferențele dintre tarifele stabilite pentru transportul feroviar
de călători și costurile reale de transport nu poate fi mai
mare de 25%.

PRIM-MINISTRU

CĂLIN POPESCU-TĂRICEANU
Contrasemnează:
p. Ministrul transporturilor, construcțiilor și turismului,
Constantin Dascălu,
secretar de stat
Ministrul finanțelor publice,
Sebastian Teodor Gheorghe Vlădescu
București, 22 noiembrie 2006.
Nr. 92.

MONITORUL OFICIAL AL ROMÂNIEI, PARTEA I, Nr. 954/27.XI.2006

19

GUVERNUL ROMÂNIEI

HOTĂRÂRE
pentru aprobarea efectuării concedierilor colective în baza prevederilor Ordonanței de urgență
a Guvernului nr. 8/2003 privind stimularea procesului de restructurare, reorganizare și privatizare
a unor societăți naționale, companii naționale și societăți comerciale cu capital majoritar de stat,
precum și a societăților comerciale și regiilor autonome subordonate autorităților administrației
publice locale, de către Societatea Comercială îRulmentul“ — S.A. Brașov
În temeiul art. 108 din Constituția României, republicată, și al art. 6 alin. (2) din Ordonanța de urgență a
Guvernului nr. 8/2003 privind stimularea procesului de restructurare, reorganizare și privatizare a unor societăți naționale,
companii naționale și societăți comerciale cu capital majoritar de stat, precum și a societăților comerciale și regiilor
autonome subordonate autorităților administrației publice locale, aprobată cu modificări și completări prin Legea
nr. 569/2003, cu modificările și completările ulterioare,
Guvernul României adoptă prezenta hotărâre.
Articol unic. — Se aprobă efectuarea concedierilor
colective pentru un număr de 600 de salariați, în baza
prevederilor Ordonanței de urgență a Guvernului nr. 8/2003
privind stimularea procesului de restructurare, reorganizare
și privatizare a unor societăți naționale, companii naționale
și societăți comerciale cu capital majoritar de stat, precum

și a societăților comerciale și regiilor autonome subordonate
autorităților administrației publice locale, aprobată cu
modificări și completări prin Legea nr. 569/2003, cu
modificările și completările ulterioare, de către Societatea
Comercială îRulmentul“ — S.A. Brașov, aflată în portofoliul
Autorității pentru Valorificarea Activelor Statului.

PRIM-MINISTRU

CĂLIN POPESCU-TĂRICEANU
Contrasemnează:
Șeful Cancelariei Primului-Ministru,
Ion-Mircea Plângu
Președintele Autorității pentru Valorificarea Activelor Statului,
Teodor Atanasiu
Ministrul finanțelor publice,
Sebastian Teodor Gheorghe Vlădescu
București, 22 noiembrie 2006.
Nr. 1.659.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind reguli de ofertare pe piața de echilibrare
În temeiul art. 9 alin. (2), (6) și (7), al art. 11 alin. (1) și alin. (2) lit. a) și i) din Legea energiei electrice
nr. 318/2003, al secțiunilor 6 și 7 din Codul comercial al pieței angro de energie electrică, aprobat prin Ordinul
președintelui Autorității Naționale de Reglementare în Domeniul Energiei nr. 25/2004,
având în vedere referatul de aprobare redactat de Departamentul pieței de energie și în conformitate cu prevederile
procesului-verbal al ședinței Comitetului de reglementare al Autorității Naționale de Reglementare în Domeniul Energiei din
data de 20 noiembrie 2006,
președintele Autorității Naționale de Reglementare în Domeniul Energiei emite următorul ordin:
Art. 1. — Prețurile din ofertele zilnice pe piața de
echilibrare se limitează astfel:
a) diferența dintre cel mai mare preț din oferta zilnică
pe perioada unei zile de livrare și cel mai mic preț din

oferta zilnică pe perioada aceleiași zile de livrare, pentru
fiecare unitate dispecerizabilă/consumator dispecerizabil,
este de maximum 60 lei/MWh;

20

MONITORUL OFICIAL AL ROMÂNIEI, PARTEA I, Nr. 954/27.XI.2006

b) cel mai mare preț din oferta zilnică pe piața de
echilibrare corespunzătoare reglajului de creștere de putere
se limitează superior la 350 lei/MWh, pe fiecare interval de
dispecerizare.
Art. 2. — (1) În momentul primirii fiecărei oferte zilnice,
operatorul pieței de echilibrare verifică respectarea
cerințelor prevăzute la art. 1 și informează participantul la
piața de echilibrare referitor la acceptarea sau respingerea
ei.
(2) Oferta zilnică respinsă inițial, care nu este corectată
în limita de timp reglementară, este respinsă definitiv și
este tratată ca în situația în care nu ar fi fost trimisă.
Art. 3. — Prezentul ordin se publică în Monitorul Oficial
al României, Partea I, și intră în vigoare la data de
1 decembrie 2006.
Art. 4. — La data intrării în vigoare a prezentului ordin
se abrogă:

a) Ordinul președintelui Autorității Naționale de
Reglementare în Domeniul Energiei nr. 44/2005 privind
limitarea prețurilor de ofertare pe piața de echilibrare,
publicat în Monitorul Oficial al României, Partea I, nr. 1.037
din 22 noiembrie 2005;
b) Decizia președintelui Autorității Naționale de
Reglementare în Domeniul Energiei privind reguli de
ofertare pe piața de echilibrare.
Art. 5. — Participanții la piața de energie electrică,
precum și Compania Națională de Transport al Energiei
Electrice îTranselectrica“ — S.A. duc la îndeplinire
prevederile prezentului ordin.
Art. 6. — Departamentele de specialitate din cadrul
Autorității Naționale de Reglementare în Domeniul Energiei
vor urmări respectarea prevederilor prezentului ordin.

Președintele Autorității Naționale
de Reglementare în Domeniul Energiei,
Nicolae Opriș

București, 20 noiembrie 2006.
Nr. 33.

MINISTERUL AFACERILOR EXTERNE

ORDIN
pentru publicarea Poziției comune a Consiliului
Uniunii Europene 2004/487/PESC privind măsuri
restrictive suplimentare impuse Liberiei
În baza art. 3 din Legea nr. 206/2005 privind punerea în aplicare a
unor sancțiuni internaționale,
în temeiul art. 4 alin. (5) din Hotărârea Guvernului nr. 100/2004 privind
organizarea și funcționarea Ministerului Afacerilor Externe, cu modificările și
completările ulterioare,
ministrul afacerilor externe emite prezentul ordin.
Articol unic. — Se dispune publicarea în Monitorul Oficial al României,
Partea I, a Poziției comune a Consiliului Uniunii Europene 2004/487/PESC*)
privind măsuri restrictive suplimentare impuse Liberiei.
Ministrul afacerilor externe,
Mihai Răzvan Ungureanu
București, 15 septembrie 2006.
Nr. 1.406.

*) Poziția comună este reprodusă în facsimil.

MONITORUL OFICIAL AL ROMÂNIEI, PARTEA I, Nr. 954/27.XI.2006

21

22

MONITORUL OFICIAL AL ROMÂNIEI, PARTEA I, Nr. 954/27.XI.2006

MONITORUL OFICIAL AL ROMÂNIEI, PARTEA I, Nr. 954/27.XI.2006

23

24

MONITORUL OFICIAL AL ROMÂNIEI, PARTEA I, Nr. 954/27.XI.2006

MONITORUL OFICIAL AL ROMÂNIEI, PARTEA I, Nr. 954/27.XI.2006

25

MINISTERUL FINANȚELOR PUBLICE

ORDIN
pentru modificarea Ordinului ministrului finanțelor publice nr. 870/2005
privind Registrul de evidență fiscală
În temeiul art. 11 alin. (5) din Hotărârea Guvernului nr. 208/2005 privind organizarea și funcționarea Ministerului
Finanțelor Publice și a Agenției Naționale de Administrare Fiscală, cu modificările și completările ulterioare,
în baza dispozițiilor pct. 15 din normele metodologice de aplicare a prevederilor titlului II din Codul fiscal,
aprobate prin Hotărârea Guvernului nr. 44/2004, cu modificările și completările ulterioare,
ministrul finanțelor publice emite următorul ordin:
Art. I. — Articolul 12 din Ordinul ministrului finanțelor
publice nr. 870/2005 privind Registrul de evidență fiscală,
publicat în Monitorul Oficial al României, Partea I, nr. 549
din 28 iunie 2005, cu completările ulterioare, se modifică și
va avea următorul cuprins:
îArt. 12. — (1) Prin derogare de la prevederile art. 1
alin. (1), contribuabilii înregistrați ca plătitori de impozit pe
profit pot ține Registrul de evidență fiscală în formă
electronică, cu respectarea modelului și conținutului
prevăzute în anexa nr. 1 la prezentul ordin.

(2) Derogarea se acordă conform competențelor de
către direcțiile generale ale finanțelor publice județene și a
municipiului București și Direcția generală de administrare
a marilor contribuabili, cu respectarea condițiilor prevăzute
la lit. G și H din anexa nr. 1 la Ordinul ministrului
finanțelor publice nr. 1.850/2004 privind registrele și
formularele financiar-contabile.“
Art. II. — Prezentul ordin va fi publicat în Monitorul
Oficial al României, Partea I.

Ministrul finanțelor publice,
Sebastian Teodor Gheorghe Vlădescu
București, 6 noiembrie 2006.
Nr. 1.857.

MINISTERUL FINANȚELOR PUBLICE

ORDIN
privind organizarea și funcționarea biroului central înființat pentru transmiterea pe cale electronică
a informațiilor în domeniul recuperării creanțelor statelor membre ale Uniunii Europene
În temeiul prevederilor art. 11 alin. (5) din Hotărârea Guvernului nr. 208/2005 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările și completările ulterioare,
în baza prevederilor art. 17424 alin. (1) din Ordonanța Guvernului nr. 92/2003 privind Codul de procedură fiscală,
republicată, cu modificările și completările ulterioare,
ministrul finanțelor publice emite următorul ordin:
Art. 1. — (1) Biroul central înființat potrivit prevederilor
art. 17424 alin. (1) din Ordonanța Guvernului nr. 92/2003
privind Codul de procedură fiscală, republicată, cu
modificările și completările ulterioare, se organizează și
funcționează în cadrul Autorității Naționale a Vămilor sub
denumirea Biroul central pentru recuperarea creanțelor statelor
membre, în scopul transmiterii și/sau primirii pe cale
electronică a informațiilor privind acordarea asistenței pentru
recuperarea în România a unor creanțe stabilite într-un alt
stat membru al Uniunii Europene, precum și pentru
recuperarea într-un alt stat membru al Uniunii Europene a
creanțelor stabilite în România.
(2) Pentru Biroul central pentru recuperarea creanțelor
statelor membre, denumit în continuare Biroul central,
Autoritatea Națională a Vămilor va stabili tipul de
compartiment, numărul funcțiilor publice necesare și
atribuțiile acestuia, va lua măsuri pentru integrarea sa în
structura organizatorică proprie și va asigura condițiile
pentru ca acest compartiment să fie funcțional până la data
aderării României la Uniunea Europeană.

Art. 2. — (1) Pentru a asigura transmiterea și/sau
primirea pe cale electronică a informațiilor între autoritățile
competente din România și birourile centrale din alte state
membre, Biroul central este conectat la rețeaua CCN/CSI.
(2) Rețeaua CCN/CSI reprezintă platforma comună
bazată pe rețeaua comună de comunicații (CCN) și pe
interfața sistemului comun (CSI), dezvoltate de Comunitatea
Europeană pentru a asigura toate transmisiile pe cale
electronică între autoritățile competente în domeniul vamal
și fiscal.
(3) Cheltuielile determinate de conectarea Biroului
central la rețeaua CCN/CSI și pentru asigurarea aplicațiilor
informatice necesare pentru transmiterea pe cale
electronică a informațiilor de la Biroul central către statele
membre și către Comisia Europeană, precum și de la
birourile de legătură către Biroul central se suportă din
bugetul Autorității Naționale a Vămilor.
Art. 3. — (1) Informațiile prevăzute la art. 1 alin. (1) nu
pot fi furnizate decât persoanelor autorizate prevăzute la
art. 174 10 din Ordonanța Guvernului nr. 92/2003,

26

MONITORUL OFICIAL AL ROMÂNIEI, PARTEA I, Nr. 954/27.XI.2006

republicată, cu modificările și completările ulterioare, și pot
fi utilizate în cursul procedurilor judiciare sau administrative
inițiate pentru recuperarea creanțelor prevăzute la art. 1742
din același act normativ.
(2) Persoanele acreditate corespunzător de Autoritatea
de acreditare de securitate a Comisiei pot avea acces la
informațiile în cauză doar în măsura în care acest lucru
este necesar pentru întreținerea și dezvoltarea rețelei
CCN/CSI.
Art. 4. — (1) Biroul central va informa Comisia
Europeană și statele membre cu privire la denumirea și
adresa autorităților competente în România pentru aplicarea
prevederilor cap. XIII îAspecte internaționale“ din titlul VIII
al Ordonanței Guvernului nr. 92/2003, republicată, cu
modificările și completările ulterioare.
(2) În ceea ce privește creanțele pentru care în
România sunt competente autoritățile administrației publice
locale, informarea către Comisia Europeană și statele
membre va face referire generică la aceste autorități și se
va comunica adresa Biroului central, urmând ca informațiile
și documentele privind acordarea asistenței să fie
transmise, respectiv primite de aceste autorități către/de la
autoritățile competente ale altui stat membru prin
intermediul Biroului central.
Art. 5. — Biroul central va transmite Comisiei Europene,
până la data de 15 martie a fiecărui an, pe cale
electronică, o informare asupra numărului de cereri de

informații, de comunicare și de recuperare trimise și primite
de autoritățile competente din România în anul precedent,
asupra cuantumului creanțelor vizate și asupra sumelor
recuperate, întocmită potrivit modelului prevăzut în anexă,
pe baza datelor primite în acest scop de la autoritățile
competente prevăzute la art. 174 3 din Ordonanța
Guvernului nr. 92/2003, republicată, cu modificările și
completările ulterioare. Anexa face parte integrantă din
prezentul ordin.
Art. 6. — Prezentul ordin intră în vigoare la data
publicării în Monitorul Oficial al României, Partea I, cu
excepția art. 3, 4 și 5, care intră în vigoare la data de
1 ianuarie 2007.
Prezentul ordin transpune art. 19 și 25 din Directiva
Consiliului 76/308/CEE privind asistența mutuală în materie
de recuperare a creanțelor privind anumite cotizații,
drepturi, taxe și alte măsuri, publicată în Jurnalul Oficial al
Comunităților Europene nr. L 073 din 19 martie 1976,
amendată prin Directiva Consiliului 79/1071/CEE și Directiva
Consiliului 2001/44/CE, precum și art. 2 alin. (2), art. 22,
art. 23 alin. (2), art. 29 și 31 și anexa IV la Directiva
Comisiei 2002/94/CE de stabilire a normelor de aplicare a
anumitor dispoziții din Directiva Consiliului 76/308/CEE,
publicată în Jurnalul Oficial al Uniunii Europene nr. L 337
din 13 decembrie 2002.

Ministrul finanțelor publice,
Sebastian Teodor Gheorghe Vlădescu
București, 16 noiembrie 2006.
Nr. 1.951.
ANEXĂ*)

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 954/27.XI.2006

27

ACTE ALE BĂNCII NAȚIONALE A ROMÂNIEI ȘI ALE
COMISIEI NAȚIONALE A VALORILOR MOBILIARE
BANCA NAȚIONALĂ A ROMÂNIEI
Nr. 6 din 13 septembrie 2006

COMISIA NAȚIONALĂ A VALORILOR MOBILIARE
Nr. 76 din 26 septembrie 2006

ORDIN
privind abrogarea Normelor metodologice ale Băncii Naționale a României
și Comisiei Naționale a Valorilor Mobiliare nr. 3/2000 de aplicare a Legii nr. 190/1999
privind creditul ipotecar pentru investiții imobiliare, cu modificările și completările ulterioare
Având în vedere prevederile Legii nr. 34/2006 pentru modificarea și completarea Legii nr. 190/1999 privind creditul
ipotecar pentru investiții imobiliare,
în temeiul art. 48 din Legea nr. 312/2004 privind Statutul Băncii Naționale a României,
în baza prevederilor art. 1, 2, art. 7 alin. (3), (10) și (15) din Statutul Comisiei Naționale a Valorilor Mobiliare,
aprobat prin Ordonanța de urgență a Guvernului nr. 25/2002, aprobată cu modificări și completări prin Legea
nr. 514/2002, cu modificările și completările ulterioare,
Banca Națională a României și Comisia Națională a Valorilor Mobiliare emit următorul ordin:
Art. I. — Se abrogă Normele metodologice ale Băncii
Naționale a României și Comisiei Naționale a Valorilor
Mobiliare nr. 3/2000 de aplicare a Legii nr. 190/1999
privind creditul ipotecar pentru investiții imobiliare, publicate
în Monitorul Oficial al României, Partea I, nr. 174 din
Guvernatorul Băncii Naționale a României,
Mugur Constantin Isărescu

24 aprilie 2000, cu modificările și completările ulterioare.
Art. II. — Prezentul ordin se publică în Monitorul Oficial
al României, Partea I, și va fi publicat în Buletinul Comisiei
Naționale a Valorilor Mobiliare și pe site-ul acesteia
(www.cnvmr.ro).
Președintele Comisiei Naționale a Valorilor Mobiliare,
Gabriela Anghelache

REPUBLICĂRI
L E G E A Nr. 199/2000
privind utilizarea eficientă a energiei*)
CAPITOLUL I
Dispoziții generale
Art. 1. — (1) Scopul prezentei legi este crearea cadrului
legal necesar pentru elaborarea și aplicarea unei politici
naționale de utilizare eficientă a energiei, în conformitate cu
prevederile Tratatului Cartei energiei, ale Protocolului Cartei
energiei privind eficiența energetică și aspectele legate de
mediu și cu principiile care stau la baza dezvoltării
durabile.
(2) Prin prezenta lege se instituie obligații și se stabilesc
stimulente pentru producătorii și consumatorii de energie, în
vederea utilizării eficiente a acesteia.
(3) Prin prezenta lege se creează cadrul legislativ
necesar dezvoltării pieței concurențiale de servicii
energetice, în vederea aplicării măsurilor de creștere a
eficienței energetice destinate consumatorilor de energie.

Art. 2. — În sensul prezentei legi, termenii și expresiile
de mai jos au următoarea semnificație:
a) balanță energetică — analiza ce reprezintă, într-un
cadru coerent, toate cantitățile de energie produse,
transformate, transportate și consumate într-o zonă
geografică și într-o perioadă de timp dată; aceste cantități
de energie sunt exprimate în aceeași unitate de măsură,
pentru a putea fi comparate și însumate;
b) bilanț energetic — metodologie de calculare a
fluxurilor energetice și a randamentului energetic, aferente
funcționării unei instalații sau unui echipament, pe baza
datelor culese cu ajutorul aparatelor de măsură, în scopul
verificării conformității rezultatelor cu datele de referință;
c) companie de servicii energetice — societate care
prestează servicii energetice și/sau alte măsuri de creștere
a eficienței energetice în cadrul instalației ori al incintei
consumatorului și care acceptă un grad de risc financiar.

*) Republicată în temeiul art. III din Legea nr. 56/2006 pentru modificarea și completarea Legii nr. 199/2000 privind utilizarea eficientă a
energiei, publicată în Monitorul Oficial al României, Partea I, nr. 291 din 31 martie 2006, dându-se textelor o nouă numerotare.
Legea nr. 199/2000 privind utilizarea eficientă a energiei a mai fost republicată în Monitorul Oficial al României, Partea I, nr. 734 din
8 octombrie 2002 și a mai fost modificată și completată prin Ordonanța de urgență a Guvernului nr. 64/2003 pentru stabilirea unor măsuri privind
înființarea, organizarea, reorganizarea sau funcționarea unor structuri din cadrul aparatului de lucru al Guvernului, a ministerelor, a altor organe de
specialitate ale administrației publice centrale și a unor instituții publice, publicată în Monitorul Oficial al României, Partea I, nr. 464 din 29 iunie 2003,
aprobată cu modificări prin Legea nr. 194/2004, publicată în Monitorul Oficial al României, Partea I, nr. 486 din 31 mai 2004, cu modificările ulterioare.

28

MONITORUL OFICIAL AL ROMÂNIEI, PARTEA I, Nr. 954/27.XI.2006

Plata pentru serviciile prestate este bazată, în întregime
sau în parte, pe creșterea eficienței energetice și pe alte
criterii agreate de cele două părți;
d) finanțare de către terți — aranjament financiar care
implică, suplimentar față de furnizorul de energie, alte
entități care oferă servicii energetice și/sau finanțează
investiția. Valoarea financiară a economiei de energie
generate de îmbunătățirea eficienței energetice determină
rata de recuperare a costurilor, inclusiv a profitului
furnizorului de servicii energetice;
e) contract de performanță — aranjament financiar care
garantează că valoarea creșterii eficienței energetice,
acceptată ca rezultat al implementării unui serviciu
energetic, va fi efectiv atinsă;
f) conservarea energiei — totalitatea activităților orientate
spre utilizarea eficientă a resurselor energetice în procesul
de extragere, producere, prelucrare, depozitare, transport,
distribuție și consum al acestora, precum și spre atragerea
în circuitul economic a resurselor regenerabile de energie;
conservarea energiei include 3 componente esențiale:
utilizarea eficientă a energiei, creșterea eficienței energetice
și înlocuirea combustibililor deficitari;
g) consumator de energie — persoana fizică sau juridică
care utilizează energie în vederea realizării unei unități de
produs, bun sau serviciu, pentru terți, inclusiv pentru
scopuri personale;
h) creșterea eficienței energetice — îmbunătățirea
eficienței utilizării energiei datorită schimbărilor tehnologice,
de comportament și/sau economice;
i) economie de energie — cantitatea de energie
economisită, determinată prin măsurători și/sau prin
estimarea consumurilor înainte și după implementarea
uneia ori mai multor măsuri de creștere a eficienței
energetice;
j) energie — toate formele comerciale de energie
disponibile și de resurse energetice, incluzând energia
electrică, gazul natural, inclusiv gazul natural lichefiat și
gazul petrolier lichefiat, și orice combustibil utilizat pentru
încălzire și răcire, inclusiv pentru încălzirea în sisteme
centralizate de alimentare cu energie termică și aer
condiționat, cărbunii și lignitul, turba, combustibilul pentru
transport, excluzând combustibilul pentru aviație și
depozitele străine de combustibil, și biomasa, așa cum
este definită în Hotărârea Guvernului nr. 443/2003 privind
promovarea producției de energie electrică din surse
regenerabile de energie, cu modificările ulterioare;
k) lanț energetic — fluxul de energie de la producția de
energie primară până la utilizarea finală a energiei, una
sau mai multe verigi ale lanțului energetic conținând o
conversie a unei forme de energie în alta;
l) management energetic — proces de conducere a
sectorului energetic al unui consumator de energie, bazat
pe sisteme avansate de echipamente și tehnici de
măsurare pentru monitorizarea utilizării energiei,
identificarea ineficienței și a potențialelor dificultăți. Acest
sistem permite luarea unor decizii atât pe baza unor
informații de natură tehnică și financiară, cât și a evidenței
în timp a datelor de consum energetic;

m) măsuri de creștere a eficienței energetice — toate
acțiunile care, în mod normal, conduc la o creștere a
eficienței energetice ce poate fi verificată, măsurată sau
estimată;
n) mecanisme de eficiență energetică — instrumente
generale utilizate de Guvern sau de instituții guvernamentale
pentru a crea un cadru vizând sprijinirea ori stimularea
actorilor de pe piață pentru ca aceștia să furnizeze, să
cumpere servicii energetice sau să implementeze măsuri
de creștere a eficienței energetice;
o) producție de energie — obținerea energiei din resurse
naturale și, prin extensie, producerea unei energii
derivate — energie electrică, energie termică și altele;
p) programe de creștere a eficienței energetice — activități
concentrate pe grupuri de consumatori de energie care, în
mod normal, conduc la o creștere a eficienței energetice
ce poate fi verificată, măsurată sau estimată;
r) surse regenerabile de energie — surse de energie
nefosile, cum sunt: eoliană, solară, geotermală, a valurilor,
a mareelor, energia hidro, biomasa, gaz de fermentare a
deșeurilor, denumit și gaz de depozit, sau gaz de
fermentare a nămolurilor din instalațiile de epurare a apelor
uzate și biogaz, conform Hotărârii Guvernului nr. 443/2003,
cu modificările ulterioare;
s) serviciu energetic — beneficiul fizic, serviciul public
sau bunul derivat din combinația energie și tehnologie
eficientă energetic, ceea ce include operarea, mentenanța
și controlul necesar pentru a furniza serviciul energetic pe
baza unui contract și care, în mod normal, conduce la o
creștere a eficienței energetice ce poate fi verificată,
măsurată sau estimată;
t) utilizarea eficientă a energiei — realizarea unei unități
de produs, bun sau serviciu fără scăderea calității ori
performanțelor acestuia, concomitent cu reducerea cantității
de energie cerute pentru realizarea acestui produs, bun
sau serviciu.
CAPITOLUL II
Politica națională de utilizare eficientă a energiei
Art. 3. — (1) Politica națională de utilizare eficientă a
energiei este parte integrantă a politicii energetice a statului
și se bazează pe următoarele principii:
a) funcționarea normală a mecanismelor de piață în
domeniul energiei, inclusiv formarea prețurilor după criterii
concurențiale și o mai bună reflectare a costurilor și
beneficiilor legate de mediu;
b) reducerea barierelor în calea promovării eficienței
energetice, stimulându-se astfel investițiile;
c) promovarea unor mecanisme de finanțare a
inițiativelor în domeniul eficienței energetice;
d) educarea și conștientizarea utilizatorilor diferitelor
forme de energie privind necesitatea reducerii consumurilor
energetice pe unitatea de produs;
e) cooperarea dintre consumatori, producători, furnizori
de energie și autoritățile publice în vederea atingerii
obiectivelor stabilite de politica națională de utilizare
eficientă a energiei;

MONITORUL OFICIAL AL ROMÂNIEI, PARTEA I, Nr. 954/27.XI.2006

29

f) sprijinirea cercetării fundamentale și aplicative în
domeniul utilizării eficiente a energiei;
g) promovarea inițiativei private și dezvoltarea serviciilor
energetice;
h) cooperarea cu alte țări în domeniul eficienței
energetice și respectarea convențiilor internaționale la care
România este parte.
(2) Obiectivul principal al politicii naționale de utilizare
eficientă a energiei este obținerea beneficiului maxim în
întregul lanț energetic care cuprinde producerea, conversia,
stocarea, transportul, distribuția și consumul diferitelor forme
de energie.
(3) Politica națională de utilizare eficientă a energiei
definește atât obiectivele privind utilizarea eficientă a
energiei, cât și căile pentru atingerea acestor obiective, cu
referiri speciale privind:
a) reducerea consumului de energie al României pe
unitatea de produs intern brut;
b) creșterea eficienței energetice în toate sectoarele de
activitate ale economiei naționale;
c) introducerea tehnologiilor noi cu eficiență energetică
ridicată a sistemelor moderne de măsură și control, precum
și a sistemelor proprii asistate de computer, pentru
monitorizarea, evaluarea continuă a eficienței energetice și
previzionarea consumurilor energetice;
d) promovarea surselor noi de energie;
e) reducerea impactului asupra mediului al activităților
de producere, transport, distribuție și consum al tuturor
formelor de energie, cu respectarea legislației în vigoare;
f) aplicarea principiilor moderne de management
energetic.

consumatoare de energie, inclusiv a celor din domeniul
construcțiilor și al transportului;
c) promovarea utilizării celor mai eficiente tehnologii
energetice care să fie viabile din punct de vedere
economic și nepoluante;
d) încurajarea finanțării investițiilor în domeniul eficienței
energetice, prin participarea statului sau a sectorului privat;
e) elaborarea balanțelor energetice și formarea unor
baze de date energetice necesare pentru evaluarea
raportului cerere-ofertă în domeniul energiei, inclusiv pentru
calculul indicatorilor de eficiență energetică;
f) promovarea cogenerării de mică și medie putere și a
măsurilor necesare pentru creșterea eficienței sistemelor de
producere, transport și de distribuție a căldurii la
consumatori;
g) înființarea de compartimente specializate în domeniul
eficienței energetice la nivelurile corespunzătoare, care să
aibă personal capabil să elaboreze, să implementeze și să
monitorizeze programe de eficiență energetică;
h) reducerea impactului asupra mediului.
Art. 6. — Sinteza programelor de eficiență energetică
pe ansamblul economiei naționale, elaborată anual de
Agenția Română pentru Conservarea Energiei, se aprobă
de Guvern, la propunerea Ministerului Economiei și
Comerțului, și va sta la baza propunerilor de fundamentare,
în cadrul bugetului de stat, a necesarului de fonduri pentru
acordarea facilităților financiare, de susținere a
implementării programelor naționale de creștere a eficienței
energetice și utilizare optimă a surselor regenerabile de
energie.

CAPITOLUL III

CAPITOLUL IV

Programe de eficiență energetică

Atribuții și răspunderi

Art. 4. — (1) În scopul realizării politicii naționale de
utilizare eficientă a energiei, operatorii economici care
consumă anual o cantitate de energie de peste 1.000 tone
echivalent petrol, precum și autoritățile administrației publice
locale din localitățile cu o populație mai mare de 20.000
de locuitori au obligația să întocmească programe proprii
de eficiență energetică, în care vor include:
a) măsuri pe termen scurt, de tipul fără cost sau cu cost
minim, care nu implică investiții majore;
b) măsuri pe termen lung, de 3 până la 6 ani, vizând
un program de investiții pentru care se vor întocmi studiile
de fezabilitate.
(2) Programele proprii de eficiență energetică întocmite
conform alin. (1) se transmit Agenției Române pentru
Conservarea Energiei prin intermediul filialelor sale
teritoriale.
Art. 5. — Programele proprii de eficiență energetică vor
include acțiuni în următoarele direcții principale:
a) realizarea scenariilor pe termen mediu și lung privind
cererea și oferta de energie, care să ghideze procesul
decizional;
b) aplicarea reglementărilor tehnice și a standardelor
naționale de eficiență energetică, care au ca scop
creșterea eficienței echipamentelor producătoare și

Art. 7. — (1) Agenția Română pentru Conservarea
Energiei este organul de specialitate la nivel național în
domeniul eficienței energetice, instituție publică cu
personalitate juridică, aflată în subordinea Ministerului
Economiei și Comerțului. Finanțarea cheltuielilor curente și
de capital ale Agenției Române pentru Conservarea
Energiei se asigură din venituri proprii și alocații acordate
de la bugetul de stat.
(2) De la înființare și până la data de 31 iulie 2003,
cheltuielile curente și de capital ale Agenției Române
pentru Conservarea Energiei se asigură de la bugetul de
stat, prin bugetul Ministerului Economiei și Comerțului.
(3) Începând cu data de 1 august 2003, sumele
cuprinse în bugetul Ministerului Economiei și Comerțului
pentru cheltuielile curente și de capital aferente Agenției
Române pentru Conservarea Energiei vor fi transferate de
la titlurile de cheltuieli respective la titlul îSubvenții“,
introducându-se modificările corespunzătoare în structura
bugetului de stat și a bugetului Ministerului Economiei și
Comerțului.
(4) Organizarea și funcționarea Agenției Române pentru
Conservarea Energiei se aprobă prin hotărâre a
Guvernului, avându-se în vedere următoarele atribuții și
responsabilități principale:

30

MONITORUL OFICIAL AL ROMÂNIEI, PARTEA I, Nr. 954/27.XI.2006

a) participarea la elaborarea politicii naționale de
utilizare eficientă a energiei, la solicitarea Ministerului
Economiei și Comerțului, și supunerea acesteia spre
aprobare Guvernului, odată cu politica energetică națională,
ca parte a acesteia;
b) implementarea și monitorizarea politicii naționale de
eficiență energetică și a programelor de utilizare eficientă a
energiei;
c) cooperarea cu instituțiile și organismele interne și
internaționale în vederea utilizării eficiente a energiei și
reducerii impactului negativ asupra mediului;
d) participarea la elaborarea de norme și reglementări
tehnice în scopul creșterii eficienței energetice pentru
aparate, echipamente, utilaje de producere, transport,
distribuție și consum de energie pentru clădiri, precum și
pentru alte domenii de activitate;
e) asigurarea supravegherii pieței de echipamente și
aparate pentru care există reglementări specifice privind
eficiența energetică;
f) autorizarea persoanelor fizice și juridice care au
dreptul să elaboreze bilanțuri energetice;
g) coordonarea programelor de eficiență energetică
finanțate de instituții sau de organizații internaționale în
baza unor acorduri guvernamentale;
h) evaluarea tehnică și avizarea proiectelor de investiții
în domeniul eficienței energetice, pentru care se cere
finanțare de la bugetul de stat și din alte surse interne și
externe la dispoziția Guvernului;
i) elaborarea sintezei programelor de eficiență energetică
pe ansamblul economiei naționale;
j) cooperarea cu instituțiile abilitate, în vederea elaborării
balanțelor energetice și formării unor baze de date
energetice necesare pentru evaluarea raportului cerereofertă în domeniul energiei, a realizării unor scenarii pe
termen scurt, mediu și lung privind evoluția acestui raport,
inclusiv a calculului indicatorilor de eficiență energetică la
nivel național;
k) acordarea de consultanță gratuită în elaborarea și
aplicarea proiectelor de creștere a eficienței energetice;
l) elaborarea și coordonarea programelor de pregătire și
instruire, precum și atestarea personalului cu atribuții în
domeniul gestiunii energiei;
m) avizarea împreună cu ministerele de resort, după
caz, a programelor proprii de eficiență energetică, întocmite
de consumatori, în condițiile prezentei legi;
n) promovarea producerii de energie, utilizând sursele
regenerabile de energie, prin acțiuni complementare
reglementării pieței de energie;
o) participarea la elaborarea de studii pentru fundamentarea
programelor naționale de eficiență energetică sau pentru
proiecte declarate eligibile, în cadrul programelor de
eficiență energetică și energii regenerabile, inițiate de
organisme internaționale.
(5) Agenția Română pentru Conservarea Energiei este
condusă de un președinte numit prin ordin al ministrului
economiei și comerțului. Președintele este asimilat din
punct de vedere al salarizării cu funcția de secretar de
stat.

Art. 8. — (1) Agenția Română pentru Conservarea
Energiei este împuternicită, în condițiile prezentei legi, ca,
în colaborare cu Autoritatea Națională pentru Protecția
Consumatorilor, să asigure supravegherea pieței pentru
respectarea reglementărilor tehnice privind eficiența
energetică.
(2) Agenția Română pentru Conservarea Energiei are
dreptul de a solicita informații și documente privind
utilizarea și gestionarea energiei și a resurselor energetice
de la persoanele fizice și juridice a căror activitate face
obiectul aplicării prevederilor prezentei legi.
(3) Personalul Agenției Române pentru Conservarea
Energiei are dreptul de acces, în condițiile legii, în spațiile
de producție, încercări, verificare finală și de depozitare a
aparatelor, echipamentelor și utilajelor cu rol în producere,
transport, distribuție și consum de energie, precum și în
locurile în care acestea sunt utilizate.
(4) Personalul Agenției Române pentru Conservarea
Energiei are dreptul de acces, în condițiile legii, la
instalațiile de măsurare a energiei electrice, gazelor
naturale, energiei termice și a consumurilor de apă caldă și
rece, ale persoanelor juridice.
CAPITOLUL V
Reglementări tehnice privind eficiența energetică
Art. 9. — (1) Ministrul economiei și comerțului, la
propunerea Agenției Române pentru Conservarea Energiei,
emite reglementări tehnice privind eficiența energetică
pentru aparate, echipamente și utilaje cu consum mare de
energie.
(2) Ministerul Transporturilor, Construcțiilor și Turismului,
cu consultarea Agenției Române pentru Conservarea
Energiei, emite reglementări tehnice privind eficiența
energetică pentru clădiri, precum și pentru acordarea
certificatului energetic pentru clădiri, în condițiile legii.
(3) Ministerul Transporturilor, Construcțiilor și Turismului
coordonează activitatea de stabilire și elaborare a
reglementărilor tehnice privind eficiența energetică și
reabilitarea termică a construcțiilor.
(4) Ministerele interesate, în colaborare cu Agenția
Română pentru Conservarea Energiei, vor emite
reglementări tehnice privind eficiența energetică în
domeniile lor de activitate.
Art. 10. — Producătorii și importatorii de aparate, utilaje
și echipamente pentru care au fost elaborate reglementări
tehnice privind eficiența energetică nu le pot introduce pe
piață decât cu condiția respectării acestor reglementări
tehnice.
Art. 11. — (1) Producătorii de aparate, utilaje și
echipamente pentru care au fost elaborate reglementări
tehnice privind eficiența energetică au obligația să
efectueze sau să solicite efectuarea încercărilor și
măsurătorilor stabilite prin actele normative în vigoare
pentru certificarea conformității, după caz.
(2) Certificarea conformității pe baza încercărilor și
măsurătorilor efectuate conform reglementărilor tehnice se
face pe bază de taxe de laboratoare și/sau de organisme
de specialitate notificate de ministerele de resort.

MONITORUL OFICIAL AL ROMÂNIEI, PARTEA I, Nr. 954/27.XI.2006
CAPITOLUL VI
Obligațiile consumatorilor de energie
Art. 12. — Consumatorii de energie, persoane juridice,
sunt obligați să dispună de un sistem propriu de măsură,
evidență și monitorizare a consumurilor energetice și să
pună la dispoziție Agenției Române pentru Conservarea
Energiei și altor instituții abilitate, la cerere, informații
privind consumurile energetice și indicatorii de eficiență
energetică.
Art. 13. — (1) Consumatorii care folosesc o cantitate de
energie cuprinsă între 200 t și 1.000 t echivalent petrol pe
an sunt obligați să întocmească la fiecare 2 ani un bilanț
energetic realizat de o persoană fizică sau juridică
autorizată în condițiile prezentei legi.
(2) Consumatorii care folosesc o cantitate de energie
mai mare de 1.000 t echivalent petrol pe an sunt obligați:
a) să numească un responsabil cu atribuții în domeniul
gestiunii energiei și resurselor energetice, atestat de
Agenția Română pentru Conservarea Energiei, în condițiile
legii;
b) să efectueze anual un bilanț energetic elaborat de o
persoană fizică sau juridică autorizată de Agenția Română
pentru Conservarea Energiei, în condițiile legii.
(3) În cazul consumatorilor de energie care dețin
subunități (sucursale, puncte de lucru, precum și alte sedii
secundare) amplasate în mai multe puncte geografice, care
nu sunt legate direct prin funcționalitate sau rețele
energetice, fiecare subunitate situată într-un punct geografic
diferit de al celorlalte subunități este considerată din
punctul de vedere al obligațiilor ce îi revin ca unitate
independentă. În acest sens, subunitățile vor avea obligația
de efectuare a bilanțurilor energetice, de numire a unui
responsabil cu atribuții în domeniul gestiunii energiei,
respectiv de elaborare a programelor proprii de eficiență
energetică, în funcție de consumul total anual de energie,
conform prevederilor alin. (1) și (2).
(4) Coordonarea responsabililor în domeniul gestiunii
energiei pentru consumatorii de energie care dețin
subunitățile menționate la alin. (3) se va face numai de
persoane atestate în domeniul gestiunii energiei.
Art. 14. — (1) Operatorii economici cu activitate de
producere, transport sau distribuție a combustibililor și
energiei sunt obligați să ia măsuri pentru:
a) reducerea consumului propriu de combustibili și
energie;
b) promovarea energiei solare, eoliene, geotermale, a
biomasei, a biogazului și a energiei produse din deșeuri
menajere;
c) în condițiile convenite cu consumatorii, producătorii și
furnizorii de energie electrică și termică au obligația de a
desfășura activități de informare, consultanță, finanțare,
precum și de a executa lucrări în vederea creșterii
eficienței energetice în instalațiile ce le dețin.
(2) Societățile de transport, alte societăți, precum și
unitățile administrației publice locale și centrale, care dețin

31

mai mult de 25 de autovehicule, au obligația să dezvolte
programe de monitorizare și gestiune a consumului de
carburanți pentru grupul de vehicule deținut.
(3) În cazul entităților menționate la alin. (2), care dețin
subunități (sucursale, puncte de lucru, precum și alte sedii
secundare) amplasate în mai multe puncte geografice,
fiecare subunitate situată într-un punct geografic diferit de
al celorlalte subunități este considerată din punctul de
vedere al obligațiilor ce îi revin ca unitate independentă. În
acest sens, subunitățile vor avea obligația de dezvoltare a
unor programe de monitorizare și gestiune a consumului
de carburanți pentru grupul de vehicule deținut, conform
prevederilor alin. (2).
Art. 15. — Administratorii clădirilor aflate în proprietate
publică au obligația să ia măsuri pentru:
a) utilizarea eficientă a sistemului de încălzire și
climatizare;
b) utilizarea materialelor de construcție eficiente
energetic;
c) utilizarea aparatelor de măsură și reglare a
consumului de energie;
d) elaborarea în condițiile legii, o dată la 5 ani, a unui
bilanț energetic pentru clădirile cu suprafața desfășurată
mai mare de 1.000 m2, dotate cu instalații de încălzire și
climatizare aflate în exploatare.
CAPITOLUL VII
Stimulente fiscale și financiare pentru activități
care conduc la creșterea eficienței energetice
Art. 16. — (1) În termen de 6 luni*) de la publicarea
legii în Monitorul Oficial al României, Partea I, se
elaborează Programul de creștere a eficienței energetice
pentru perioada 2006—2010, denumit în continuare
Program, asociat cu un mecanism de acordare a sprijinului
financiar de la bugetul de stat și bugetele locale pentru
creșterea eficienței energetice atât la nivel național, cât și
local, gestionat de Ministerul Economiei și Comerțului.
(2) Programul se aprobă prin hotărâre a Guvernului, la
propunerea Ministerului Economiei și Comerțului și la
inițiativa Agenției Române pentru Conservarea Energiei, cu
avizul Grupului interministerial de lucru pentru coordonarea
elaborării și implementării Strategiei naționale în domeniul
eficienței energetice și a planului de acțiune aferent,
constituit prin Hotărârea Guvernului nr. 1.488/2002.
(3) Programul va conține proiectele prioritare din
domeniile economice de bază — industrie, transporturi,
comerț, agricultură, servicii, autorități locale și sectorul
rezidențial.
(4) Programele locale se elaborează și se aprobă de
autoritățile locale cu sprijin și consultanță din partea
Agenției Române pentru Conservarea Energiei și vor
conține proiectele de interes local menite să promoveze
creșterea eficienței energetice.
(5) Programul la nivel național și programele locale de
creștere a eficienței energetice vor preciza sursele bugetare
de la bugetul de stat și bugetele locale.

*) Termenul de 6 luni curge de la data publicării Legii nr. 56/2006 în Monitorul Oficial al României, Partea I, respectiv 31 martie 2006.

32

MONITORUL OFICIAL AL ROMÂNIEI, PARTEA I, Nr. 954/27.XI.2006

(6) Mecanismul de acordare a sprijinului financiar de la
bugetul de stat și bugetele locale prin Program, cuprinzând
categoriile de activitate, condițiile de eligibilitate a
beneficiarilor, condițiile de eligibilitate a proiectelor, precum
și procedura de acordare a sprijinului financiar, inclusiv
nivelul de finanțare, se stabilesc prin hotărâre a Guvernului,
la propunerea Agenției Române pentru Conservarea
Energiei, cu avizul Grupului interministerial de lucru pentru
coordonarea elaborării și implementării Strategiei naționale
în domeniul eficienței energetice și a planului de acțiune
aferent, constituit prin Hotărârea Guvernului nr. 1.488/2002.
Art. 17. — (1) Pentru finanțarea investițiilor care au ca
obiectiv principal creșterea eficienței energetice,
consumatorii de energie pot beneficia de sprijin financiar
din Program de până la 50% din valoarea proiectului.
(2) Autoritățile administrației publice locale și centrale
pot finanța lucrări pentru creșterea eficienței energetice și
pe baza unui contract de performanță încheiat cu terți.
Art. 18. — Acordarea de stimulente financiare pentru
promovarea eficienței energetice se face cu respectarea
legislației în vigoare cu privire la acordarea ajutorului de
stat.

acestuia, jumătate din minimul amenzilor prevăzute
la alin. (1), organul de control făcând mențiune în
procesul-verbal despre această posibilitate.
(3) Actualizarea limitelor amenzilor prevăzute la alin. (1)
se face prin hotărâre a Guvernului, la propunerea Agenției
Române pentru Conservarea Energiei.
Art. 21. — (1) Constatarea contravențiilor și aplicarea
sancțiunilor, inclusiv măsura privind oprirea temporară a
introducerii pe piață a aparatelor, utilajelor și
echipamentelor pentru care sunt în vigoare reglementări
tehnice privind eficiența energetică, se fac de personalul
împuternicit de Agenția Română pentru Conservarea
Energiei.
(2) Organele de poliție acordă sprijin, la cerere,
personalului împuternicit de Agenția Română pentru
Conservarea Energiei.
Art. 22. — Prevederile art. 19 și 20 se completează cu
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări
prin Legea nr. 180/2002, cu modificările și completările
ulterioare.

CAPITOLUL VIII

CAPITOLUL IX

Sancțiuni

Dispoziții tranzitorii și finale

Art. 19. — Constituie contravenții următoarele fapte:
a) nerespectarea de către operatorul economic,
administrația publică locală și de către administratorii
clădirilor publice a prevederilor art. 4 alin. (1), ale art. 8
alin. (3) și (4), precum și ale art. 12—15;
b) nerespectarea reglementărilor tehnice privind eficiența
energetică potrivit art. 10 și 11.
Art. 20. — (1) Contravențiile prevăzute la art. 19 se
sancționează după cum urmează:
a) cu amendă de la 7.500 lei la 15.000 lei, cele
prevăzute la lit. a);
b) cu amendă de la 5.000 lei la 10.000 lei și, după
caz, oprirea temporară a introducerii pe piață a aparatelor,
utilajelor și echipamentelor pentru care sunt în vigoare
reglementări tehnice privind eficiența energetică, până la o
dată stabilită de organul de control, cele prevăzute la
lit. b).
(2) Contravenientul poate achita, pe loc sau în termen
de cel mult 48 de ore de la data încheierii
procesului-verbal ori, după caz, de la data comunicării

Art. 23. — Prezenta lege intră în vigoare la 90 de zile
de la data publicării ei în Monitorul Oficial al României,
Partea I.
Art. 24. — În termen de 90 de zile de la data publicării
prezentei legi Agenția Română pentru Conservarea
Energiei, cu avizul Ministerului Finanțelor Publice, va
supune spre aprobare Guvernului normele metodologice de
aplicare a acesteia.
N O T Ă:

Reproducem mai jos prevederile art. II din Legea
nr. 56/2006, care nu sunt încorporate în textul republicat al
Legii nr. 199/2000 și care se aplică, în continuare, ca
dispoziții proprii ale Legii nr. 56/2006:
îArt. II. — În termen de 90 de zile de la data intrării în
vigoare a prezentei legi, Ministerul Economiei și Comerțului,
la propunerea Agenției Române pentru Conservarea
Energiei, va supune spre aprobare Guvernului normele
metodologice de aplicare a acesteia, care se vor publica
în Monitorul Oficial al României, Partea I.“

EDITOR: PARLAMENTUL ROMÂNIEI — CAMERA DEPUTAȚILOR
îMonitorul Oficial“ R.A., Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, fax 410.77.36 și 410.47.23
Tiparul: îMonitorul Oficial“ R.A.
Monitorul Oficial al României, Partea I, nr. 954/27.XI.2006 conține 32 de pagini.

Prețul: 2,25 lei

&JUYDGY|121300]
ISSN 1453—4495

