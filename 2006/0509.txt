Anul 174 (XVIII) — Nr. 509

PARTEA

I

LEGI, DECRETE, HOTĂRÂRI ȘI ALTE ACTE

Marți, 13 iunie 2006

SUMAR

Nr.

226.
808.

Pagina
LEGI ȘI DECRETE
— Lege privind încadrarea unor locuri de muncă
în condiții speciale ....................................................
— Decret pentru promulgarea Legii privind
încadrarea unor locuri de muncă în condiții
speciale ......................................................................

1–11

11

DECIZII ALE CURȚII CONSTITUȚIONALE
Decizia nr. 366 din 4 mai 2006 referitoare la excepția de
neconstituționalitate a dispozițiilor art. 5 alin. (3)
din Ordonanța de urgență a Guvernului
nr. 214/1999 privind acordarea calității de luptător

LEGI

Pagina
în rezistența anticomunistă persoanelor condamnate
pentru infracțiuni săvârșite din motive politice,
persoanelor împotriva cărora au fost dispuse, din
motive politice, măsuri administrative abuzive,
precum și persoanelor care au participat la acțiuni
de împotrivire cu arme și de răsturnare prin forță
a regimului comunist instaurat în România ............

12–14

ACTE ALE ÎNALTEI CURȚI DE CASAȚIE
ȘI JUSTIȚIE
Decizia nr. XV din 22 mai 2006.........................................

ȘI

14–16

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind încadrarea unor locuri de muncă în condiții speciale
Parlamentul României adoptă prezenta lege.
Art. 1. — (1) Începând cu data de 1 aprilie 2001, sunt
încadrate în condiții speciale locurile de muncă în care se
desfășoară activitățile prevăzute în anexa nr. 1.
(2) Locurile de muncă prevăzute la alin. (1) sunt cele
din unitățile prevăzute în anexa nr. 2, care au obținut
avizul pentru îndeplinirea procedurilor și criteriilor de
încadrare în condiții speciale, în conformitate cu prevederile
Hotărârii Guvernului nr. 1.025/2003 privind metodologia și
criteriile de încadrare a persoanelor în locuri de muncă în
condiții speciale, cu modificările și completările ulterioare.
(3) În situația în care, potrivit legii, unitățile prevăzute în
anexa nr. 2 își schimbă denumirea sau sediul ori se

reorganizează, inclusiv prin preluarea în totalitate sau în
parte a patrimoniului de către o altă societate, locurile de
muncă în care până la data la care au intervenit aceste
modificări s-au desfășurat activitățile prevăzute în anexa
nr. 1 rămân în continuare încadrate în condiții speciale de
muncă, dacă respectivele locuri de muncă se regăsesc la
noua societate.
(4) Controlul privind menținerea, conform avizului, a
locurilor de muncă la noua societate se efectuează de
către Inspecția Muncii, prin inspectoratele teritoriale de
muncă.

2

MONITORUL OFICIAL AL ROMÂNIEI, PARTEA I, Nr. 509/13.VI.2006

(5) Pentru perioada cuprinsă între 1 aprilie 2001 și data
intrării în vigoare a prezentei legi nu se datorează diferența
dintre cota de contribuție de asigurări sociale datorată de
angajator pentru condiții speciale de muncă și cea
declarată de către acesta.
Art. 2. — (1) Perioadele de timp în care asigurații își
desfășoară activitatea, pe durata programului normal de
lucru din luna respectivă, numai în locurile de muncă
prevăzute la art. 1 sunt stagii de cotizare în condiții
speciale.
(2) Sunt asimilate stagiului de cotizare în condiții
speciale perioadele de timp anterioare intrării în vigoare a
Legii nr. 19/2000 privind sistemul public de pensii și alte
drepturi de asigurări sociale, cu modificările și completările
ulterioare, în care asigurații și-au desfășurat activitatea, pe
durata programului normal de lucru din luna respectivă, în
locurile de muncă încadrate conform legislației anterioare
în grupa I de muncă și care, potrivit prezentei legi, sunt
încadrate în condiții speciale.
Art. 3. — (1) Asigurații care realizează un stagiu de
cotizare de cel puțin 25 de ani în condițiile speciale
prevăzute de prezenta lege beneficiază de pensie pentru
limită de vârstă, cu reducerea cu 15 ani a vârstelor
standard de pensionare prevăzute în anexa nr. 3 îVârstele
standard de pensionare și stagiile minime și complete de
cotizare pentru femei și bărbați, pe ani și pe luni, pe
perioada aprilie 2001 — martie 2015“ la Legea
nr. 19/2000, cu modificările și completările ulterioare.
(2) Stagiul de cotizare prevăzut la alin. (1) se poate
constitui și din însumarea stagiilor de cotizare realizate
conform prevederilor prezentei legi cu cele realizate potrivit

art. 20 alin. (1) din Legea nr. 19/2000, cu modificările și
completările ulterioare.
Art. 4. — Asigurații care au realizat un stagiu de
cotizare mai mic decât cel prevăzut la art. 3 beneficiază
de pensie pentru limită de vârstă, cu reducerea
proporțională a vârstelor standard de pensionare, în
condițiile realizării stagiilor totale de cotizare necesare,
conform prevederilor din anexa nr. 4 îBărbați. Reducerea
vârstelor standard de pensionare în funcție de stagiul de
cotizare realizat în condiții speciale de muncă“ și din anexa
nr. 5 îFemei. Reducerea vârstelor standard de pensionare
în funcție de stagiul de cotizare realizat în condiții speciale
de muncă“ la Legea nr. 19/2000, cu modificările și
completările ulterioare.
Art. 5. — (1) Pentru asigurații prevăzuți la art. 3
punctajul mediu anual se determină prin împărțirea la 25 a
numărului de puncte rezultat din însumarea punctajelor
anuale realizate în perioada de cotizare.
(2) În situația asiguraților prevăzuți la art. 4, la stabilirea
punctajului mediu anual se iau în considerare stagiile totale
de cotizare necesare prevăzute în anexele nr. 4 și 5 la
Legea nr. 19/2000, cu modificările și completările ulterioare.
Art. 6. — Prevederile prezentei legi se completează cu
cele ale Legii nr. 19/2000, cu modificările și completările
ulterioare.
Art. 7. — În termen de 45 de zile de la data publicării
prezentei legi în Monitorul Oficial al României, Partea I,
Ministerul Muncii, Solidarității Sociale și Familiei va elabora
norme tehnice de aplicare aprobate prin ordin al ministrului
muncii, solidarității sociale și familiei.
Art. 8. — Anexele nr. 1 și 2 fac parte integrantă din
prezenta lege.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

BOGDAN OLTEANU

NICOLAE VĂCĂROIU

București, 7 iunie 2006.
Nr. 226.
ANEXA Nr. 1

LISTA

cuprinzând locurile de muncă încadrate în condiții speciale, în care se desfășoară următoarele activități
1. Activitatea din sectoarele care utilizează materii
explozive, pulberi și muniții pentru următoarele operații:
a) manipularea materiilor explozive: docheri, docherimecanizatori, conducători de utilaje portuare, mineri de
suprafață și artificieri;
b) manipularea materiilor toxice și pulverulente, a
produselor chimice și petrochimice, a cărbunilor și
a minereurilor: docheri, docheri-mecanizatori, conducători de
utilaje portuare;
c) fabricarea, manipularea, transportul nitroglicerinei,
explozivilor, pulberilor negre, pulberilor fără fum, produselor
pirotehnice în unitățile de producție a explozivilor, precum
și fabricarea nitrocelulozelor și a celuloidului în aceleași
unități de producție a explozivilor;
d) fabricarea munițiilor și a elementelor de muniții —
locurile de muncă în care se execută operații cu exploziv
de inițiere, exploziv cu caracteristică de sensibilitate mare,
precum și locurile de muncă în care se execută operații cu

explozivi aromatici, la care angajații vin în contact direct cu
aceștia;
e) asamblarea și dezasamblarea focoaselor, șuruburilor
portamorsă și a detonatoarelor, în cazul în care elementele
componente sunt încărcate;
f) asanarea terenurilor și a apelor de muniții, produse
pirotehnice, materii explozive și mine;
g) operații de distrugere a munițiilor încărcate și a
elementelor de muniții încărcate, a pulberilor, a explozivilor
și a produselor pirotehnice;
h) delaborarea munițiilor și a elementelor pirotehnice
încărcate cu substanțe explozive sau incendiare.
2. Activitatea din locurile de muncă încadrate în
categoriile de risc radiologic III și IV din centrale
nuclearoelectrice, unități de cercetare-dezvoltare în domeniul
nuclear, unități de fabricare a combustibilului nuclear, unități
de tratare și depozitare a deșeurilor radioactive, instalații
radiologice și alte instalații nucleare.

MONITORUL OFICIAL AL ROMÂNIEI, PARTEA I, Nr. 509/13.VI.2006
3. Activitatea desfășurată în subteran la construcții
hidrotehnice de tuneluri, de galerii, precum și de centrale
electrice subterane, la exploatări din cariere prin tuneluri și
galerii.
4. Activitatea desfășurată în subteran: lucrări de
construcții, întreținere și reparații de tuneluri, de căi ferate,
drumuri, precum și galeriile aferente, cu adâncimi mai mari
de 8 m.
5. Activitățile desfășurate în subteran din cadrul
metroului pentru:
a) mecanic de locomotivă și ramă electrică de metrou;
b) mecanic ajutor de locomotivă și ramă electrică de
metrou;
c) mecanic instructor.
6. Activitatea de revizie, întreținere, exploatare și
reparație de la metrou, ce se desfășoară 100% în
subteran.
7. Activitatea desfășurată de personalul din siguranța
circulației, care îndeplinește funcția de mecanic de
locomotivă și automotor, mecanic ajutor și mecanic
instructor.
8. Activitatea de exploatare portuară desfășurată de
docheri, docheri-mecanizatori.
9. Activitatea desfășurată de personalul navigant din
unitățile de transport maritim și fluvial, care lucrează în
sala mașinilor de pe navele maritime și fluviale cu
capacitate de peste 600 CP.
10. Lucrări permanente sub apă la suprapresiune:
scafandrii și chesonierii.
11. Activitatea desfășurată de personalul de pe
platforme marine.
12. Activitatea desfășurată de personalul care lucrează
în exploatări forestiere: fasonatori, corhănitori, funiculariști,
tractoriști, conducători de tractoare articulate forestiere,
sortatori.
13. Activitatea desfășurată la forajul sondelor de țiței și
gaze: intervenții, probe de producție și reparații capitale la
sonde, combustie subterană, detubări sonde și săparea
puțurilor pentru repararea coloanelor la sonde; activitatea
de operații speciale — pentru timpul efectiv lucrat la
sonde; montarea-demontarea turlelor petroliere, cu excepția
turlelor rabatabile.
14. Reparații și întreținere la mori, cu capacitate mai
mare de 7.000 t.
15. Prelucrarea industrială a topiturii de sticlă prin
suflare cu gura — operații executate complet nemecanizat
la țeavă, preluând priza din cuptorul de topire — și din
țeavă de sticlă greu fuzibilă.
16. a) Prelucrarea topiturii de sticlă la mașini automate,
semiautomate și prese;
b) Alimentarea manuală a cuptoarelor de topit sticlă;
c) Cuptoarele pentru topirea sticlei.
17. Fabricarea fibrelor minerale artificiale din fibre și
fibre de sticlă.
18. Activitatea desfășurată de personalul din activitatea
de cocsificare a cărbunelui:
a) cocserie: mașina de șarjare, așezarea și etanșarea
ușilor, încălzirea bateriilor și a colectoarele de gaze —
platformele de pe bateriile de cocs și semicocs —,
scoaterea ușilor, transportul cocsului la stins, stingerea și
sortarea cocsului;
b) sectorul chimic al cocseriei: chimizarea gazului de
cocs, distilarea gudroanelor, ambalarea și încărcarea în
vrac a produselor chimice rezultate și fabricate;

3

c) arderea pe vatră în cuptoare deschise a gudroanelor
rezultate de la rafinarea produselor petroliere;
d) operația de gudronare a lingotierelor.
19. Activitatea desfășurată de personalul care lucrează
la producerea electrozilor siderurgici și de sudură:
a) măcinarea, dozarea, malaxarea, brichetarea și
presarea materiilor prime necesare fabricării electrozilor;
b) calcinarea cocsului de petrol și a antracitului;
c) prepararea smoalei, a electrografitului, precum și a
deșeurilor crude și a antracitului și dozarea acestor
componente;
d) coacerea, recoacerea, grafitarea și impregnarea
electrozilor;
e) recuperarea produselor cărbunoase;
f) prelucrări mecanice pe mașini-unelte speciale ale
electrozilor siderurgici grafitați și ale niplurilor, ale blocurilor
de furnal.
20. Prepararea de minereuri: măcinare, flotare, filtrare.
21. Activitatea desfășurată de personalul din activitatea
de aglomerare:
a) sectorul de aglomerare din siderurgie: operațiile de la
mașina de aglomerare, reintroducerea în flux a șarjei
neaglomerate — retur —, expediția aglomeratului;
b) încărcarea materiei prime în corfe la furnalele vechi —
operație ce se execută sub silozuri;
c) măcinarea, prăjirea, aglomerarea, șarjarea, precum și
topirea minereurilor sau a concentratelor de plumb;
d) prăjirea și aglomerarea minereului de cupru, topirea
concentratelor cuproase, convertizarea, prerafinarea, precum
și granularea cuprului;
e) prăjirea, măcinarea, aglomerarea, topirea minereurilor,
a zgurilor și a materialelor refolosibile neferoase,
prerafinarea, rafinarea, convertizarea și turnarea metalelor
neferoase.
22. Activitatea desfășurată de personalul de la furnale:
a) încărcarea materiei prime în corfe la furnalele vechi —
operație ce se execută sub silozuri;
b) instalația de dozare și de încărcare a materialelor de
șarjă, încărcarea furnalelor, epurarea gazelor de furnal,
preîncălzitoare de aer, curățarea canalelor de la furnal,
activitatea prestată la creuzetul furnalelor, desulfurarea
fontei, granularea și expandarea zgurii, precum și epurarea
gazelor de furnal.
23. Activitatea desfășurată de personalul din oțelării:
a) încărcarea cuptoarelor, precum și elaborarea oțelului
în cuptoare, în convertizoare, în cuptoare electrice, inclusiv
instalații de retopire sub zgură și tratament termic în vid,
care au capacitatea de cel puțin 5 tone pe șarjă;
b) turnarea oțelului prin procedeul continuu și în lingouri
la uzinele siderurgice;
c) pregătirea gropii de turnare, turnarea și evacuarea
oțelului;
d) cazanele recuperatoare de la oțelăriile cu
convertizoare.
24. Activitatea din turnătoriile de fontă, oțel, neferoase
sau materiale refolosibile neferoase, cu producție industrială
continuă, în care se execută și operațiile de dezbatere sau
de curățare a pieselor în hala de turnare.
25. Activitatea desfășurată de personalul din activitatea
de laminare la cald:
a) încălzirea metalului în vederea laminării, laminarea,
tăierea, presarea și refularea la cald, inclusiv ajustajul,
finisarea și sortarea la cald;

4

MONITORUL OFICIAL AL ROMÂNIEI, PARTEA I, Nr. 509/13.VI.2006

b) încărcarea și descărcarea cuptoarelor adânci —
macarale Tiegler —, precum și macaralele de la scoaterea
oțelului din cuptoarele cu propulsie;
c) încălzirea țaglelor în cuptorul cu vatră înclinată pentru
laminorul de 6 țoli, precum și încălzirea bandajelor și a
discurilor pentru roțile de material rulant; încălzirea oțelului
pentru laminare în cuptoare adânci;
d) încălzirea, scoaterea și transportul platinelor și al
pachetelor de tablă, manual, de la cuptoare la cajă;
e) extragerea manuală a oțelului cald pentru laminare
din cuptoare sau a țaglelor din cuptoarele cu propulsie;
f) extragerea manuală a lingourilor sau a țaglelor din
cuptoarele cu propulsie; transportul manual al țaglelor de la
cuptor la linia de laminare;
g) striparea lingourilor și curățarea cu flacără a
lingourilor, bramelor și țaglelor, precum și curățarea cu
ciocane pneumatice a lingourilor și laminatelor.
26. Activitatea de forjare continuă la cald, manuală, cu
ciocane și prese de peste 200 kg/forță.
27. Activitățile efectuate de zidari-șamotori:
a) zidirea și repararea cuptoarelor industriale, utilajelor
de turnare, cazanelor din centralele electrice, precum și a
altor asemenea utilaje, cu cărămidă din silică sau cu
cărămidă din silică asociată cu alte categorii de cărămidă
refractară;
b) executarea la cald, la utilajele menționate mai sus, a
operațiilor de zidire și de reparare a zidăriei, indiferent de
tipul de cărămidă refractară utilizată — activitate
permanentă.
28. Activitatea desfășurată de personalul care lucrează la:
a) uscarea, prăjirea și distilarea minereurilor cinabrifere;
b) distilarea și purificarea mercurului în proces continuu;
instalațiile de prelucrare cu mercur a minereurilor
auroargintifere, activitatea de cianurare a minereurilor
auroargintifere;
c) electroliza cuprului și fabricarea industrială a
pulberilor de cupru;
d) electroliza aluminiului, inclusiv captarea gazelor;
e) prăjirea, măcinarea, aglomerarea, topirea minereurilor,
a zgurilor și a materialelor refolosibile neferoase,
prerafinarea, rafinarea, convertizarea și turnarea metalelor
neferoase;
f) afinarea aurului și a argintului;
g) fabricarea pulberii de aluminiu;
h) fabricarea feroaliajului și a siliciului metalic.
29. Activitatea desfășurată de personalul care lucrează
la producția și prelucrarea plumbului, zincului și cositorului:
a) măcinarea, prăjirea, aglomerarea, șarjarea, precum și
topirea minereurilor sau a concentralelor de plumb;
rafinarea plumbului, inclusiv cupelarea; elaborarea aliajului
plumb-cadmiu;
b) topirea aliajelor cu peste 50% plumb și turnarea de
piese din aceste aliaje în proces de fabricație industrială:
topirea, elaborarea și rafinarea metalelor neferoase în
incinta uzinelor din metalurgia plumbului;
c) fabricarea acumulatoarelor electrice din plumb;
d) metalurgia zincului;
e) personalul care lucrează cu plumb din fabricile de
celofibră-viscoză.
30. Activitatea de tratare și acoperire a metalelor prin
următoarele:
a) metalizarea cu nichel-carbonil;
b) instalațiile de metalizare prin pulverizare cu jet de
plasmă;

c) operațiuni de tratamente termice efectuate în
cuptoare care utilizează în exclusivitate gazul de cocs sau
gazul de furnal;
d) deservirea cuptoarelor cu clopot pentru tratamente
termice ale rulourilor de tablă și benzilor de oțel;
e) instalații de zincare a tablelor, țevilor și profilelor în
industria metalurgică;
g) operații de încălzire, tratament termic și emailare prin
pudrare a pieselor din fontă;
g) acoperiri metalice în metal topit, în cazul în care
suprafața totală a pieselor care suferă această operație
depășește 20 m2/oră.
31. a) Fabricarea abrazivelor din cuarț — toate
operațiile aferente procesului de fabricație;
b) Granularea carburii de siliciu, a electrocorindonului și
finisarea pietrelor de polizor.
32. Activitatea de perforare, forare, împușcare și
transport al materialului derocat în cariere, unde se
folosesc excavatoare cu cupa mai mare de 4 m 3 și
autobasculante mai mari de 25 tone.
33. Activitatea de sablaj uscat cu nisip, cu excepția
instalațiilor ermetizate.
34. Activitatea desfășurată de personalul care lucrează
la fabricarea și ambalarea negrului de fum.
35. Activitatea de fabricare a diamantelor sintetice.
36. Activitatea desfășurată în instalațiile care fabrică,
vehiculează și depozitează hidrogen sulfurat, de distilare a
apei grele, de schimb izotopic și de epurare a apelor
reziduale cu hidrogen sulfurat.
37. Fabricarea acrilonitrilului și a derivaților cianici, în
cazul în care se desfășoară în aceeași instalație; utilizarea
în industrie a acrilonitrilului.
38. Curățarea canalelor subterane care conțin substanțe
foarte periculoase sau cancerigene din unitățile industriei
chimice și petrochimice.
39. Activitatea desfășurată în instalații de fabricație a
benzenului și tetraclorurii de carbon.
40. Activitatea desfășurată în instalația bitum—fabricare,
ambalare, prepararea mixturilor asfaltice.
41. Fabricarea fenolului.
42. Activitatea desfășurată în instalațiile de fabricare a
oxidului de etilenă.
43. Activitatea desfășurată în instalațiile de electroliză
pentru producerea clorului.
44. Activitatea de fabricare a clorurii de vinil și
policlorurii de vinil.
45. Activitatea de fabricare a pesticidelor.
46. Fabricarea și utilizarea industrială de alfa- și
betanaftilimină.
47. Fabricarea și ambalarea benzidinei.
48. Fabricarea hidrobenzenului.
49. Dozarea manuală a antioxidanților, acceleratorilor și
a agenților de vulcanizare.
50. Activitarea desfășurată de personalul care lucrează
în leprozerii.
51. Fabricarea ferodourilor — toate operațiile. Fabricarea
și prelucrarea plăcilor de marsit pe bază de azbest —
toate operațiile.

5

MONITORUL OFICIAL AL ROMÂNIEI, PARTEA I, Nr. 509/13.VI.2006

ANEXA Nr. 2*)
UNITĂȚILE

care au obținut avizul pentru îndeplinirea procedurilor și criteriilor de încadrare în condiții speciale,
în conformitate cu prevederile Hotărârii Guvernului nr. 1.025/2003 privind metodologia și criteriile de încadrare
a persoanelor în locuri de muncă în condiții speciale, cu modificările și completările ulterioare

*) Anexa nr. 2 este reprodusă în facsimil.

6

MONITORUL OFICIAL AL ROMÂNIEI, PARTEA I, Nr. 509/13.VI.2006

MONITORUL OFICIAL AL ROMÂNIEI, PARTEA I, Nr. 509/13.VI.2006

7

8

MONITORUL OFICIAL AL ROMÂNIEI, PARTEA I, Nr. 509/13.VI.2006

MONITORUL OFICIAL AL ROMÂNIEI, PARTEA I, Nr. 509/13.VI.2006

9

10

MONITORUL OFICIAL AL ROMÂNIEI, PARTEA I, Nr. 509/13.VI.2006

MONITORUL OFICIAL AL ROMÂNIEI, PARTEA I, Nr. 509/13.VI.2006

PREȘEDINTELE ROMÂNIEI

DECRET
pentru promulgarea Legii privind încadrarea unor locuri
de muncă în condiții speciale
În temeiul prevederilor art.
Constituția României, republicată,
Președintele României

77 alin. (1) și ale art. 100 alin. (1) din

d e c r e t e a z ă:

Articol unic. — Se promulgă Legea privind încadrarea unor locuri de
muncă în condiții speciale și se dispune publicarea acestei legi în Monitorul
Oficial al României, Partea I.

PREȘEDINTELE ROMÂNIEI

TRAIAN BĂSESCU

București, 6 iunie 2006.
Nr. 808.

11

12

MONITORUL OFICIAL AL ROMÂNIEI, PARTEA I, Nr. 509/13.VI.2006

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 366
din 4 mai 2006

referitoare la excepția de neconstituționalitate a dispozițiilor art. 5 alin. (3)
din Ordonanța de urgență a Guvernului nr. 214/1999 privind acordarea calității de luptător
în rezistența anticomunistă persoanelor condamnate pentru infracțiuni săvârșite
din motive politice, persoanelor împotriva cărora au fost dispuse, din motive politice, măsuri
administrative abuzive, precum și persoanelor care au participat la acțiuni de împotrivire cu arme
și de răsturnare prin forță a regimului comunist instaurat în România
Ioan Vida
Nicolae Cochinescu
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ion Tiucă
Mădălina Ștefania Diaconu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 5 alin. (3) din Ordonanța de urgență a
Guvernului nr. 214/1999 privind acordarea calității de
luptător în rezistența anticomunistă persoanelor condamnate
pentru infracțiuni săvârșite din motive politice, persoanelor
împotriva cărora au fost dispuse, din motive politice, măsuri
administrative abuzive, precum și persoanelor care au
participat la acțiuni de împotrivire cu arme și de răsturnare
prin forță a regimului comunist instaurat în România,
excepție ridicată de Constantin Țapuș în Dosarul
nr. 3.668/2005 al Înaltei Curți de Casație și Justiție —
Secția contencios administrativ și fiscal.
La apelul nominal, se prezintă autorul excepției, prin
avocat Eugenia Crângariu, lipsind celelalte părți, față de
care procedura de citare este legal îndeplinită.
Autorul excepției solicită, prin avocat, admiterea excepției
de neconstituționalitate, arătând că textul criticat restrânge,
în mod nepermis, regimul probelor ce pot fi administrate
pentru dovedirea faptelor ce justifică acordarea calității de
luptător în rezistența anticomunistă. Astfel, este exclusă
proba testimonială, care, în multe cazuri de persecuție,
reprezintă unica posibilitate de dovedire a circumstanțelor
respective, în lipsa unor înscrisuri doveditoare. Arată că,
potrivit regulilor de interpretare a legii, un asemenea
demers restrictiv, derogatoriu de la normele generale de
interpretare, ar trebui să fie expres consacrat de lege și nu
ar trebui să constituie o restrângere nejustificată a
drepturilor și libertăților cetățenilor.

Reprezentantul Ministerului Public pune concluzii de
respingere a excepției de neconstituționalitate, arătând că
stabilirea mijloacelor de probă reprezintă prerogativa
suverană a legiuitorului, care poate exclude, în anumite
cazuri, posibilitatea administrării probei testimoniale. O
asemenea reglementare nu contravine însă principiilor
constituționale, ci se aplică în mod egal tuturor persoanelor
avute în vedere în ipoteza normei juridice respective.
C U R T E A,

având în vedere actele și lucrările dosarului, reține
următoarele:
Prin Încheierea din 10 ianuarie 2006, pronunțată în
Dosarul nr. 3.668/2005, Înalta Curte de Casație și Justiție —
Secția contencios administrativ și fiscal a sesizat Curtea
Constituțională cu excepția de neconstituționalitate a
dispozițiilor art. 5 alin. (3) din Ordonanța de urgență a
Guvernului nr. 214/1999 privind acordarea calității de
luptător în rezistența anticomunistă persoanelor
condamnate pentru infracțiuni săvârșite din motive
politice, persoanelor împotriva cărora au fost dispuse, din
motive politice, măsuri administrative abuzive, precum și
persoanelor care au participat la acțiuni de împotrivire cu
arme și de răsturnare prin forță a regimului comunist
instaurat în România. Excepția a fost ridicată de către
Constantin Țapuș cu prilejul soluționării unei contestații în
anulare.
În motivarea excepției de neconstituționalitate, autorul
acesteia susține, în esență, că dispozițiile de lege criticate
vin în contradicție cu prevederile art. 16 alin. (1), art. 21 și
art. 24 din Constituție, deoarece limitează probatoriul
necesar stabilirii calității de luptător în rezistența
anticomunistă la îdocumente, date sau informații“ deținute de
instituțiile publice, care se materializează în înscrisuri, cu
excluderea altor mijloace de probă, dintre care cea mai
importantă, în astfel de situații, este proba testimonială. Or,
este de notorietate faptul că, în multe cazuri de persecuție,
nu există înscrisuri doveditoare, dovedirea circumstanțelor
respective fiind posibilă numai prin proba cu martori.

MONITORUL OFICIAL AL ROMÂNIEI, PARTEA I, Nr. 509/13.VI.2006
Această limitare a probatoriului contravine, în opinia sa,
accesului liber la justiție, care trebuie să se facă în spiritul
aflării adevărului, prin toate probele necesare, precum și
art. 24 din Constituție, referitor la dreptul la apărare.
Înalta Curte de Casație și Justiție — Secția contencios
administrativ și fiscal apreciază că excepția de
neconstituționalitate nu este întemeiată.
În conformitate cu dispozițiile art. 30 alin. (1) din Legea
nr. 47/1992, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și formula
punctele de vedere cu privire la excepția de
neconstituționalitate.
Guvernul apreciază că excepția de neconstituționalitate
este neîntemeiată.
Avocatul Poporului apreciază că textele legale criticate
sunt constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate.
Obiectul excepției de neconstituționalitate îl constituie
dispozițiile art. 5 alin. (3) din Ordonanța de urgență a
Guvernului nr. 214/1999 privind acordarea calității de
luptător în rezistența anticomunistă persoanelor condamnate
pentru infracțiuni săvârșite din motive politice, persoanelor
împotriva cărora au fost dispuse, din motive politice, măsuri
administrative abuzive, precum și persoanelor care au
participat la acțiuni de împotrivire cu arme și de răsturnare
prin forță a regimului comunist instaurat în România,
publicată în Monitorul Oficial al României, Partea I, nr. 650
din 30 decembrie 1999. Textul de lege criticat a fost
modificat prin art. I pct. 3 din Ordonanța Guvernului
nr. 64/2002, publicată în Monitorul Oficial al României,
Partea I, nr. 647 din 31 august 2002. Ordonanța
Guvernului nr. 64/2002 a fost aprobată cu modificări prin
Legea nr. 670/2002 publicată în Monitorul Oficial al
României, Partea I, nr. 935 din 20 decembrie 2002. Textul
criticat are următoarea redactare: îComisia este obligată ca,
în termen de 15 zile de la primirea cererii, dacă aceasta nu
este însoțită de acte doveditoare, să solicite documente, date

13

sau informații necesare soluționării cererii de la instituțiile
publice care le dețin.“
În susținerea neconstituționalității acestor texte de lege,
autorul excepției invocă încălcarea prevederilor art. 16
alin. (1) din Constituție, referitoare la egalitatea în drepturi,
ale art. 21 privind accesul liber la justiție și ale art. 24 cu
privire la dreptul la apărare.
Examinând excepția de neconstituționalitate, Curtea
constată că scopul Ordonanței de urgență a Guvernului
nr. 214/1999 a fost acela de a recunoaște meritele celor
care, înfruntând regimul comunist, au fost condamnați la
pedepse grele, au fost privați de averea dobândită în mod
licit, au fost deportați, li s-a stabilit domiciliu forțat ori au
suferit alte sancțiuni, de natură administrativă. Aceste
persoane, cărora societatea le datorează remedierea,
materială și morală, a prejudiciilor suferite în încercarea de
a apăra valorile democratice, beneficiază, în virtutea legii,
de restituirea, în natură sau prin echivalent, a bunurilor
confiscate, de drepturile prevăzute în Decretul-lege
nr. 118/1990 privind acordarea unor drepturi persoanelor
persecutate din motive politice de dictatura instaurată cu
începere de la 6 martie 1945, de acordarea de ordine și
medalii și de atribuirea, în condițiile legii, a numelui lor
unor străzi, parcuri, piețe și altor asemenea locuri publice.
Aceste măsuri reparatorii corespund, de altfel, cerințelor
înscrise în Declarația nr. 40/34 din 29 noiembrie 1985 a
Adunării Generale a Organizației Națiunilor Unite, privitoare
la principiile fundamentale ale justiției pentru victimele
crimelor și abuzurilor de putere.
Pentru a li se recunoaște calitatea de luptător în
rezistența anticomunistă, persoanele interesate trebuie să
dovedească, în fața comisiei înființate în acest scop pe
lângă Ministerul Justiției, că, în timpul regimului comunist,
au fost condamnate, prin hotărâri judecătorești, pentru
infracțiuni săvârșite din motive politice sau au fost supuse
următoarelor măsuri administrative abuzive: privarea de
libertate în locuri de deținere sau pentru efectuarea de
cercetări; internarea în spitale de psihiatrie; stabilirea de
domiciliu obligatoriu; strămutarea într-o altă localitate;
deportarea în străinătate, după 23 august 1944, pentru
motive politice; exmatricularea din scoli, licee si facultăți;
încetarea contractului de muncă sau retrogradarea, dispuse
din motive politice și dovedite cu acte scrise, administrative
sau judecătorești, de la acea dată.
Curtea observă că, în prima ipoteză, a condamnării
penale pentru infracțiuni de natură politică, dovedirea
acesteia se va face potrivit regulilor de probă aplicabile
hotărârilor judecătorești.
Cu privire la cea de-a doua ipoteză, a sancțiunilor
administrative abuzive, Curtea constată că măsurile abuzive
prevăzute trebuie, de asemenea, dovedite prin înscrisuri,
din care să reiasă privarea de libertate, internarea în
spitale de psihiatrie, stabilirea domiciliului obligatoriu,

14

MONITORUL OFICIAL AL ROMÂNIEI, PARTEA I, Nr. 509/13.VI.2006

strămutarea într-o altă localitate, deportarea, exmatricularea
din instituții de învățământ sau afectarea regimului de
muncă.
Față de acestea, se impune însă precizarea că
noțiunea de înscris cuprinde, în sensul dat de Codul de
procedură civilă, nu numai documentele scrise
(dactilografiate, scrise de mână etc.), ci și orice
consemnare a unui act sau fapt juridic, imprimată pe orice
alt suport material.

Faptul că legiuitorul a înțeles să includă, printre
beneficiarii ordonanței, numai persoanele care pot dovedi
cu înscrisuri împrejurările de mai sus, iar nu toate
persoanele care au manifestat, într-un fel sau altul, opoziție
față de regimul totalitar, este opțiunea politică a acestuia,
în virtutea intenției sale de a lua măsuri reparatorii față de
victimele certe ale abuzurilor săvârșite în trecut.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 5 alin. (3) din Ordonanța de urgență a Guvernului
nr. 214/1999 privind acordarea calității de luptător în rezistența anticomunistă persoanelor condamnate pentru infracțiuni
săvârșite din motive politice, persoanelor împotriva cărora au fost dispuse, din motive politice, măsuri administrative
abuzive, precum și persoanelor care au participat la acțiuni de împotrivire cu arme și de răsturnare prin forță a regimului
comunist instaurat în România, excepție ridicată de Constantin Țapuș în Dosarul nr. 3.668/2005 al Înaltei Curți de Casație
și Justiție — Secția contencios administrativ și fiscal.
Definitivă și general obligatorie.
Pronunțată în ședința publică din data de 4 mai 2006.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mădălina Ștefania Diaconu

ACTE ALE ÎNALTEI CURȚI DE CASAȚIE ȘI JUSTIȚIE
ÎNALTA CURTE DE CASAȚIE ȘI JUSTIȚIE
— SECȚIILE UNITE —

D E C I Z I A Nr. XV
din 22 mai 2006
Dosar nr. 4/2006
Sub președinția domnului prof. univ. dr. Nicolae Popa, președintele Înaltei Curți de Casație și Justiție,
Înalta Curte de Casație și Justiție, constituită în Secții Unite, în conformitate cu dispozițiile art. 25 lit. a) din Legea
nr. 304/2004 privind organizarea judiciară, republicată, s-a întrunit pentru a examina recursul în interesul legii, declarat de
procurorul general al Parchetului de pe lângă Înalta Curte de Casație și Justiție, cu privire la aplicarea dispozițiilor
art. 2781 alin. 8 lit. c) din Codul de procedură penală, sub aspectul compatibilității judecătorului de a mai participa, în
continuare, la soluționarea fondului cauzei reținute spre judecare după desființarea, prin încheiere, a rezoluției sau
ordonanței procurorului de netrimitere în judecată, ca urmare a aprecierii că probele existente la dosar sunt suficiente
pentru a se proceda la judecare.
Secțiile Unite au fost constituite cu respectarea dispozițiilor art. 34 din Legea nr. 304/2004, fiind prezenți 73 de
judecători din totalul de 105 judecători în funcție.

MONITORUL OFICIAL AL ROMÂNIEI, PARTEA I, Nr. 509/13.VI.2006

15

Procurorul general al Parchetului de pe lângă Înalta Curte de Casație și Justiție a fost reprezentat de procurorul
Nicoleta Eucarie.
Reprezentanta procurorului general al Parchetului de pe lângă Înalta Curte de Casație și Justiție a susținut
recursul în interesul legii, punând concluzii pentru admiterea acestuia în sensul de a se stabili că judecătorul care, prin
încheiere, admite plângerea, desființează rezoluția sau ordonanța procurorului de netrimitere în judecată și, apreciind că
probele existente la dosar sunt suficiente pentru judecarea cauzei, reține cauza spre judecare devine incompatibil să
soluționeze, în continuare, fondul acesteia.
SECȚIILE

deliberând asupra recursului în interesul legii, constată
următoarele:
În aplicarea dispozițiilor art. 2781 alin. 8 lit. c) din Codul
de procedură penală, cu privire la problema dacă mai este
compatibil să judece fondul cauzei judecătorul care, prin
încheiere, a admis plângerea și, considerând că probele
existente la dosar sunt suficiente, a reținut cauza spre
judecare.
Astfel, unele instanțe au considerat că judecătorul care,
în aplicarea dispozițiilor art. 2781 alin. 8 lit. c) din Codul de
procedură penală, a desființat, prin încheiere, rezoluția sau
ordonanța procurorului de netrimitere în judecată și,
apreciind că probele existente la dosar sunt suficiente
pentru judecarea cauzei, a reținut cauza spre judecare nu
devine incompatibil să soluționeze și fondul acesteia.
Alte instanțe, dimpotrivă, s-au pronunțat în sensul că,
într-un asemenea caz, judecătorul devine incompatibil să
participe, în continuare, la judecarea cauzei, deoarece
admiterea plângerii echivalează cu exprimarea părerii cu
privire la soluția ce ar putea fi dată cu ocazia soluționării
fondului, ceea ce echivalează cu lipsa sa de imparțialitate.
Aceste din urmă instanțe au interpretat și aplicat corect
dispozițiile legii, însă, suplimentar argumentelor avute în
vedere de ele, soluția se impune și pentru alte
considerente decât cele invocate în hotărârile pronunțate.
Potrivit art. 278 alin. 3 din Codul de procedură penală,
orice persoană care se consideră vătămată în interesele
sale legitime prin rezoluția de neîncepere a urmăririi penale
sau prin ordonanța ori rezoluția de scoatere de sub
urmărire penală ori de încetare a urmăririi penale se poate
adresa cu plângere procurorului ierarhic superior celui care
a dispus una dintre aceste soluții.
În aplicarea principiului constituțional al accesului liber la
justiție și al necesității controlului judecătoresc asupra
soluțiilor de neurmărire adoptate de procuror, art. 2781 din
Codul de procedură penală, introdus prin Legea nr. 281 din
24 iunie 2003, a consacrat dreptul persoanei nemulțumite
de soluția procurorului ierarhic superior de respingere a
plângerii, formulată în temeiul art. 278 din același cod, de
a se adresa cu plângere instanței căreia i-ar reveni
competența să judece cauza în primă instanță.
În reglementarea procedurii de soluționare a unei
asemenea plângeri, în art. 278 1 alin. 7 din Codul de
procedură penală s-a prevăzut că îinstanța, judecând
plângerea, verifică rezoluția sau ordonanța atacată, pe baza

UNITE,

lucrărilor și a materialului din dosarul cauzei și a oricăror
înscrisuri noi prezentate“.
În legătură cu soluțiile ce se pot pronunța în cadrul
acestei proceduri, prin art. 2781 alin. 8 lit. c) din același
cod s-a prevăzut că instanța îadmite plângerea, prin
încheiere, desființează rezoluția sau ordonanța atacată și,
când probele existente la dosar sunt suficiente pentru
judecarea cauzei, reține cauza spre judecare [...]“.
Din economia textului de lege sus-menționat rezultă,
așadar, că, admițând accesul la justiție al persoanelor
nemulțumite de soluțiile de neurmărire penală și controlul
judecătoresc asupra acestor soluții date de procuror,
legiuitorul a decis ca, atunci când, pe baza reevaluării
materialului probator, instanța constată că probele erau
suficiente pentru trimitere în judecată și că deci procurorul
în mod greșit nu și-a exercitat atribuțiile specifice de
punere în mișcare a acțiunii penale și de sesizare a
instanței, să transfere judecătorului aceste funcții procesuale
specifice urmăririi penale.
Așadar, în asemenea cazuri, prin conținutul lor,
dispozițiile art. 2781 alin. 8 din Codul de procedură penală
operează și o modificare asupra exercitării funcțiilor
procesuale de urmărire penală și de judecată, deoarece
încheierea de reținere a cauzei spre judecare, în urma
admiterii plângerii îndreptate împotriva rezoluției sau
ordonanței procurorului de netrimitere în judecată, devine
astfel actul de sesizare al instanței și de punere în mișcare
a acțiunii penale.
Or, față de acest caracter inedit al încheierii prevăzut de
textul de lege menționat, prin pronunțarea acesteia,
judecătorul preia în mod vădit activitatea specifică exercitării
funcțiilor de urmărire penală, devenind astfel incompatibil să
judece, în continuare, aceeași cauză.
Într-adevăr, preluând aceste funcții procesuale specifice
urmăririi penale și exercitându-le prin admiterea plângerii,
desființarea rezoluției sau ordonanței de netrimitere în
judecată și prin reținerea cauzei spre judecare, participarea
acestui judecător, în continuare, la judecarea aceleiași
cauze încalcă principiul separării funcțiilor de urmărire de
cele de judecată și contravine totodată principiului dreptului
oricărei persoane la un proces echitabil, instituit prin art. 6
din Convenția pentru apărarea drepturilor omului și a
libertăților fundamentale, la care România este parte.

16

MONITORUL OFICIAL AL ROMÂNIEI, PARTEA I, Nr. 509/13.VI.2006

Pe de altă parte, este de observat că, în asemenea
situații, acest judecător se pronunță, indirect, asupra soluției
ce trebuie adoptată în acea cauză, ceea ce creează pentru
el și un alt motiv de incompatibilitate, prevăzut în art. 47
alin. 2 din Codul de procedură penală.

judiciară și ale art. 4142 din Codul de procedură penală,

Față de aceste considerente, în temeiul dispozițiilor
art. 25 lit. a) din Legea nr. 304/2004 privind organizarea

suficiente pentru judecarea cauzei, devine incompatibil să

PENTRU

urmează a se admite recursul în interesul legii și a se
stabili că judecătorul care, prin încheiere, admite plângerea,
desființează rezoluția sau ordonanța atacată și reține cauza
spre judecare, apreciind că probele existente la dosar sunt
soluționeze fondul acesteia.

ACESTE

MOTIVE

În numele legii
D E C I D:

Admit recursul în interesul legii declarat de procurorul general al Parchetului de pe lângă Înalta Curte de Casație
și Justiție.
În aplicarea dispozițiilor art. 2781 alin. 8 lit. c) din Codul de procedură penală, stabilesc: judecătorul care, prin
încheiere, admite plângerea, desființează rezoluția sau ordonanța atacată și reține cauza spre judecare, apreciind că
probele existente la dosar sunt suficiente pentru judecarea cauzei, devine incompatibil să soluționeze fondul acesteia.
Obligatorie, potrivit art. 4142 alin. 2 din Codul de procedură penală.
Pronunțată în ședință publică, astăzi, 22 mai 2006.
PREȘEDINTELE ÎNALTEI CURȚI DE CASAȚIE ȘI JUSTIȚIE,

prof. univ. dr. NICOLAE POPA
Prim-magistrat asistent,
Victoria Maftei

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București; C.U.I. 427282; Atribut fiscal R,
IBAN: RO55RNCB0082006711100001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 318.51.29/150, fax 318.51.15, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 509/13.VI.2006 conține 16 pagini.

Prețul: 1,15 lei noi/11.500 lei vechi

&JUYDGY|116856]
ISSN 1453—4495

