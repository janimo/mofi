Anul 172 (XVI) — Nr. 831

PARTEA

I

LEGI, DECRETE, HOTĂRÂRI ȘI ALTE ACTE

Joi, 9 septembrie 2004

SUMAR

Nr.

Pagina
HOTĂRÂRI ALE GUVERNULUI ROMÂNIEI

1.384. — Hotărâre privind editarea Colecției naționale
de documente diplomatice românești ....................

1–2

1.387. — Hotărâre privind aprobarea Contractului de
activitate a Companiei Naționale de Căi Ferate
îC.F.R.“ — S.A. și a Contractului de activitate a

HOTĂRÂRI

ALE

Nr.

Pagina
Societății Naționale de Transport Feroviar de
Călători îC.F.R. Călători“ — S.A. pentru perioada
2004—2007 ..............................................................

3–7

1.410. — Hotărâre privind finanțarea proiectului
îAmenajarea sectorului românesc al Cimitirului
Eroilor Militari înhumați la Brno — Republica
Cehă“ ........................................................................

7–8

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind editarea Colecției naționale de documente diplomatice românești
În temeiul art. 108 din Constituție, republicată, și al art. 20 din Legea Arhivelor Naționale nr. 16/1996, cu
modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă editarea Colecției naționale de
documente diplomatice românești, valorificându-se în acest
scop fondul arhivistic al Ministerului Afacerilor Externe,
precum și documentele existente în alte arhive din țară și
din străinătate.
(2) Editarea Colecției naționale de documente
diplomatice românești este o activitate permanentă prin
care vor fi valorificate și publicate documentele de arhivă
pe măsură ce acestea devin accesibile cercetării, în
conformitate cu Legea Arhivelor Naționale nr. 16/1996, cu
modificările și completările ulterioare.
Art. 2. — Colecția națională de documente diplomatice
românești se va realiza în serii cronologice reflectând
evoluția politicii externe a României în contextul
internațional dat. Fiecare serie va avea mai multe volume,

în funcție de cantitatea și de calitatea documentelor
selectate.
Art. 3. — (1) Ministerul Afacerilor Externe coordonează
întreaga activitate de cercetare și editare a Colecției
naționale de documente diplomatice românești, în
colaborare cu: Academia Română, Arhivele Naționale,
Arhivele Ministerului Apărării Naționale.
(2) Pentru realizarea Colecției naționale de documente
diplomatice românești se instituie Comisia Națională pentru
Editarea Colecției Naționale de Documente Diplomatice
Românești, denumită în continuare Comisie, constituită din
membri de drept și membri numiți prin consens de către
instituțiile coordonatoare dintre specialiștii de prestigiu
recunoscut. Sunt membri de drept: ministrul în exercițiu al
afacerilor externe, președintele în exercițiu al Academiei
Române, directorul în exercițiu al Arhivelor Naționale,

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 831/9.IX.2004

directorul executiv în exercițiu al Fundației Europene
îNicolae Titulescu“, directorul general în exercițiu al
Academiei Diplomatice, directorul în exercițiu al Arhivelor
Ministerului Afacerilor Externe, directorul în exercițiu al
Arhivelor Ministerului Apărării Naționale.
(3) Comisia va desemna un birou de lucru, care se va
ocupa de organizarea bunei desfășurări a întregii activități
de identificare a documentelor, de elaborare și finalizare a
volumelor și de predare a acestora la tipar. Biroul de lucru
va alcătui criteriile unice pentru întocmirea volumelor de
documente.
(4) Fundația Europeană îNicolae Titulescu“ și Academia
Diplomatică vor oferi egida sub care vor fi publicate
volumele de documente.
Art. 4. — (1) În prima etapă, Comisia, prin Biroul de
lucru, se va îngriji de definitivarea și trimiterea la tipar a
volumelor de documente deja întocmite în ultimii ani,
indiferent de perioada istorică pe care o acoperă.
(2) Concomitent, Comisia va organiza colective de lucru
de istorici, pentru continuarea activității de selectare a
documentelor pentru perioadele încă neacoperite până la
data de 10 februarie 1947 (semnarea Tratatului de pace
dintre România și Națiunile Unite), pentru prelucrarea și
pregătirea lor pentru tipar.
Art. 5. — (1) Cheltuielile aferente întregii activități de
întocmire a volumelor Colecției naționale de documente
diplomatice românești vor fi asigurate prin bugetul
Ministerului Afacerilor Externe.
(2) Măsurile destinate să faciliteze activitatea de
cercetare, întocmire și publicare a Colecției naționale de
documente diplomatice românești sunt prevăzute în anexa
care face parte integrantă din prezenta hotărâre.

(3) Istoricii, cercetătorii și personalul tehnic care vor
lucra la pregătirea Colecției naționale de documente
diplomatice românești vor fi remunerați pe bază de contract
cu Academia Diplomatică, în condițiile legii.
(4) Se va asigura un tiraj de minimum 1.000 de
exemplare, în condiții grafice superioare pentru fiecare
volum, cu posibilitatea măririi lui în funcție de solicitări.
Art. 6. — Ministerul Afacerilor Externe va stabili numărul
exemplarelor din Colecția națională de documente
diplomatice românești care vor fi puse în vânzare și se va
îngriji ca volumele de documente, pe măsură ce se vor
publica, să fie trimise marilor biblioteci ale lumii,
ministerelor de externe ale altor țări, universităților și
instituțiilor europene, specialiștilor. Colecția de documente
se va afla permanent la Librăria Academiei Române.
Art. 7. — (1) Ministerul Afacerilor Externe va asigura
legătura cu arhivele diplomatice ale altor ministere de
externe care dețin copii sau originale ale unor documente
diplomatice românești, obținând acordul acestora pentru
includerea documentelor respective în Colecția națională de
documente diplomatice românești.
(2) Ministerul Afacerilor Externe va asigura baza
logistică în vederea efectuării de cercetări în arhivele
diplomatice străine de către membri ai colectivelor de
întocmire a volumelor.
Art. 8. — Pe data intrării în vigoare a prezentei hotărâri
se abrogă Hotărârea Guvernului nr. 563/1991 privind
valorificarea arhivei Ministerului Afacerilor Externe, publicată
în Monitorul Oficial al României, Partea I, nr. 261
din 21 decembrie 1991.

PRIM-MINISTRU

ADRIAN NĂSTASE
Contrasemnează:
p. Ministrul afacerilor externe,
Bogdan Lucian Aurescu,
secretar de stat
Ministrul finanțelor publice,
Mihai Nicolae Tănăsescu
București, 2 septembrie 2004.
Nr. 1.384.

ANEXĂ
MĂSURI

destinate să faciliteze activitatea de cercetare, întocmire și publicare a Colecției naționale
de documente diplomatice românești
1. Ministerul Afacerilor Externe va lua măsuri care să
asigure accesul cercetătorilor români la documentele
diplomatice conservate în arhiva ministerului, în conformitate
cu prevederile legii.
2. Pentru întocmirea volumelor de documente, Ministerul
Afacerilor Externe va pune la dispoziție colectivelor de
cercetare două copiatoare performante, trei calculatoare de
ultimă generație cu imprimante laser, consumabile și
dulapuri metalice pentru păstrarea fișelor, copiilor de
documente, manuscriselor, cărților etc.
Colectivele de cercetare vor fi asistate de 3 persoane —
operatori pe calculator, care vor realiza transcrierea

documentelor și redactarea volumelor până la faza de
predare la tipar.
3. Pentru desfășurarea activității în vederea realizării
Colecției naționale de documente diplomatice românești va
fi pus la dispoziție colectivelor care vor elabora volumele
de documente un spațiu de lucru dotat cu aparatura
menționată în prezenta anexă, pentru un număr de 10—12
cercetători și operatori tehnici.
4. Editura care va publica Colecția națională de
documente diplomatice românești va fi aleasă pe criterii
comerciale, prin licitație.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 831/9.IX.2004

3

GUVERNUL ROMÂNIEI

HOTĂRÂRE
privind aprobarea Contractului de activitate a Companiei Naționale de Căi Ferate îC.F.R.“ — S.A.
și a Contractului de activitate a Societății Naționale de Transport Feroviar de Călători
îC.F.R. Călători“ — S.A. pentru perioada 2004—2007
În temeiul art. 108 din Constituție, republicată, și al art. 33 și 35 din Ordonanța de urgență a Guvernului
nr. 12/1998 privind transportul pe căile ferate române și reorganizarea Societății Naționale a Căilor Ferate Române,
aprobată cu modificări și completări prin Legea nr. 89/1999, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă Contractul de activitate a
Companiei Naționale de Căi Ferate îC.F.R.“ — S.A. pentru
perioada 2004—2007, prevăzut în anexa nr. 1.
Art. 2. — Se aprobă Contractul de activitate a Societății
Naționale de Transport Feroviar de Călători îC.F.R.
Călători“ — S.A. pentru perioada 2004—2007, prevăzut în
anexa nr. 2.

Art. 3. — Ministerul Transporturilor, Construcțiilor și
Turismului, Compania Națională de Căi Ferate îC.F.R.“ —
S.A. și Societatea Națională de Transport Feroviar de
Călători îC.F.R. Călători“ — S.A. vor actualiza anual, în
condițiile legii, contractele de activitate prevăzute la art. 1
și 2, după adoptarea legii bugetului de stat.
Art. 4. — Anexele nr. 1 și 2 fac parte integrantă din
prezenta hotărâre.

PRIM-MINISTRU

ADRIAN NĂSTASE
Contrasemnează:
p. Ministrul transporturilor, construcțiilor și turismului,
Traian Panait,
secretar de stat
Ministrul finanțelor publice,
Mihai Nicolae Tănăsescu
București, 2 septembrie 2004.
Nr. 1.387.
ANEXA Nr. 1

CONTRACT DE ACTIVITATE
a Companiei Naționale de Căi Ferate îC.F.R.“ — S.A. pentru perioada 2004—2007
CAPITOLUL I
Dispoziții generale
ARTICOLUL 1
Părțile contractante

Prezentul contract de activitate se încheie între
Ministerul Transporturilor, Construcțiilor și Turismului, în
numele statului, și Compania Națională de Căi Ferate
îC.F.R.“ — S.A., administratorul infrastructurii feroviare
publice din România, denumită în continuare C.F.R. — S.A.,
în concordanță cu prevederile art. 33 din Ordonanța de
urgență a Guvernului nr. 12/1998 privind transportul pe
căile ferate române și reorganizarea Societății Naționale a
Căilor Ferate Române, aprobată cu modificări și completări
prin Legea nr. 89/1999, cu modificările și completările
ulterioare, și ale art. 19 din Hotărârea Guvernului
nr. 581/1998 privind înființarea Companiei Naționale de Căi
Ferate îC.F.R.“ — S.A. prin reorganizarea Societății
Naționale a Căilor Ferate Române, cu modificările și
completările ulterioare.
ARTICOLUL 2
Obiectul și durata contractului de activitate

(1) Prezentul contract de activitate stabilește obligațiile
reciproce ale C.F.R. — S.A. și ale Ministerului
Transporturilor, Construcțiilor și Turismului pentru asigurarea
stării tehnice și de exploatare a infrastructurii feroviare, care
să garanteze condițiile de desfășurare a transporturilor de

marfă și de călători pe căile ferate române în condiții de
siguranță a circulației.
(2) Prezentul contract de activitate se încheie pentru
perioada 2004—2007.
(3) Prezentul contract de activitate conține, la data
semnării, clauzele generale pentru întreaga durată de
valabilitate, inclusiv pentru anul 2004.
(4) Prevederile specifice pentru anii 2005—2007 se
stabilesc anual, prin hotărâre a Guvernului pentru
aprobarea bugetului C.F.R. — S.A., după aprobarea legii
anuale a bugetului de stat.
CAPITOLUL II
Obligațiile generale ale părților
ARTICOLUL 3
Obligații generale ale C.F.R. — S.A.

(1) Pe toată durata de valabilitate a prezentului contract
de activitate, C.F.R. — S.A. se obligă să încheie fără
pierderi execuția bugetului de venituri și cheltuieli. În acest
scop C.F.R. — S.A. își va dimensiona cheltuielile strict la
nivelul veniturilor realizate din exploatarea comercială a
propriilor capacități de circulație, din exploatarea
patrimoniului, din închirierea unor părți ale infrastructurii
feroviare neinteroperabile, din alte activități proprii, din
transferurile de la bugetul de stat și din creditele externe
rambursabile și nerambursabile.
(2) În cazul în care nivelul veniturilor anuale nu acoperă
integral cheltuielile programate, C.F.R. — S.A. va lua

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 831/9.IX.2004

măsuri de diminuare a cheltuielilor, dar fără afectarea
siguranței circulației.
(3) Pe baza bugetului de venituri și cheltuieli aprobat
conform legii, C.F.R. — S.A. se obligă să asigure
desfășurarea traficului feroviar în condiții de siguranță.
(4) C.F.R. — S.A. se obligă să execute lucrări în
conformitate cu programele de investiții, de reabilitare și
reparații, încadrându-se în alocațiile bugetare acordate
anual cu această destinație în bugetul Ministerului
Transporturilor, Construcțiilor și Turismului.
(5) C.F.R. — S.A. se obligă ca prin programul de
reparații și întreținere să diminueze numărul de zone și
numărul de kilometri cu restricții de viteză și puncte
periculoase, cu prioritate pe liniile magistrale.
ARTICOLUL 4
Obligații generale ale Ministerului Transporturilor,
Construcțiilor și Turismului

(1) Ministerul Transporturilor, Construcțiilor și Turismului
va susține includerea în bugetul său, în fiecare an, a
sumelor necesare pentru asigurarea reparațiilor
infrastructurii feroviare publice și pentru stoparea degradării
tehnice a acesteia.
(2) Ministerul Transporturilor, Construcțiilor și Turismului
va susține, în fiecare an, continuarea investițiilor la
infrastructura feroviară publică, inclusiv a celor aflate în
curs de realizare, acordându-se prioritate modernizării
traseelor coridoarelor europene de transport feroviar, cu
asigurarea finanțărilor prin includerea în bugetul său a
sumelor necesare.
(3) Ministerul Transporturilor, Construcțiilor și Turismului
va sprijini încheierea de către C.F.R. — S.A. a unor
convenții cu autoritățile administrației publice locale pentru
susținerea financiară a traficului cu trenuri locale de
navetiști solicitate de acestea, în condițiile legii.
CAPITOLUL III
Condițiile generale de funcționare a infrastructurii
feroviare
ARTICOLUL 5
Parametrii de performanță ai infrastructurii feroviare publice

(1) Pe întreaga durată de valabilitate a prezentului
contract de activitate, C.F.R. — S.A. va acționa pentru
satisfacerea necesităților pieței de transport feroviar.
(2) Pe perioada de valabilitate a prezentului contract de
activitate, C.F.R. — S.A. va asigura alocarea capacităților
de infrastructură necesare conform capacităților de circulație
existente pe infrastructura feroviară publică pentru
transportul feroviar de călători și marfă la nivelul cerințelor
pieței de transport feroviar.
(3) Capacitățile de circulație pe infrastructura feroviară
publică pot fi revăzute anual, în funcție de evoluția
cerințelor pieței de transport feroviar.
(4) Prin programele de reparație anuale C.F.R. — S.A.
are obligația să mențină infrastructura feroviară de pe
traseele coridoarelor europene la parametrii realizați prin
modernizare.
(5) Pentru realizarea prevederilor alin. (4) C.F.R. — S.A.
are obligația să aplice numai proceduri de întreținere care
să mențină linia la nivelul parametrilor proiectați și realizați
prin modernizarea liniei.

de valabilitate a prezentului contract de activitate,
finanțarea lucrărilor de investiții, reparații, modernizări și/sau
dezvoltări ale infrastructurii feroviare publice, în limita
sumelor aprobate anual cu această destinație în bugetul său.
(2) În condițiile în care cheltuielile pentru investiții,
reparații, modernizări și/sau dezvoltări ale infrastructurii
feroviare publice nu pot fi asigurate integral din sumele
aprobate cu această destinație în bugetul Ministerului
Transporturilor, Construcțiilor și Turismului, se va proceda
conform prevederilor art. 2 alin. (4).
(3) În cazul unor calamități naturale, dezastre sau
evenimente de cale ferată, elementele afectate ale
infrastructurii feroviare publice vor fi repuse în funcțiune în
cel mai scurt timp, utilizându-se resursele care pot fi
mobilizate în acest scop, în condițiile legii.
(4) Cheltuielile ocazionate de repunerea în funcțiune a
infrastructurii feroviare publice afectate ca urmare a unor
calamități naturale sau dezastre se acoperă de la bugetul
de stat prin bugetul Ministerului Transporturilor, Construcțiilor
și Turismului.
CAPITOLUL IV
Programele prioritare de dezvoltare, modernizare
și investiții ale infrastructurii feroviare publice
ARTICOLUL 7
Corelarea programelor prioritare

(1) Programele prioritare de dezvoltare, modernizare și
investiții ale infrastructurii feroviare publice se stabilesc în
corelare cu prevederile Legii nr. 203/2003 privind
realizarea, dezvoltarea și modernizarea rețelei de transport
de interes național și european, cu modificările ulterioare,
ale Hotărârii Guvernului nr. 1.003/2001 pentru aprobarea
Strategiei de dezvoltare a sistemului feroviar din România
în perioada 2001—2010, ale angajamentelor asumate de
România privind aderarea la Uniunea Europeană pentru
perioada corespunzătoare statutului de stat candidat,
precum și ale altor acte normative sau acorduri și convenții
internaționale la care România este parte.
(2) Programele de investiții, modernizări și/sau dezvoltări
ale infrastructurii feroviare publice se vor aproba în anexa
la bugetul Ministerului Transporturilor, Construcțiilor și
Turismului.
ARTICOLUL 8
Lista programelor prioritare

(1) Principalele programe prioritare de dezvoltare,
modernizare și investiții ale infrastructurii feroviare publice
pentru perioada de valabilitate a prezentului contract de
activitate sunt prevăzute în tabelul nr. 1.
Tabelul nr. 1
Nr.
crt.

1.
2.
3.
4.
5.

ARTICOLUL 6
Fonduri necesare pentru funcționarea infrastructurii feroviare

(1) Ministerul Transporturilor, Construcțiilor și Turismului
va susține ca prin bugetul său să se asigure, pe perioada

6.
7.
8.

Denumirea programului prioritar

Program de modernizare a coridorului IV
Program de modernizare a coridorului IX
Program de realizare a instalațiilor de centralizare
electronică
Program de modernizare a stațiilor de cale ferată
Program de finalizare a liniei de cale ferată Râmnicu
Vâlcea—Vâlcele
Program pentru electrificarea căii ferate
Program pentru telecomunicații și informatică
Program de realizare a interoperabilității feroviare

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 831/9.IX.2004
(2) La programele prevăzute la alin. (1) se adaugă
programul de modernizare a sistemului financiar-contabil al
C.F.R. — S.A., inclusiv pentru managementul proiectelor
companiei.
CAPITOLUL V
Limitele maxime ale tarifului de utilizare a infrastructurii
feroviare pentru traficul feroviar intern
ARTICOLUL 9
Tariful de utilizare a infrastructurii feroviare

(1) Tariful de utilizare a infrastructurii feroviare publice
(TUI) se aplică pentru accesul pe infrastructura publică
conform art. 12 alin. (2) și (3) din Hotărârea Guvernului
nr. 581/1998 privind înființarea Companiei Naționale de Căi
Ferate îC.F.R.“ — S.A. prin reorganizarea Societății
Naționale a Căilor Ferate Române, cu modificările și
completările ulterioare.
(2) Limitele maxime ale tarifelor de utilizare a
infrastructurii feroviare pentru transportul feroviar de marfă și
transportul feroviar de călători sunt prevăzute în tabelul nr. 2.
Tabelul nr. 2
Nr.
crt.

Denumirea tarifului

5

ale Uniunii Europene și să o supună aprobării, conform
legislației în vigoare.
(2) În scopul realizării prevederilor alin. (1), C.F.R. —
S.A. va propune spre aprobare conform alin. (1), până la
sfârșitul anului 2005, o metodologie de tarifare care să se
aplice pe întreaga rețea feroviară și pentru toți operatorii
de transport feroviar.
(3) Se interzice C.F.R. — S.A. să presteze servicii în
pierdere, practicând tarife necomerciale care să conducă la
eforturi financiare suplimentare ale statului în susținerea
bugetului de venituri și cheltuieli al acesteia.
(4) Pentru alte servicii care nu intră în tariful de utilizare
a infrastructurii feroviare publice, tarifele se aprobă conform
prevederilor art. 19 lit. o) din anexa nr. 1 la Hotărârea
Guvernului nr. 581/1998, cu modificările și completările
ulterioare.
(5) Plățile operatorilor feroviari către C.F.R. — S.A. se
vor efectua conform contractelor de acces pe infrastructura
feroviară. Pentru întârzieri la plata tarifelor de utilizare a
infrastructurii feroviare, C.F.R. — S.A. poate decide
suspendarea accesului operatorului în cauză la
infrastructura feroviară, conform prevederilor art. 12 alin. (4)
din Hotărârea Guvernului nr. 581/1998, cu modificările și
completările ulterioare.

Valoarea tarifului

1. Tariful de utilizare a
infrastructurii feroviare
pentru transportul feroviar
de marfă

Echivalentul
în lei a
3,6 euro/tren-km

2. Tariful de utilizare a
infrastructurii feroviare
pentru transportul feroviar
de călători

Echivalentul
în lei a
2,4 euro/tren-km

CAPITOLUL VI
Dispoziții finale
ARTICOLUL 11
Nerealizarea unor prevederi din contractul de activitate

(3) În scopul atragerii de trafic feroviar de tranzit și al
administrării infrastructurii feroviare pe principii comerciale,
C.F.R. — S.A. poate aplica tarife reduse față de cele
prevăzute la alin. (1), în conformitate cu prevederile
Ordonanței Guvernului nr. 89/2003 privind alocarea
capacităților de infrastructură feroviară, tarifarea utilizării
infrastructurii feroviare și certificarea în materie de
siguranță, aprobată cu modificări și completări prin Legea
nr. 8/2004.
(4) Cuantumul și condițiile de aplicare a tarifelor
prevăzute la alin. (2) se stabilesc prin ordin al ministrului
transporturilor, construcțiilor și turismului, care se publică în
Monitorul Oficial al României, Partea I.
(5) Tarifele prevăzute la alin. (2) se aplică
nediscriminatoriu, pentru toți operatorii de transport feroviar
aplicându-se tarife similare pentru servicii de transport
feroviar similare.
ARTICOLUL 10
Îmbunătățirea metodologiei de tarifare a utilizării
infrastructurii feroviare

(1) C.F.R. — S.A. și Ministerul Transporturilor,
Construcțiilor și Turismului se angajează să îmbunătățească
metodologia de tarifare a utilizării infrastructurii feroviare pe
baza experienței acumulate și a practicii statelor membre
MINISTERUL TRANSPORTURILOR,
CONSTRUCȚIILOR ȘI TURISMULUI

Ministrul transporturilor, construcțiilor și turismului,
…........................................................................…

Părțile semnatare se vor întâlni cel puțin semestrial
pentru a examina stadiul derulării prezentului contract de
activitate și, după caz, pentru a analiza cauzele nerealizării
unor clauze ale acestuia, în vederea stabilirii măsurilor de
remediere, în mod special dacă:
— C.F.R. — S.A. nu poate asigura, în cursul unui an,
execuția unui buget de venituri și cheltuieli echilibrat;
— Ministerul Transporturilor, Construcțiilor și Turismului
nu poate realiza una dintre obligațiile ce îi revin din
prezentul contract de activitate.
ARTICOLUL 12
Alte prevederi

(1) În situații deosebite care nu au putut fi avute în
vedere în cadrul prezentului contract de activitate, de
natură a afecta executarea acestuia, Ministerul
Transporturilor, Construcțiilor și Turismului, în calitate de
reprezentant al Guvernului, și C.F.R. — S.A. vor analiza
împreună aspectele rezultate din asemenea situații și vor
face propuneri de soluționare sau, după caz, de modificare
corespunzătoare a contractului de activitate.
(2) C.F.R. —S.A. va prezenta anual, o dată cu situația
financiară anuală, datele necesare care să permită
stabilirea modului de realizare efectivă a obiectivelor fixate
prin prezentul contract de activitate și evoluția indicatorilor
tehnico-economici și financiari.
(3) Prevederile prezentului contract de activitate pot fi
actualizate ori de câte ori se impune modificarea și/sau
completarea acestuia, în funcție de necesitatea înfăptuirii
reformei în domeniul transporturilor feroviare.
COMPANIA NAȚIONALĂ
DE CĂI FERATE îC.F.R.“ — S.A.

Director general,
…........................................................................…

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 831/9.IX.2004
ANEXA Nr. 2

CONTRACT DE ACTIVITATE
a Societății Naționale de Transport Feroviar de Călători îC.F.R. Călători“ — S.A. pentru perioada 2004—2007
CAPITOLUL I
Dispoziții generale
ARTICOLUL 1
Părțile contractante

Prezentul contract de activitate se încheie între
Ministerul Transporturilor, Construcțiilor și Turismului, în
numele statului, și Societatea Națională de Transport
Feroviar de Călători îC.F.R. Călători“ — S.A., denumită în
continuare C.F.R. Călători, în concordanță cu prevederile
art. 33 și ale art. 35 din Ordonanța de urgență a
Guvernului nr. 12/1998 privind transportul pe căile ferate
române și reorganizarea Societății Naționale a Căilor Ferate
Române, aprobată cu modificări și completări prin Legea
nr. 89/1999, cu modificările și completările ulterioare, și ale
art. 16 din Hotărârea Guvernului nr. 584/1998 privind
înființarea Societății Naționale de Transport Feroviar de
Călători îC.F.R. Călători“ — S.A. prin reorganizarea
Societății Naționale a Căilor Ferate Române, cu modificările
și completările ulterioare.
ARTICOLUL 2
Obiectul contractului de activitate

(1) Obiectul prezentului contract de activitate constă în
reglementarea raporturilor dintre C.F.R. Călători și instituțiile
publice în vederea realizării, la standarde de confort,
calitate și siguranță, a transportului feroviar public de
călători, care are caracter de serviciu public social.
(2) Prezentul contract de activitate conține, la data
semnării, clauzele generale pentru întreaga durată de
valabilitate, inclusiv pentru anul 2004.
(3) Prevederile specifice pentru anii 2005—2007 se
stabilesc anual, prin hotărâre a Guvernului pentru
aprobarea bugetului C.F.R. Călători, după aprobarea legii
anuale a bugetului de stat.
ARTICOLUL 3
Durata contractului de activitate

Prezentul contract de activitate se încheie pe o durată
de 4 ani, respectiv pentru perioada 2004—2007.
CAPITOLUL II
Obligații generale ale părților
ARTICOLUL 4
Obligațiile C.F.R. Călători

(1) Pe durata de valabilitate a prezentului contract de
activitate C.F.R. Călători se obligă să pregătească și să
pună în circulație numărul și categoriile de trenuri necesare
pentru asigurarea caracterului de serviciu public social
pentru transportul feroviar public de călători. Numărul minim
și categoriile de trenuri care vor circula pe secții de
circulație se vor aproba prin ordin al ministrului
transporturilor, construcțiilor și turismului.
(2) Capacitățile de transport care se pun la dispoziție
publicului vor fi prevăzute anual în funcție de evoluția, de
cerințele pieței și de posibilitățile bugetului de stat.

(3) Oferta de servicii se structurează pe următoarele
categorii de trenuri:
— Eurocity și Euronight, conectate la rețeaua
internațională;
— Intercity și Intercity Expres;
— rapide;
— accelerate;
— personale.
(4) C.F.R. Călători va asigura publicului călător
următoarele tipuri de servicii:
— transportul de călători în trafic intern și internațional
cu trenuri prevăzute în planul de mers al trenurilor, cu
trenuri suplimentare sau cu trenuri special comandate;
— capacități de transport diferențiate pe criterii de
confort și de servicii: vagoane clasa I și clasa a II-a,
compartimentate și necompartimentate, vagoane de dormit
clasa I și clasa a II-a, vagoane-cușetă, salon, restaurant și
bar, vagoane pentru transportul autovehiculelor;
— gratuitatea unor informații legate de mersul trenurilor
și de călătorie;
— posibilitatea închirierii de vagoane de călători de
diverse tipuri și categorii;
— vânzarea legitimațiilor de călătorie cu anticipație de
până la 10 zile în trafic intern și de până la 60 de zile în
trafic internațional.
(5) C.F.R. Călători va asigura pe toată durata
contractului de transport condițiile minime obligatorii privind
viteza comercială, confortul și serviciile la bord, în funcție
de categoria trenului.
(6) Strategia de dezvoltare și modernizare a C.F.R.
Călători va fi în concordanță cu legislația europeană în
domeniul transportului feroviar de călători și va asigura
condițiile necesare pentru integrarea europeană.
(7) C.F.R. Călători se obligă ca prin politica de
marketing pe care o va promova să asigure satisfacerea
cerinței pieței de transport feroviar public de călători.
(8) C.F.R. Călători se obligă să promoveze o politică
tarifară corelată cu legislația în vigoare privind regimul
tarifelor pentru serviciile publice cu caracter social și cu
evoluția pieței de transport.
(9) C.F.R. Călători va acorda facilități de călătorie pentru
serviciile prestate anumitor categorii de persoane, potrivit
reglementărilor în vigoare.
(10) C.F.R. Călători se obligă să acționeze permanent
pentru utilizarea eficientă a resurselor materiale și umane,
asigurând astfel reducerea cheltuielilor reale de transport.
(11) Pentru utilizarea infrastructurii feroviare publice,
C.F.R. Călători va plăti Companiei Naționale de Căi Ferate
îC.F.R.“ — S.A. tarife de utilizare, care se stabilesc
conform prevederilor legale.
ARTICOLUL 5
Lista programelor prioritare

Principalele programe prioritare de dezvoltare,
modernizare și investiții ale C.F.R. Călători pentru perioada
de valabilitate a prezentului contract de activitate sunt
prevăzute în tabelul nr. 1.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 831/9.IX.2004
Tabelul nr. 1
Nr.
crt.

7

CAPITOLUL III
Dispoziții finale

Denumirea programului prioritar

ARTICOLUL 7
Examinarea derulării contractului

1. Program de dotare cu rame automotoare
2. Program de realizare a sistemului automat de
eliberare și rezervare de bilete
3. Program de dotare cu rame electrice
4. Program de modernizare a locomotivelor pentru
transportul de călători
5. Program de dotare și modernizare a vagoanelor de
călători
6. Program de realizare a interoperabilității feroviare

Părțile semnatare se vor întâlni cel puțin semestrial
pentru a examina stadiul derulării contractului de activitate
și eventual pentru a stabili măsuri de remediere, dacă:
— C.F.R. Călători nu poate realiza în cursul unui an
oricare dintre obligațiile prevăzute în prezentul contract de
activitate și, în special, cele legate de execuția bugetului
de venituri și cheltuieli al acesteia;
— Ministerul Transporturilor, Construcțiilor și Turismului
nu poate executa una dintre obligațiile care îi revin, potrivit
art. 6.
ARTICOLUL 8

ARTICOLUL 6

Tarifele în transportul feroviar public de călători

Obligații generale ale Ministerului Transporturilor,
Construcțiilor și Turismului

C.F.R. Călători poate, după caz, să stabilească, în
condițiile legii, și să adapteze la condițiile pieței tarifele
pentru transportul feroviar public de călători, precum și
pentru alte prestații și servicii din domeniul său de
activitate, în scop comercial, în vederea menținerii, sporirii
sau creării unui anumit trafic în transportul de călători.

(1) Ministerul Transporturilor, Construcțiilor și Turismului
va aloca sumele cuvenite C.F.R. Călători ca diferență între
tarifele stabilite cu avizul autorităților publice competente și
costurile reale de transport, la care se adaugă o cotă de
profit cuprinsă între 3 și 5% din costul respectiv, prevăzute
prin bugetul de venituri și cheltuieli, cu încadrarea în
sumele aprobate anual cu această destinație în bugetul
său.
(2) Pentru facilitățile de călătorie acordate, potrivit legii,
anumitor categorii de persoane, C.F.R. Călători va primi
compensații, prevăzute în bugetul Ministerului Transporturilor,
Construcțiilor și Turismului, în limita sumelor alocate anual
cu această destinație.
(3) Ministerul Transporturilor, Construcțiilor și Turismului
va susține finanțarea de la bugetul de stat, în limita
sumelor aprobate anual cu această destinație în bugetul
său ori din credite garantate de stat și rambursate de la
bugetul de stat, în condițiile legii, a investițiilor pentru
realizarea programelor prioritare, precum și a proiectelor
care asigură integrarea României în sistemul de transport
feroviar european.

ARTICOLUL 9
Evoluția indicatorilor din transportul feroviar public de călători

C.F.R. Călători va prezenta anual, o dată cu bilanțul
contabil, evoluția indicatorilor și nivelul costurilor reale de
transport, care să permită stabilirea modului de realizare
efectivă a obiectivelor fixate prin prezentul contract de
activitate.
ARTICOLUL 10
Acoperirea serviciului public social

Metodologia de calcul și nivelul sumelor lunare necesare
pentru acoperirea serviciului public social, ca diferență între
tarifele stabilite cu avizul autorităților publice competente și
costurile reale de transport, la care se adaugă cota de
profit prevăzută de lege, se stabilesc de Ministerul
Finanțelor Publice și de Ministerul Transporturilor,
Construcțiilor și Turismului.

MINISTERUL TRANSPORTURILOR,
CONSTRUCȚIILOR ȘI TURISMULUI

SOCIETATEA NAȚIONALĂ DE TRANSPORT
FEROVIAR DE CĂLĂTORI îC.F.R. CĂLĂTORI“ — S.A.

Ministrul transporturilor, construcțiilor și turismului,

Director general,

.........................................................................

.........................................................................

GUVERNUL ROMÂNIEI

HOTĂRÂRE
privind finanțarea proiectului îAmenajarea sectorului românesc
al Cimitirului Eroilor Militari înhumați la Brno — Republica Cehă“
În temeiul art. 108 din Constituție, republicată,
Guvernul României adoptă prezenta hotărâre.
Art. 1. — Se aprobă finanțarea proiectului îAmenajarea
sectorului românesc al Cimitirului Eroilor Militari înhumați la
Brno — Republica Cehă“.

Art. 2. — Finanțarea proiectului prevăzut la art. 1 se
asigură de la bugetul de stat prin bugetul Secretariatului
General al Guvernului — Oficiul Național pentru Cultul

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 831/9.IX.2004

Eroilor, pe anul 2004, de la titlul 70 îCheltuieli de capital“,
în limita sumei de 1.230.000 mii lei, conform devizului
estimativ prevăzut în anexa care face parte integrantă din
prezenta hotărâre.

Art. 3. — Activitățile de amenajare a sectorului
românesc al Cimitirului Eroilor Militari înhumați la Brno, în
Republica Cehă, se realizează în coordonarea Ministerului
Afacerilor Externe și cu avizul Oficiului Național pentru
Cultul Eroilor.

PRIM-MINISTRU

ADRIAN NĂSTASE
Contrasemnează:
Ministrul pentru coordonarea Secretariatului
General al Guvernului,
Eugen Bejinariu
p. Ministrul afacerilor externe,
Bogdan Lucian Aurescu,
secretar de stat
p. Ministrul finanțelor publice,
Maria Manolescu,
secretar de stat
București, 2 septembrie 2004.
Nr. 1.410.

ANEXĂ

DEVIZ ESTIMATIV DE CHELTUIELI
pentru amplasarea de monumente pentru cinstirea memoriei soldaților
și prizonierilor români din timpul Celui de-al Doilea Război Mondial,
înhumați la Brno — Republica Cehă
Locația: Brno — Republica Cehă:
— amplasarea a cinci blocuri de granit,
inscripționate cu numele a 1.569 eroi români
Total:

1.230.000 mii lei
1.230.000 mii lei

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 831/9.IX.2004 conține 8 pagini.

Prețul de vânzare 8.500 lei

ISSN 1453—4495

PDF compression, OCR, web-optimization with CVISION's PdfCompressor

