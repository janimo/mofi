Anul 172 (XVI) — Nr. 1.216

PARTEA

I

LEGI, DECRETE, HOTĂRÂRI ȘI ALTE ACTE

Vineri, 17 decembrie 2004

SUMAR

Nr.

1.154.

1.156.

1.158.

1.165.

1.166.

Pagina
DECRETE
— Decret privind încetarea raporturilor de serviciu
ale unui chestor de poliție din Ministerul
Administrației și Internelor ........................................
— Decret privind acordarea gradului de general
de brigadă cu o stea unor colonei din Ministerul
Administrației și Internelor ........................................
— Decret privind acordarea gradului de general
de brigadă cu o stea unor colonei din Serviciul de
Informații Externe ......................................................
— Decret privind supunerea spre aprobare
Parlamentului a acceptării Codului pentru
efectuarea în siguranță a transportului mărfurilor și
persoanelor de către navele de aprovizionare
(Codul OSV), adoptat de Adunarea Organizației
Maritime Internaționale prin Rezoluția A.863 (20)
la Londra la 27 noiembrie 1997..............................
— Decret pentru supunerea spre aprobare
Parlamentului a acceptării Codului de siguranță
pentru nave cu destinație specială (Codul SPS),
adoptat de Adunarea Organizației Maritime
Internaționale prin Rezoluția A.534 (13) la
Londra la 17 noiembrie 1983, precum și a
amendamentelor din 1996 referitoare la acesta

ORDONANȚE ȘI HOTĂRÂRI
ALE GUVERNULUI ROMÂNIEI
130. — Ordonanță de urgență privind unele măsuri
pentru vânzarea de către societățile comerciale,
companiile și societățile naționale din sectorul
energiei, petrolului, gazelor naturale, resurselor
minerale și al industriei de apărare, precum și de

2

2

3

3

4

Nr.

Pagina
către alți agenți economici din subordinea
Ministerului Economiei și Comerțului a locuințelor
pe care aceștia le au în patrimoniu personalului
propriu, titularilor contractelor de închiriere sau
pensionarilor cu ultimul loc de muncă la acești
agenți economici........................................................

4–5

132. — Ordonanță de urgență privind atribuirea în
concesiune
directă
Companiei
Naționale
îAdministrația Porturilor Maritime“ — S.A.
Constanța a unui teren aflat în proprietatea
publică a statului și în administrarea Ministerului
Transporturilor, Construcțiilor și Turismului .............

6

133. — Ordonanță de urgență pentru modificarea
art. 11, precum și pentru prorogarea termenelor
prevăzute la art. 9 alin. (1) și (4) din Legea
recunoștinței față de eroii-martiri și luptătorii care
au contribuit la victoria Revoluției române din
decembrie 1989 nr. 341/2004 ..................................

7

2.257. — Hotărâre privind transmiterea cu titlu gratuit a
unor active cu caracter social, barajele Loranța,
Orvișele și Corbeni, situate în județul Bihor, din
domeniul privat al statului și din patrimoniul
Societății Comerciale de Producere a Energiei
Electrice și Termice îTermoelectrica“ — S.A. în
domeniul public al comunelor Brusturi și Derna și
în administrarea consiliilor locale ale comunelor
Brusturi și Derna, județul Bihor ...............................

7–8

2

MONITORUL OFICIAL AL ROMÂNIEI, PARTEA I, Nr. 1.216/17.XII.2004

DECRETE
PREȘEDINTELE ROMÂNIEI

DECRET
privind încetarea raporturilor de serviciu ale unui chestor
de poliție din Ministerul Administrației și Internelor
În temeiul prevederilor art. 94 lit. b) și ale art. 100 din Constituția
României, republicată, precum și ale art. 69 alin. (1) lit. b) din Legea
nr. 360/2002 privind Statutul polițistului, cu modificările și completările
ulterioare,
având în vedere propunerea ministrului de stat, ministrul administrației
și internelor,
Președintele României

d e c r e t e a z ă:

Articol unic. — Pe data de 30 noiembrie 2004 domnului chestor de
poliție Sultănescu Gheorghe Ion îi încetează raporturile de serviciu ca
urmare a pierderii capacității de muncă.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 15 decembrie 2004.
Nr. 1.154.

PREȘEDINTELE ROMÂNIEI

DECRET
privind acordarea gradului de general de brigadă cu o stea
unor colonei din Ministerul Administrației și Internelor
În temeiul prevederilor art. 94 lit. b) și ale art. 100 din Constituția
României, republicată, precum și ale art. 4 lit. f) pct. 28 din Legea
nr. 415/2002 privind organizarea și funcționarea Consiliului Suprem de
Apărare a Țării,
având în vedere propunerea ministrului de stat, ministrul administrației
și internelor, și Hotărârea Consiliului Suprem de Apărare a Țării nr. 269 din
6 decembrie 2004,
Președintele României

d e c r e t e a z ă:

Articol unic. — Pe data de 1 decembrie 2004 domnilor colonei Litan
Aurel Aurel și Sălăjan Vasile Vasile-Marin li se acordă gradul de general de
brigadă cu o stea.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 15 decembrie 2004.
Nr. 1.156.

MONITORUL OFICIAL AL ROMÂNIEI, PARTEA I, Nr. 1.216/17.XII.2004
PREȘEDINTELE ROMÂNIEI

DECRET
privind acordarea gradului de general de brigadă cu o stea
unor colonei din Serviciul de Informații Externe
În temeiul prevederilor art. 94 lit. b) și ale art. 100 din Constituția
României, republicată, precum și ale art. 4 lit. f) pct. 28 din Legea
nr. 415/2002 privind organizarea și funcționarea Consiliului Suprem de
Apărare a Țării,
având în vedere propunerile directorului Serviciului de Informații
Externe, precum și Hotărârea Consiliului Suprem de Apărare a Țării nr. 272
din 10 decembrie 2004,
Președintele României

d e c r e t e a z ă:

Articol unic. — Pe data de 3 decembrie 2004 coloneilor prevăzuți în
anexa*) la prezentul decret li se acordă gradul de general de brigadă cu o stea.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 15 decembrie 2004.
Nr. 1.158.
*) Anexa se comunică numai instituțiilor interesate.

PREȘEDINTELE ROMÂNIEI

DECRET
privind supunerea spre aprobare Parlamentului a acceptării
Codului pentru efectuarea în siguranță a transportului
mărfurilor și persoanelor de către navele de aprovizionare
(Codul OSV), adoptat de Adunarea Organizației Maritime
Internaționale prin Rezoluția A.863 (20)
la Londra la 27 noiembrie 1997
În temeiul prevederilor art. 91 alin. (1) și ale art. 100 din Constituția
României, republicată, precum și ale art. 1 și ale art. 19 alin. (1) lit. a) din
Legea nr. 590/2003 privind tratatele,
la propunerea Guvernului, potrivit Hotărârii nr. E 479 din 24 noiembrie 2004,
Președintele României

d e c r e t e a z ă:

Articol unic. — Se supune spre aprobare Parlamentului acceptarea
Codului pentru efectuarea în siguranță a transportului mărfurilor și
persoanelor de către navele de aprovizionare (Codul OSV), adoptat de
Adunarea Organizației Maritime Internaționale prin Rezoluția A.863 (20) la
Londra la 27 noiembrie 1997, și se dispune publicarea prezentului decret în
Monitorul Oficial al României, Partea I.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 15 decembrie 2004.
Nr. 1.165.

3

4

MONITORUL OFICIAL AL ROMÂNIEI, PARTEA I, Nr. 1.216/17.XII.2004
PREȘEDINTELE ROMÂNIEI

DECRET
pentru supunerea spre aprobare Parlamentului a acceptării
Codului de siguranță pentru nave cu destinație specială
(Codul SPS), adoptat de Adunarea Organizației Maritime
Internaționale prin Rezoluția A.534 (13) la Londra
la 17 noiembrie 1983, precum și a amendamentelor din 1996
referitoare la acesta
În temeiul prevederilor art. 91 alin. (1) și ale art. 100 din Constituția
României, republicată, precum și ale art. 1 și ale art. 19 alin. (1) lit. a) din
Legea nr. 590/2003 privind tratatele,
la propunerea Guvernului, potrivit Hotărârii nr. E 478 din 24 noiembrie 2004,
Președintele României

d e c r e t e a z ă:

Articol unic. — Se supune spre aprobare Parlamentului acceptarea
Codului de siguranță pentru nave cu destinație specială (Codul SPS),
adoptat de Adunarea Organizației Maritime Internaționale prin Rezoluția
A.534 (13) la Londra la 17 noiembrie 1983, precum și a amendamentelor
din 1996 referitoare la acesta și se dispune publicarea prezentului decret în
Monitorul Oficial al României, Partea I.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 15 decembrie 2004.
Nr. 1.166.

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind unele măsuri pentru vânzarea de către societățile comerciale, companiile și societățile
naționale din sectorul energiei, petrolului, gazelor naturale, resurselor minerale și al industriei
de apărare, precum și de către alți agenți economici din subordinea Ministerului Economiei
și Comerțului a locuințelor pe care aceștia le au în patrimoniu personalului propriu,
titularilor contractelor de închiriere sau pensionarilor cu ultimul loc de muncă
la acești agenți economici
Având în vedere acțiunile de privatizare, restructurare și reorganizare a societăților comerciale, companiilor și
societăților naționale din sectorul energiei, petrolului, gazelor naturale, resurselor minerale și al industriei de apărare,
precum și a altor agenți economici din subordinea Ministerului Economiei și Comerțului și numărul mare de disponibilizări,
se impune luarea unor măsuri imediate în vederea reglementării situației locuințelor ocupate de personalul propriu, de
titularii contractelor de închiriere sau de pensionarii cu ultimul loc de muncă la acești agenți economici, care să permită
agenților economici înstrăinarea locuințelor acestora.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Societățile comerciale, companiile și societățile
naționale din sectorul energiei, petrolului, gazelor naturale,

resurselor minerale și al industriei de apărare, precum și
alți agenți economici din subordinea Ministerului Economiei

MONITORUL OFICIAL AL ROMÂNIEI, PARTEA I, Nr. 1.216/17.XII.2004
și Comerțului, în baza aprobării de către adunarea
generală a acționarilor sau, după caz, a consiliului de
administrație, pot vinde personalului propriu, titularilor
contractelor de închiriere sau pensionarilor cu ultimul loc de
muncă la acești agenți economici, după caz, locuințele pe
care le au în patrimoniu la data intrării în vigoare a
prezentei ordonanțe de urgență.
Art. 2. — (1) Titularii contractelor de închiriere pot
cumpăra numai locuința pe care o dețin în baza unui
contract de închiriere valabil încheiat.
(2) Se exceptează de la prevederile alin. (1):
a) persoanele a căror activitate în cadrul societăților
prevăzute la art. 1 a încetat prin demisie sau din motive
imputabile lor, în condițiile prevăzute de lege;
b) persoanele care au în proprietate în aceeași
localitate, ele sau soțul, soția ori copiii aflați în întreținere,
o locuință proprietate personală care îndeplinește condițiile
minimale prevăzute de Legea locuinței nr. 114/1996,
republicată, cu modificările și completările ulterioare.
Art. 3. — (1) Locuințele pot fi vândute titularilor de
contract de închiriere cu plata integrală a valorii locuinței
sau în rate. La încheierea contractelor de vânzarecumpărare cu plata în rate se va achita un avans minim
de 15% din valoarea locuinței stabilită la data vânzării.
(2) Ratele lunare pentru achitarea contravalorii
locuințelor se eșalonează pe o perioadă de maximum
20 de ani. La cuantumul fiecărei rate se va aplica o
dobândă care să acopere inflația, la care se adaugă două
procente.
Art. 4. — (1) Prețul de vânzare se stabilește pe baza
unui raport de evaluare elaborat de persoane fizice sau
juridice autorizate, potrivit legii. Evaluatorii vor fi selecționați
conform legislației în vigoare.
(2) În prețul de vânzare se include și valoarea
terenului/cotei-părți de teren aferent locuinței, dacă se
transmite și cota-parte ideală din dreptul de proprietate
asupra terenului.
(3) Răspunderea privind corectitudinea stabilirii prețului
de vânzare revine exclusiv evaluatorului selectat care a
întocmit raportul de evaluare.
Art. 5. — În situația în care locuințele nu sunt
cumpărate de chiriași în termen de un an de la data
intrării în vigoare a prezentei ordonanțe de urgență și au
devenit disponibile ca urmare a eliberării acestora, pot fi
vândute conform prevederilor legale în vigoare numai dacă
nu pot fi vândute sau închiriate altor angajați ai societății,

la cererea acestora adresată conducerii societății în termen
de 30 de zile de la data eliberării.
Art. 6. — (1) Locuințele cumpărate cu plata în rate în
condițiile prezentei ordonanțe de urgență nu pot fi
înstrăinate prin acte între vii până la data achitării integrale
a prețului.
(2) Locuințelor dobândite în condițiile prezentei
ordonanțe de urgență nu li se pot schimba structura și
destinația până la achitarea integrală a prețului, fără
autorizarea prealabilă a consiliului de administrație și cu
informarea adunării generale a acționarilor vânzătorului.
(3) Agenții economici prevăzuți la art. 1 își garantează
încasarea prețului prin instituirea unei ipoteci de rang I
asupra locuinței în favoarea lor.
Art. 7. — (1) În cazul neachitării la termenele stabilite
prin contract a ratelor lunare din valoarea locuinței,
cumpărătorul plătește o penalitate de 15% pe an din
cuantumul ratei/ratelor neplătite.
(2) În caz de neplată a 6 rate scadente de către
cumpărătorul locuinței, conducerea agenților economici
poate cere executarea silită asupra locuinței și evacuarea
deținătorului, în condițiile prezentei ordonanțe de urgență.
Art. 8. — Sumele încasate din vânzarea locuințelor
urmează regimul juridic prevăzut la art. 26 alin. (2) din
Ordonanța de urgență a Guvernului nr. 88/1997 privind
privatizarea societăților comerciale, aprobată prin Legea
nr. 44/1998, cu modificările și completările ulterioare, după
deducerea cheltuielilor determinate de procesul de evaluare
a locuințelor de către persoanele fizice sau juridice
autorizate.
Art. 9. — (1) Prevederile prezentei ordonanțe de
urgență se aplică și filialelor societăților comerciale,
companiilor și societăților naționale din sectorul energiei,
petrolului, gazelor, resurselor minerale și al industriei de
apărare, precum și ale altor agenți economici din
subordinea Ministerului Economiei și Comerțului.
(2) Termenul limită de finalizare a operațiunilor de
vânzare a locuințelor este 31 decembrie 2006.
Art. 10. — (1) În sensul prezentei ordonanțe de
urgență, prin locuință se înțelege și locuința de serviciu.
(2) Prevederile prezentei ordonanțe de urgență nu se
aplică în cazul locuințelor sociale, de intervenție, de
necesitate, de protocol sau al caselor de vacanță.
(3) Se interzice agenților economici prevăzuți la art. 1
să mai construiască locuințe de serviciu din fonduri publice.

PRIM-MINISTRU

ADRIAN NĂSTASE
Contrasemnează:
Ministru de stat, ministrul economiei și comerțului,
Dan Ioan Popescu
Ministrul finanțelor publice,
Mihai Nicolae Tănăsescu

București, 9 decembrie 2004.
Nr. 130.

5

6

MONITORUL OFICIAL AL ROMÂNIEI, PARTEA I, Nr. 1.216/17.XII.2004
GUVERNUL ROMÂNIEI

ORDONANȚĂ DE URGENȚĂ
privind atribuirea în concesiune directă Companiei Naționale îAdministrația Porturilor
Maritime“ — S.A. Constanța a unui teren aflat în proprietatea publică a statului
și în administrarea Ministerului Transporturilor, Construcțiilor și Turismului
Situația extraordinară prevăzută de art. 115 alin. (4) din Constituția României, republicată, o constituie necesitatea
demarării de urgență a execuției, precum și a finalizării obiectivului de investiții îPasarelă pietonală și Port agrement
zona Cazino — Mamaia“ într-un timp cât mai scurt, datorită importanței deosebite a proiectului impus de numeroasele
beneficii oferite de serviciile atractive din domeniul nautic.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Se aprobă atribuirea în concesiune directă,
fără plata redevenței, către Compania Națională
îAdministrația Porturilor Maritime“ — S.A. Constanța a
terenului în suprafață de 10 ha, aflat în proprietatea publică
a statului și în administrarea Ministerului Transporturilor,
Construcțiilor și Turismului, având datele de identificare
prevăzute în anexa care face parte integrantă din prezenta
ordonanță de urgență.

Art. 2. — Contractul de concesiune se încheie, în
numele statului, de către Ministerul Transporturilor,
Construcțiilor și Turismului, în calitate de concedent, cu
Compania Națională îAdministrația Porturilor Maritime“ —
S.A. Constanța, în calitate de concesionar, pentru o
perioadă de 49 de ani, conform legislației în vigoare.

PRIM-MINISTRU

ADRIAN NĂSTASE
Contrasemnează:
p. Ministrul transporturilor, construcțiilor și turismului,
Traian Panait,
secretar de stat
Ministrul finanțelor publice,
Mihai Nicolae Tănăsescu

București, 9 decembrie 2004.
Nr. 132.

ANEXĂ
DATELE DE IDENTIFICARE

a terenului aflat în proprietatea publică a statului și în administrarea Ministerului Transporturilor, Construcțiilor
și Turismului, care se atribuie în concesiune directă Companiei Naționale îAdministrația Porturilor Maritime“ — S.A.
Constanța
Locul
unde este situat
terenul

Persoana juridică
de la care se
transmite terenul

Stațiunea Mamaia,
zona Cazino,
județul Constanța

Statul român —
Ministerul Transporturilor,
Construcțiilor și Turismului

Persoana juridică
la care se transmite
terenul

Compania Națională
îAdministrația Porturilor
Maritime“ — S.A.
Constanța

Caracteristicile tehnice
ale terenului

— apele maritime interioare,
județul Constanța
— suprafața = 10 ha
— vecini:
• în partea de nord, est
și sud, Ministerul Mediului
și Gospodăririi Apelor
(apele maritime interioare)
— în partea de vest,
Ministerul Mediului
și Gospodăririi Apelor (plaja)

Numărul de identificare
atribuit de Ministerul
Finanțelor Publice

— nr. M.F.P.: 63.998
— cod de clasificare:
8.03.04

MONITORUL OFICIAL AL ROMÂNIEI, PARTEA I, Nr. 1.216/17.XII.2004

7

GUVERNUL ROMÂNIEI

ORDONANȚĂ DE URGENȚĂ
pentru modificarea art. 11, precum și pentru prorogarea termenelor prevăzute la art. 9 alin. (1) și (4)
din Legea recunoștinței față de eroii-martiri și luptătorii care au contribuit
la victoria Revoluției române din decembrie 1989 nr. 341/2004
Pentru a nu bloca activitatea Comisiei parlamentare a revoluționarilor din decembrie 1989, pentru a da
posibilitatea grupurilor parlamentare ca în cadrul comisiei să numească și persoane care nu dețin calitatea de
revoluționar, precum și pentru asigurarea unei obiectivități sporite în procesul de evaluare și avizare a preschimbării
certificatelor de revoluționar, este necesar să se modifice teza a doua a art. 11 din Legea recunoștinței față de eroiimartiri și luptătorii care au contribuit la victoria Revoluției române din decembrie 1989 nr. 341/2004, cu completările
ulterioare, pentru ca din comisie să facă parte, cu prioritate și nu în mod exclusiv, persoane care au dobândit unul
dintre titlurile prevăzute la art. 3 alin. (1) din Legea nr. 341/2004.
În vederea soluționării de către Secretariatul de Stat pentru Problemele Revoluționarilor din Decembrie 1989 a
numărului mare de dosare referitoare la preschimbarea certificatelor doveditoare a titlurilor instituite prin art. 3 alin. (1) din
Legea nr. 341/2004, este necesară prorogarea de urgență, cu 6 luni, a termenului stabilit prin art. 9 alin. (1) din lege, în
consecință fiind necesară și prelungirea în mod corespunzător a termenului prevăzut la art. 9 alin. (4) din aceeași lege,
referitor la valabilitatea certificatelor de revoluționar eliberate potrivit Legii nr. 42/1990 pentru cinstirea eroilor-martiri și
acordarea unor drepturi urmașilor acestora, răniților, precum și luptătorilor pentru victoria Revoluției din decembrie 1989,
republicată, cu modificările și completările ulterioare.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Articolul 11 din Legea recunoștinței față de
eroii-martiri și luptătorii care au contribuit la victoria
Revoluției române din decembrie 1989 nr. 341/2004,
publicată în Monitorul Oficial al României, Partea I, nr. 654
din 20 iulie 2004, cu completările ulterioare, se modifică și
va avea următorul cuprins:
îArt. 11. — Comisia parlamentară pentru controlul
aplicării Legii nr. 42/1990 își continuă activitatea, în
condițiile prezentei legi, sub denumirea «Comisia
parlamentară a revoluționarilor din decembrie 1989», care
va aviza propunerile Secretariatului de Stat pentru

Problemele Revoluționarilor din Decembrie 1989 privind
preschimbarea certificatelor, va soluționa contestațiile
prevăzute la art. 9 alin. (5) și va aviza inițiativele legislative
cu referire la Revoluția română din decembrie 1989.
Comisia parlamentară a revoluționarilor din decembrie 1989
va avea în componență, cu prioritate, parlamentari care au
dobândit una dintre calitățile prevăzute la art. 3 alin. (1).“
Art. II. — Termenele prevăzute la art. 9 alin. (1) și (4)
din Legea nr. 341/2004, cu completările ulterioare, se
prorogă cu 6 luni.

PRIM-MINISTRU

ADRIAN NĂSTASE
Contrasemnează:
Secretarul de stat al Secretariatului de Stat pentru
Problemele Revoluționarilor din Decembrie 1989,
Emilian Vasile Cutean
Ministrul finanțelor publice,
Mihai Nicolae Tănăsescu

București, 14 decembrie 2004.
Nr. 133.

GUVERNUL ROMÂNIEI

HOTĂRÂRE
privind transmiterea cu titlu gratuit a unor active cu caracter social, barajele Loranța,
Orvișele și Corbeni, situate în județul Bihor, din domeniul privat al statului și din patrimoniul
Societății Comerciale de Producere a Energiei Electrice și Termice îTermoelectrica“ — S.A.
în domeniul public al comunelor Brusturi și Derna și în administrarea consiliilor locale
ale comunelor Brusturi și Derna, județul Bihor
În temeiul art. 108 din Constituția României, republicată, și al art. 15 din Legea nr. 137/2002 privind unele măsuri
pentru accelerarea privatizării, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea cu titlu gratuit a
barajelor Loranța și Orvișele, având datele de identificare
prevăzute în anexa care face parte integrantă din prezenta
hotărâre, din domeniul privat al statului și din patrimoniul

Societății
Termice
comunei
Comunei

Comerciale de Producere a Energiei Electrice și
îTermoelectrica“ — S.A. în domeniul public al
Brusturi și în administrarea Consiliului Local al
Brusturi, județul Bihor.

8

MONITORUL OFICIAL AL ROMÂNIEI, PARTEA I, Nr. 1.216/17.XII.2004

Art. 2. — Se aprobă transmiterea cu titlu gratuit a
barajului Corbeni, având datele de identificare prevăzute în
anexă, din domeniul privat al statului și din patrimoniul
Societății Comerciale de Producere a Energiei Electrice și
Termice îTermoelectrica“ — S.A. în domeniul public al
comunei Derna și în administrarea Consiliului Local al
Comunei Derna, județul Bihor.

Art. 3. — Capitalul social al Societății Comerciale de
Producere a Energiei Electrice și Termice îTermoelectrica“ —
S.A. se va diminua cu valoarea corespunzătoare activelor
prevăzute la art. 1 și 2.
Art. 4. — Predarea-preluarea activelor prevăzute la
art. 1 și 2 se face pe bază de protocol încheiat între
părțile interesate, la valoarea înscrisă în contabilitate la
data transmiterii, în termen de 60 de zile de la data intrării
în vigoare a prezentei hotărâri.

PRIM-MINISTRU

ADRIAN NĂSTASE
Contrasemnează:
Ministru de stat, ministrul economiei și comerțului,
Dan Ioan Popescu
p. Ministrul de stat, ministrul administrației și internelor,
Toma Zaharia,
secretar de stat
Ministrul delegat pentru administrația publică,
Gheorghe Emacu
p. Ministrul finanțelor publice,
Gheorghe Gherghina,
secretar de stat
București, 9 decembrie 2004.
Nr. 2.257.
ANEXĂ
DATELE DE IDENTIFICARE

a barajelor Loranța, Orvișele și Corbeni care se transmit cu titlu gratuit din domeniul privat al statului
și din patrimoniul Societății Comerciale de Producere a Energiei Electrice și Termice îTermoelectrica“ — S.A.
în domeniul public al comunelor Brusturi și Derna și în administrarea consiliilor locale
ale comunelor Brusturi și Derna, județul Bihor
Denumirea
activului

Se transferă
în domeniul
public

Nr. de
inventar

Valoarea
de
inventar
(lei)

Descrierea
tehnică

Valoarea rămasă
de amortizat la
31 decembrie 2003
(lei)

Anul
P.I.F.

1. baraj
Loranța

al comunei
Brusturi

260680

—
—
—
—

volumul = 0,783 milioane m3
h = 4 m
lungimea coronamentului = 272 m
golirea de fund: Ø = 1.200 mm

336.665.808

241.976.550

1989

2. baraj
Orvișele

al comunei
Brusturi

260690

—
—
—
—

volumul = 0,960 milioane m3
h = 4 m
lungimea coronamentului = 152 m
golirea de fund: Ø = 1.200 mm

188.133.352

135.219.731

1989

3. baraj
Corbeni

al comunei
Derna

260700

—
—
—
—

volumul = 0,845 milioane m3
h = 4 m
lungimea coronamentului = 439 m
golirea de fund: Ø = 1.200 mm

543.368.712

390.542.988

1989

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.216/17.XII.2004 conține 8 pagini.

Prețul de vânzare 9.500 lei

ISSN 1453—4495

