Anul 172 (XVI) — Nr. 1.107

PARTEA

I

LEGI, DECRETE, HOTĂRÂRI ȘI ALTE ACTE

Vineri, 26 noiembrie 2004

SUMAR

Nr.

Pagina
DECRETE

836. — Decret privind conferirea Semnului onorific
În Serviciul Patriei pentru maiștri militari și
subofițeri din Ministerul Justiției .............................

2

837. — Decret privind conferirea Semnului onorific
În Serviciul Patriei pentru ofițeri din Ministerul
Justiției ......................................................................

Nr.

Pagina

1.987. — Hotărâre pentru modificarea și completarea
Hotărârii Guvernului nr. 660/2001 privind
constituirea Grupului interministerial de lucru
pentru coordonarea elaborării și implementării
politicii industriale a României și a planului de
acțiune aferent .........................................................

2
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

HOTĂRÂRI ALE GUVERNULUI ROMÂNIEI
1.948. — Hotărâre pentru aprobarea efectuării
concedierilor colective în baza prevederilor
Ordonanței de urgență a Guvernului nr. 8/2003
privind stimularea procesului de restructurare,
reorganizare și privatizare a unor societăți
naționale, companii naționale și societăți
comerciale cu capital majoritar de stat, precum și
a societăților comerciale și regiilor autonome
subordonate autorităților administrației publice
locale, de către Regia Autonomă de Transport
Public Ploiești ..........................................................

3–4

244. — Ordin al președintelui Agenției Naționale pentru
Resurse Minerale privind aprobarea unor licențe
de concesiune pentru explorare .............................

3

4–5

1.682/1.820. — Ordin al ministrului finanțelor publice și
al ministrului transporturilor, construcțiilor și
turismului privind aprobarea Normelor metodologice
pentru aplicarea prevederilor Legii nr. 541/2002
privind economisirea și creditarea în sistem
colectiv pentru domeniul locativ .............................

5–8

2

MONITORUL OFICIAL AL ROMÂNIEI, PARTEA I, Nr. 1.107/26.XI.2004

DECRETE
PREȘEDINTELE ROMÂNIEI

DECRET
privind conferirea Semnului onorific În Serviciul Patriei pentru maiștri militari
și subofițeri din Ministerul Justiției
În temeiul prevederilor art. 94 lit. a) și ale art. 100 din Constituția României, republicată, precum și ale art. 4
alin. 1, ale art. 10 pct. 4 și ale art. 11 pct. IX.4 din Legea nr. 29/2000 privind sistemul național de decorații al României,
cu modificările ulterioare,
la propunerea ministrului justiției,
Președintele României d e c r e t e a z ă:
Art. 1. — Pe data de 1 decembrie 2004 se conferă
Semnul onorific În Serviciul Patriei, pentru 15 ani de
activitate în domeniile apărării, ordinii publice și siguranței
naționale, pentru rezultate meritorii în îndeplinirea atribuțiilor
și în pregătirea profesională, maiștrilor militari și subofițerilor
prevăzuți în anexa nr. 1*) la prezentul decret.
Art. 2. — Pe data de 1 decembrie 2004 se conferă
Semnul onorific În Serviciul Patriei, pentru 20 de ani de
activitate în domeniile apărării, ordinii publice și siguranței

naționale, pentru rezultate meritorii în îndeplinirea atribuțiilor
și în pregătirea profesională, maiștrilor militari și subofițerilor
prevăzuți în anexa nr. 2*) la prezentul decret.
Art. 3. — Pe data de 1 decembrie 2004 se conferă
Semnul onorific În Serviciul Patriei, pentru 25 de ani de
activitate în domeniile apărării, ordinii publice și siguranței
naționale, pentru rezultate meritorii în îndeplinirea atribuțiilor
și în pregătirea profesională, maiștrilor militari și subofițerilor
prevăzuți în anexa nr. 3*) la prezentul decret.

PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 25 octombrie 2004.
Nr. 836.
*) Anexele nr. 1—3 se comunică instituțiilor interesate.

PREȘEDINTELE ROMÂNIEI

DECRET
privind conferirea Semnului onorific În Serviciul Patriei pentru ofițeri din Ministerul Justiției
În temeiul prevederilor art. 94 lit. a) și ale art. 100 din Constituția României, republicată, precum și ale art. 4
alin. (1), ale art. 10 pct. 3 și ale art. 11 pct. IX.3 din Legea nr. 29/2000 privind sistemul național de decorații al
României, cu modificările ulterioare,
la propunerea ministrului justiției,
Președintele României

d e c r e t e a z ă:

Art. 1. — Pe data de 1 decembrie 2004 se conferă
Semnul onorific În Serviciul Patriei, pentru 15 ani de
activitate în domeniile apărării, ordinii publice și siguranței
naționale, pentru rezultate meritorii în îndeplinirea atribuțiilor
și în pregătirea profesională, ofițerilor prevăzuți în anexa
nr. 1*) la prezentul decret.
Art. 2. — Pe data de 1 decembrie 2004 se conferă
Semnul onorific În Serviciul Patriei, pentru 20 de ani de
activitate în domeniile apărării, ordinii publice și siguranței

naționale, pentru rezultate meritorii în îndeplinirea atribuțiilor
și în pregătirea profesională, ofițerilor prevăzuți în anexa
nr. 2*) la prezentul decret.
Art. 3. — Pe data de 1 decembrie 2004 se conferă
Semnul onorific În Serviciul Patriei, pentru 25 de ani de
activitate în domeniile apărării, ordinii publice și siguranței
naționale, pentru rezultate meritorii în îndeplinirea atribuțiilor
și în pregătirea profesională, ofițerilor prevăzuți în anexa
nr. 3*) la prezentul decret.

PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 25 octombrie 2004.
Nr. 837.
*) Anexele nr. 1—3 se comunică instituțiilor interesate.

MONITORUL OFICIAL AL ROMÂNIEI, PARTEA I, Nr. 1.107/26.XI.2004

HOTĂRÂRI

ALE

GUVERNULUI

3

ROMÂNIEI

GUVERNUL ROMÂNIEI

HOTĂRÂRE
pentru aprobarea efectuării concedierilor colective în baza prevederilor Ordonanței de urgență
a Guvernului nr. 8/2003 privind stimularea procesului de restructurare, reorganizare și privatizare
a unor societăți naționale, companii naționale și societăți comerciale cu capital majoritar de stat,
precum și a societăților și regiilor autonome subordonate autorităților administrației publice
locale, de către Regia Autonomă de Transport Public Ploiești
În temeiul art. 108 din Constituția României, republicată, și al art. 6 alin. (2) din Ordonanța de urgență a
Guvernului nr. 8/2003 privind stimularea procesului de restructurare, reorganizare și privatizare a unor societăți naționale,
companii naționale și societăți comerciale cu capital majoritar de stat, precum și a societăților și regiilor autonome
subordonate autorităților administrației publice locale, aprobată cu modificări și completări prin Legea nr. 569/2003, cu
modificările și completările ulterioare,
Guvernul României

adoptă prezenta hotărâre.

Articol unic. — Se aprobă efectuarea concedierilor
colective în baza prevederilor Ordonanței de urgență a
Guvernului nr. 8/2003 privind stimularea procesului de
restructurare, reorganizare și privatizare a unor societăți
naționale, companii naționale și societăți comerciale cu
capital majoritar de stat, precum și a societăților și regiilor

autonome subordonate autorităților administrației publice
locale, aprobată cu modificări și completări prin Legea
nr. 569/2003, cu modificările și completările ulterioare, de
către Regia Autonomă de Transport Public Ploiești,
subordonată Consiliului Local al Municipiului Ploiești.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul administrației și internelor,
Toma Zaharia,
secretar de stat
Ministrul delegat pentru administrația publică,
Gheorghe Emacu
p. Ministrul muncii, solidarității sociale și familiei,
Valentin Mocanu,
secretar de stat
p. Ministrul finanțelor publice,
Gheorghe Gherghina,
secretar de stat
București, 10 noiembrie 2004.
Nr. 1.948.
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 660/2001 privind constituirea
Grupului interministerial de lucru pentru coordonarea elaborării și implementării politicii
industriale a României și a planului de acțiune aferent
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 660/2001 privind
constituirea Grupului interministerial de lucru pentru
coordonarea elaborării și implementării politicii industriale a
României și a planului de acțiune aferent, publicată în
Monitorul Oficial al României, Partea I, nr. 415 din 26 iulie
2001, se modifică și se completează după cum urmează:
1. La articolul 2, după litera c) se introduce o nouă
literă, litera d), cu următorul cuprins:
îd) coordonarea implementării etapizate a politicii
industriale și a planului de acțiune aferent.“

2. Alineatul (2) al articolului 3 va avea următorul cuprins:
î(2) Grupul interministerial se întrunește trimestrial și ori
de câte ori este necesar, la convocarea unuia dintre
vicepreședinți.“
3. Articolul 4 va avea următorul cuprins:
îArt. 4. — Secretariatul grupului interministerial este
asigurat de Ministerul Economiei și Comerțului prin
directorul general al Direcției generale politică industrială,
membru al grupului interministerial.“
4. Anexa îComponența Grupului interministerial de
lucru pentru coordonarea elaborării și implementării
politicii industriale a României și a planului de acțiune
aferent“ se modifică și se înlocuiește cu anexa la prezenta
hotărâre.

4

MONITORUL OFICIAL AL ROMÂNIEI, PARTEA I, Nr. 1.107/26.XI.2004

Art. II. — Hotărârea Guvernului nr. 660/2001 privind
constituirea Grupului interministerial de lucru pentru
coordonarea elaborării și implementării politicii industriale a

României și a planului de acțiune aferent, cu modificările
și completările aduse prin prezenta hotărâre, va fi
republicată, dându-se textelor o nouă renumerotare.

PRIM-MINISTRU

ADRIAN NĂSTASE
Contrasemnează:
Ministru de stat, ministrul economiei și comerțului,
Dan Ioan Popescu
p. Ministrul finanțelor publice,
Gheorghe Gherghina,
secretar de stat
București, 16 noiembrie 2004.
Nr. 1.987.
ANEXĂ
COMPONENȚA

Grupului interministerial de lucru pentru coordonarea elaborării și implementării politicii industriale
a României și a planului de acțiune aferent
Nr.
crt.

Denumirea instituției

1.

Ministerul Economiei și Comerțului

2.
3.
4.

Ministerul Finanțelor Publice
Ministerul Integrării Europene
Ministerul Agriculturii, Pădurilor
și Dezvoltării Rurale
Ministerul Mediului și Gospodăririi
Apelor
Ministerul Educației și Cercetării
Ministerul Comunicațiilor și Tehnologiei
Informației
Ministerul Transporturilor, Construcțiilor
și Turismului
Ministerul Muncii, Solidarității Sociale
și Familiei
Autoritatea pentru Valorificarea Activelor
Statului
Agenția Română pentru Investiții
Străine – ARIS
Consiliul Concurenței
Comisia Națională de Prognoză
Agenția pentru Întreprinderi Mici
și Mijlocii și Cooperație

5.
6.
7.
8.
9.
10.
11.
12.
13.
14.

Numele, prenumele
și funcția în instituție

Calitatea în grupul
interministerial

Dan Ioan Popescu – ministru de stat
Andrei Grigorescu – secretar de stat
Georgeta Moloșaga – secretar de stat
Petru Ianc – director general
Maria Manolescu – secretar de stat
Maria Crivineanu – secretar de stat
Adam Crăciunescu – secretar de stat

președinte
vicepreședinte
vicepreședinte
membru, secretar
membru
membru
membru

Ioan Jelev – secretar de stat

membru

Gheorghe Popa – secretar de stat
Eugen Dogariu – secretar de stat

membru
membru

Traian Panait – secretar de stat

membru

Valentin Mocanu – secretar de stat

membru

Victor Florin Dumitriu – vicepreședinte

membru

Traian Iordănescu – director

membru

George Musliu – vicepreședinte
Cornel Drăgan – director
Gabriel Năstase – vicepreședinte

membru
membru
membru

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU RESURSE MINERALE

ORDIN
privind aprobarea unor licențe de concesiune pentru explorare
Având în vedere art. 15 și art. 21 alin. (1) din Legea minelor nr. 85/2003,
în temeiul art. 4 alin. (3) din Hotărârea Guvernului nr. 756/2003 privind organizarea și funcționarea Agenției
Naționale pentru Resurse Minerale,
președintele Agenției Naționale pentru Resurse Minerale emite următorul ordin:
Art. 1. — Se aprobă Licența de concesiune privind
explorarea apei minerale din perimetrul Dealul Bogat,
județul Harghita, încheiată între Agenția Națională pentru

Resurse Minerale, în calitate de concedent, și Societatea
Națională a Apelor Minerale — S.A. București, în calitate
de concesionar, prevăzută în anexa nr. 1.

MONITORUL OFICIAL AL ROMÂNIEI, PARTEA I, Nr. 1.107/26.XI.2004
Art. 2. — Se aprobă Licența de concesiune privind
explorarea calcarului industrial și de construcție din
perimetrul Dorobanțu Dealul Vărăria, județul Tulcea,
încheiată între Agenția Națională pentru Resurse Minerale,
în calitate de concedent, și Societatea Comercială
îCristalmin“ — S.R.L. Măcin, în calitate de concesionar,
prevăzută în anexa nr. 2.
Art. 3. — Se aprobă Licența de concesiune privind
explorarea andezitului industrial și de construcție din
perimetrul Andezit—Selters, județul Harghita, încheiată între
Agenția Națională pentru Resurse Minerale, în calitate de
concedent, și Societatea Comercială îAndesit—Impex“ —
S.R.L. Căpâlnița, în calitate de concesionar, prevăzută în
anexa nr. 3.

5

Art. 4. — Se aprobă Licența de concesiune privind
explorarea gipsului din perimetrul Botiza, județul
Maramureș, încheiată între Agenția Națională pentru
Resurse Minerale, în calitate de concedent, și Societatea
Comercială îGeomintehcom“ — S.R.L. București, în calitate
de concesionar, prevăzută în anexa nr. 4.
Art. 5. — Începerea activității miniere prevăzute în
licențe se autorizează de către Agenția Națională pentru
Resurse Minerale în termen de 180 de zile de la intrarea
în vigoare a acestora, cu respectarea condițiilor prevăzute
la art. 22 din Legea minelor nr. 85/2003.
Art. 6. — Anexele nr. 1—4*) fac parte integrantă din
prezentul ordin.
Art. 7. — Prezentul ordin se publică în Monitorul Oficial
al României, Partea I.

Președintele Agenției Naționale pentru Resurse Minerale,
Maria Iuliana Stratulat
București, 16 noiembrie 2004.
Nr. 244.
*) Anexele nr. 1—4 se comunică titularilor licențelor de concesiune pentru explorare.

MINISTERUL FINANȚELOR PUBLICE
Nr. 1.682 din 11 noiembrie 2004

MINISTERUL TRANSPORTURILOR,
CONSTRUCȚIILOR ȘI TURISMULUI
Nr. 1.820 din 7 octombrie 2004

ORDIN
privind aprobarea Normelor metodologice pentru aplicarea prevederilor Legii nr. 541/2002
privind economisirea și creditarea în sistem colectiv pentru domeniul locativ
Având în vedere prevederile art. 33 din Legea nr. 541/2002 privind economisirea și creditarea în sistem colectiv
pentru domeniul locativ, cu modificările și completările ulterioare,
în temeiul prevederilor art. 10 alin. (6) din Hotărârea Guvernului nr. 1.574/2003 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările și completările ulterioare și
ale art. 5 alin. (4) din Hotărârea Guvernului nr. 412/2004 privind organizarea și funcționarea Ministerului Transporturilor,
Construcțiilor și Turismului, cu modificările și completările ulterioare,
ministrul finanțelor publice și ministrul transporturilor, construcțiilor și turismului emit următorul ordin:
Art. 1. — Se aprobă Normele metodologice pentru
aplicarea

prevederilor

Legii

nr.

541/2002

privind

economisirea și creditarea în sistem colectiv pentru
p. Ministrul finanțelor publice,
Gheorghe Gherghina,
secretar de stat

domeniul locativ, prevăzute în anexa care face parte
integrantă din prezentul ordin.
Art. 2. — Prezentul ordin se publică în Monitorul Oficial
al României, Partea I.
p. Ministrul transporturilor, construcțiilor și turismului,
Marius Sorin Ovidiu Bota,
secretar de stat
ANEXĂ

NORME METODOLOGICE
pentru aplicarea prevederilor Legii nr. 541/2002 privind economisirea și creditarea în sistem colectiv
pentru domeniul locativ
CAPITOLUL I
Persoane îndreptățite să primească prime de stat;
cuantumul primei
Art. 1. — (1) Prima de stat se acordă clienților,
persoane fizice cu cetățenia română și cu domiciliul stabil
în România, care au încheiat un contract de economisirecreditare cu o casă de economii pentru domeniul locativ.
(2) La încheierea unui contract de economisire-creditare,
casa de economii pentru domeniul locativ verifică datele
personale ale titularului de contract, cuprinse în actul de
identitate (carte de identitate, buletin de identitate,
pașaport), în vederea constatării îndeplinirii condițiilor pentru
acordarea primei de stat prevăzute la alin. (1), și anume:

a) numele și prenumele;
b) codul numeric personal (CNP);
c) cetățenia;
d) domiciliul.
(3) Datele personale prevăzute la alin. (2) se vor
înregistra în formă electronică și/sau scriptică în baza de
date a casei de economii pentru domeniul locativ și vor fi
utilizate pentru stabilirea cuantumului primei de stat care se
va acorda titularului contractului de economisire-creditare
încheiat cu casa de economii pentru domeniul locativ, în
completarea depunerilor efectuate de către acesta în cursul
unui an calendaristic.
(4) Casa de economii pentru domeniul locativ va include
în contractul de economisire-creditare clauze referitoare la:

6

MONITORUL OFICIAL AL ROMÂNIEI, PARTEA I, Nr. 1.107/26.XI.2004

a) obligația clientului să notifice casei de economii
pentru domeniul locativ orice modificări ale datelor
prevăzute la alin. (2) lit. a)—d) în termen de 30 de zile de
la data producerii acestora, cu precizarea situației sale la
data de 31 decembrie a anului pentru care se solicită
prima de stat;
b) împuternicirea de către client a casei de economii
pentru domeniul locativ în vederea solicitării de către
aceasta a primei de stat în numele său.
(5) Beneficiază de primă de stat numai persoanele
titulare ale contractelor de economisire-creditare, indiferent
de persoanele care au efectuat depunerile în numele
acestora.
Art. 2. — (1) Prima de stat este de 30% din suma
economisită într-un an calendaristic de către un client și nu
poate depăși cuantumul unui salariu lunar mediu brut pe
economie, comunicat de Institutul Național de Statistică
pentru anul respectiv.
(2) În cazul în care o persoană încheie mai multe
contracte de economisire-creditare pentru domeniul locativ,
suma primelor de stat acordate nu poate depăși cuantumul
maxim prevăzut la alin. (1).
(3) Prima de stat se capitalizează la contul de depozit
al clientului și este luată în calcul la plata dobânzii
aferente contractului de economisire-creditare.
CAPITOLUL II
Condiții de acordare a primei de stat
Art. 3. — (1) Clientul casei de economii pentru
domeniul locativ va beneficia anual de primă de stat, cu
condiția să fi încheiat un contract de economisire-creditare
pentru o durată de minimum 5 (cinci) ani, precum și să nu
se fi efectuat de către casa de economii pentru domeniul
locativ, la solicitarea clientului, restituiri totale sau parțiale
din sumele economisite, înainte de expirarea termenului de
economisire stabilit prin contractul respectiv.
(2) Prin derogare de la prevederile alin. (1), beneficiază
de prima de stat, în condițiile legii și ale prezentelor norme
metodologice, clienții cărora li se restituie sumele
economisite înainte de expirarea termenului de economisire
stabilit prin contractul de economisire-creditare, în una
dintre următoarele situații:
a) suma contractată este pusă la dispoziție, după
repartizare, iar cel care a economisit utilizează imediat și
nemijlocit suma primită pentru activități în domeniul locativ;
b) în cazul cesiunii contractului de economisire-creditare,
suma economisită sau suma contractată se utilizează
imediat și nemijlocit pentru activități în domeniul locativ de
către cesionar;
c) cel care a economisit pentru activități în domeniul
locativ sau soțul/soția acestuia a decedat ori a intrat în
incapacitate totală de muncă după încheierea contractului
de economisire-creditare;
d) cel care a economisit pentru activități în domeniul
locativ a devenit șomer și perioada de șomaj este de cel
puțin 9 luni fără întrerupere și durează încă în momentul la
care se solicită restituirea sumei.
(3) Prima de stat va fi pusă la dispoziție titularului
contractului de economisire-creditare numai după verificarea
de către casa de economii pentru domeniul locativ a
îndeplinirii condițiilor de acordare a primei de stat conform
dispozițiilor cuprinse în prezentul capitol.
Art. 4. — (1) În situația prevăzută la art. 3 alin. (2)
lit. a), titularul contractului de economisire-creditare este
ținut a face dovada utilizării imediat și nemijlocit a sumei
contractate puse la dispoziție, după repartizare, numai
pentru activități în domeniul locativ, cu documente
justificative, conform prevederilor legale în materie și potrivit

anexei care face parte integrantă din prezentele norme
metodologice. Activitățile în domeniul locativ sunt cele
definite la art. 3 lit. d) din Legea nr. 541/2002 privind
economisirea și creditarea în sistem colectiv pentru
domeniul locativ, cu modificările și completările ulterioare,
denumită în continuare lege.
(2) În situația prevăzută la art. 3 alin. (2) lit. b),
cesionarul contractului de economisire-creditare este ținut a
face dovada cesiunii și a utilizării imediat și nemijlocit a
sumei economisite sau a sumei contractate numai pentru
activități în domeniul locativ; prevederile alin. (1) se aplică
în mod corespunzător.
(3) În situația prevăzută la art. 3 alin. (2) lit. c), titularul
contractului de economisire-creditare sau, după caz,
succesorul ori soțul/soția acestuia este ținut a face dovada
decesului, respectiv a incapacității totale de muncă, prin:
— certificat de deces cu dată ulterioară celei de
încheiere a contractului de economisire-creditare; sau
— certificat de persoană cu handicap gradul I sau II,
eliberat sau reconfirmat de autoritatea competentă, în baza
evaluării comisiei medicale, la o dată ulterioară datei de
încheiere a contractului de economisire-creditare.
(4) În situația prevăzută la art. 3 alin. (2) lit. d), titularul
contractului de economisire-creditare este ținut a face
dovada calității de șomer, cu carnet de șomer eliberat de
către agenția de ocupare a forței de muncă județeană sau,
după caz, de către Agenția de Ocupare a Forței de Muncă
a Municipiului București, carnet de șomer prin care să se
ateste și faptul că perioada de șomaj durează de cel puțin
9 luni fără întrerupere și se menține încă la data punerii la
dispoziție a sumei economisite.
Art. 5. — (1) Utilizarea în scop locativ a sumei
economisite va fi probată față de casa de economii pentru
domeniul locativ, de către client sau persoana împuternicită
de acesta, în termen de un an de la data la care se
consemnează și/sau se efectuează una dintre următoarele
operațiuni: plata soldului economisit, gajarea drepturilor
rezultând din contractul de economisire-creditare, transferul
contractului de economisire-creditare către un terț,
finanțarea anticipată sau intermediară.
(2) În cazul în care utilizarea sumelor în scop locativ nu
este dovedită de clientul casei de economii pentru
domeniul locativ, în condițiile art. 4 și în termenul prevăzut
la alin. (1), prima de stat nu va fi pusă la dispoziție
clientului și se va restitui Ministerului Transporturilor,
Construcțiilor și Turismului.
(3) Casa de economii pentru domeniul locativ va putea
solicita titularului de contract documente suplimentare, care
să dovedească îndeplinirea condițiilor prevăzute de lege
pentru a beneficia de prima de stat sau, după caz,
utilizarea imediat și nemijlocit a sumei eliberate pentru
activități în domeniul locativ.
(4) Casa de economii pentru domeniul locativ va putea
efectua verificări ale datelor și informațiilor furnizate de
client, în condițiile prevăzute de legislația aplicabilă
instituțiilor de credit aflată în vigoare.
Art. 6. — (1) În cazul decesului unei persoane
îndreptățite să primească primă de stat, numai
succesorul/succesorii
său/săi
legal/legali
sau
testamentar/testamentari are/au dreptul de a solicita
încetarea contractului de economisire-creditare sau
continuarea acestuia în nume propriu. Succesorul/succesorii
primește/primesc și prima de stat cuvenită persoanei
decedate, indiferent dacă este/sunt parte și la alte
contracte de economisire-creditare încheiate.
(2) În cazul în care există mai mulți succesori, fiecare
dintre aceștia poate opta fie pentru continuarea în nume
propriu a contractului de economisire-creditare, fie pentru
restituirea sumei economisite, proporțional cu cota

MONITORUL OFICIAL AL ROMÂNIEI, PARTEA I, Nr. 1.107/26.XI.2004
succesorală pe care o deține; fiecare succesor are
obligația să notifice această opțiune casei de economii
pentru domeniul locativ.
(3) În situația în care succesorul/succesorii optează
pentru continuarea în nume propriu a contractului de
economisire-creditare, casa de economii pentru domeniul
locativ se va asigura că sunt îndeplinite toate condițiile
pentru încheierea unui contract de economisire-creditare.
(4) Dacă sunt îndeplinite condițiile prevăzute la alin. (3)
și succesorul/succesorii continuă în nume propriu contractul
de economisire-creditare, prima de stat va continua să fie
acordată acestuia/acestora începând din anul decesului
titularului inițial de contract, după prezentarea documentelor
prevăzute în art. 4 alin. (3).
(5) În cazul în care contractul de economisire-creditare
continuat conform prevederilor alin. (4) este reziliat ulterior,
înainte de expirarea termenului de economisire stabilit prin
contract, fără să fi fost prezentate dovezile prevăzute la
art. 4, casa de economii pentru domeniul locativ va restitui
Ministerului Transporturilor, Construcțiilor și Turismului
numai cuantumul primei de stat acordat persoanei care a
continuat contractul: prima de stat cuvenită titularului
anterior de contract nu se restituie.
(6) În cazul în care succesorul/succesorii optează pentru
încetarea contractului de economisire-creditare sau în cazul
în care nu sunt îndeplinite condițiile pentru continuarea
contractului de economisire-creditare, casa de economii
pentru domeniul locativ va proceda la punerea la dispoziție
a soldului economisit sau, după caz, la împărțirea,
proporțional cu cota succesorală, atât a soldului economisit,
cât și a primei de stat aferente.
CAPITOLUL III
Stabilirea, modul de acordare și restituirea primelor de
stat
Art. 7. — (1) Dreptul la primă de stat se constituie la
finele anului de economisire. Anul de economisire este
anul calendaristic în care s-au efectuat depunerile
îndreptățite la primă de stat. Prima de stat poate fi
solicitată Ministerului Transporturilor, Construcțiilor și
Turismului în următoarele modalități:
a) clientul va adresa casei de economii pentru domeniul
locativ o cerere scrisă în acest sens;
b) casa de economii pentru domeniul locativ, în baza
împuternicirii date de client conform art. 1 alin. (4) lit. b),
va solicita prima de stat în numele acestuia. Prima de stat
poate fi solicitată până cel târziu la sfârșitul anului
calendaristic următor anului de economisire; în caz contrar,
clientul va fi decăzut din dreptul la primă de stat.
(2) Imediat după încheierea anului de economisire,
casele de economii pentru domeniul locativ calculează
primele de stat pentru toți clienții îndreptățiți să primească
prima de stat, în funcție de sumele economisite, fără a
depăși cuantumul maxim pe client, prevăzut la art. 2
alin. (1). Rezultatul calculelor se va rotunji la leu.
(3) Sumele care trebuie luate în considerare la
calcularea primei de stat sunt constituite din depunerile
efectuate în anul pentru care se acordă prima de stat.
(4) La calcularea primei de stat nu vor fi luate în
considerare:
a) sumele acordate drept prime de stat;
b) dobânzile aferente sumelor economisite potrivit
contractului de economisire-creditare;
c) depunerile care depășesc valoarea totală a
contractului de economisire-creditare.
(5) Prima de stat se suportă de la bugetul de stat prin
bugetul Ministerului Transporturilor, Construcțiilor și
Turismului, după expirarea fiecărui an calendaristic, în

7

termen de maximum 60 de zile de la data primirii solicitării
transmise acestei autorități de către casa de economii
pentru domeniul locativ.
(6) După încheierea anului calendaristic, dar nu mai
târziu de data de 31 ianuarie a anului următor, casele de
economii pentru domeniul locativ vor comunica Ministerului
Transporturilor, Construcțiilor și Turismului următoarele date
în format electronic:
a) numărul contractului de economisire-creditare;
b) data încheierii acestuia;
c) numele și prenumele titularului contractului de
economisire-creditare;
d) codul numeric personal al titularului contractului de
economisire-creditare;
e) depunerile efectuate în anul aferent primei de stat,
care nu trebuie să depășească cuantumul maxim pentru
atingerea nivelului maxim de primă de stat, respectiv
salariul lunar mediu brut pe economie, comunicat de către
Institutul Național de Statistică la sfârșitul anului;
f) suma reprezentând prima de stat, conform calculelor
efectuate de casa de economii pentru domeniul locativ.
Art. 8. — (1) Structura datelor și cerințele tehnice vor fi
comunicate de către Ministerul Transporturilor, Construcțiilor
și Turismului casei de economii pentru domeniul locativ,
până cel mai târziu la data de 31 octombrie a anului
pentru care se acordă primele de stat.
(2) Ministerul Transporturilor, Construcțiilor și Turismului
își creează propria bază de date, care va cuprinde numele,
prenumele și codurile numerice personale ale persoanelor
care au renunțat la sau au pierdut cetățenia română în
anul aferent primei de stat. Acestor persoane nu li se
acordă primă de stat.
(3) În vederea identificării solicitărilor multiple de primă
de stat, Ministerul Transporturilor, Construcțiilor și
Turismului verifică datele tuturor caselor de economii pentru
domeniul locativ. În cazul în care suma primelor de stat
solicitate pentru o persoană este mai mare decât
cuantumul maxim admis, aceasta se reduce în mod
corespunzător și suma de corectură se înregistrează în
evidențele casei de economii pentru domeniul locativ. În
vederea calculului sumei de corectură se însumează
sumele economisite din contractele de economisire-creditare
ale unei persoane, în ordinea datelor de încheiere, până la
atingerea cuantumului maxim admis al primei de stat. În
cazul în care există mai multe contracte de economisirecreditare care sunt încheiate la aceeași dată, se va lua în
considerare mai întâi contractul de economisire-creditare cu
valoarea cea mai mare. Suma care depășește acest
cuantum va fi redusă din contractele de economisirecreditare aferente.
(4) Ministerul Transporturilor, Construcțiilor și Turismului
va arhiva toate datele în vederea unor eventuale verificări
ulterioare.
(5) Anual, până cel târziu la sfârșitul lunii februarie,
Ministerul Transporturilor, Construcțiilor și Turismului va
transmite caselor de economii pentru domeniul locativ
seturile de date corectate și va vira sumele aferente
primelor de stat solicitate și, după caz, corectate.
(6) Casele de economii pentru domeniul locativ își vor
modifica datele privind primele de stat în funcție de seturile
de date comunicate de Ministerul Transporturilor,
Construcțiilor și Turismului și în baza acestora vor credita
conturile aferente contractelor de economisire-creditare cu
primele de stat corespunzătoare.
Art. 9. — (1) În cazul în care, prin mijloace proprii sau
din comunicarea unei terțe părți, casa de economii pentru
domeniul locativ constată că atribuirea primei de stat este
nejustificată sau prima de stat nu a fost alocată în

8

MONITORUL OFICIAL AL ROMÂNIEI, PARTEA I, Nr. 1.107/26.XI.2004
le restituie ca prime de stat necuvenite. În acest scop
casele de economii pentru domeniul locativ comunică
Ministerului Transporturilor, Construcțiilor și Turismului
soldul corecturilor de primă de stat efectuate.

cuantumul prevăzut de lege, aceasta are obligația să facă
rectificarea cuvenită. Dacă contractul de economisirecreditare a fost încheiat și recuperarea primei de stat nu
s-a făcut pe durata valabilității acestuia, casa de economii
pentru domeniul locativ va înștiința Ministerul
Transporturilor, Construcțiilor și Turismului și va lua toate
măsurile pentru restituirea primei de stat încasate necuvenit
de beneficiarul acesteia, potrivit reglementărilor legale în
materie.
(2) Clientul va fi informat cu privire la corectarea
cuantumului primei de stat cel mai târziu o dată cu
primirea următorului extras de cont. Clientul poate contesta
motivul corectării cuantumului primei de stat în termen de
un an de la informare și va adresa contestația casei de
economii pentru domeniul locativ. Casa de economii pentru
domeniul locativ va analiza contestațiile primite și va
comunica, în termen de 30 de zile, atât clienților, cât și
Ministerului Transporturilor, Construcțiilor și Turismului,
deciziile luate în soluționarea acestora.
(3) Casa de economii pentru domeniul locativ va arhiva
toate corecturile de primă de stat rezultate în urma aplicării
prevederilor alin. (1) și (2).
(4) Casa de economii pentru domeniul locativ răspunde
ca fidejusor, alături de clientul care primește o primă de
stat necuvenită. Casa de economii pentru domeniul locativ
va returna Ministerului Transporturilor, Construcțiilor și
Turismului primele de stat virate în mod nejustificat și
penalitățile aferente, calculate la nivelul celor datorate
pentru executarea cu întârziere a obligațiilor bugetare.
Primele de stat reacordate clientului în baza unei
contestații admise a acestuia vor fi scăzute din sumele pe
care casa de economii pentru domeniul locativ urmează să

CAPITOLUL IV
Dispoziții finale
Art. 10. — După obținerea autorizării emise de Banca
Națională a României, casa de economii pentru domeniul
locativ va înștiința Ministerul Transporturilor, Construcțiilor și
Turismului și va transmite acestuia Condițiile generale de
afaceri, Condițiile generale ale contractelor de economisirecreditare, împreună cu raportul auditorului independent.
Art. 11. — (1) Până la data de 15 mai a fiecărui an
calendaristic, casa de economii pentru domeniul locativ va
transmite Ministerului Transporturilor, Construcțiilor și
Turismului Planul de afaceri actualizat pentru anul
calendaristic în curs, care să includă și o prognoză privind
cuantumul primelor de stat, însoțit de raportul auditorului
independent. Pe baza datelor din aceste documente
Ministerul Transporturilor, Construcțiilor și Turismului va
fundamenta cuantumul surselor financiare necesare plății
primelor de stat suportate de la bugetul de stat.
(2) În primul an de funcționare, dacă obținerea
autorizării emise de Banca Națională a României,
prevăzută la art. 10, este ulterioară datei de 15 mai,
documentele prevăzute la alin. (1) se transmit, de regulă,
în termen de 15 zile de la data obținerii autorizării.
Art. 12. — Ministerul Transporturilor, Construcțiilor și
Turismului va verifica, cel puțin o dată pe an,
corectitudinea calculării de către casa de economii pentru
domeniul locativ a primelor de stat solicitate de clienți.
ANEXĂ
la normele metodologice

LISTA

documentelor necesare pentru certificarea utilizării sumelor acumulate numai pentru activități în domeniul locativ
Tipul de activitate în domeniul locativ*)

— construirea de locuințe noi sau activitățile prevăzute
în art. 3 lit. d) pct. 7 din Legea nr. 541/2002

— extinderea, modernizarea, reabilitarea, consolidarea
de locuințe și viabilizarea de terenuri

— cumpărarea unei locuințe
— cumpărarea de terenuri intravilane

Acte și documente doveditoare**)

— documente care atestă forma juridică de deținere a
terenului destinat construcției
— autorizație de construire
— proiect de execuție, deviz estimativ, contracte încheiate
cu societăți specializate sau persoane fizice autorizate
— act de proprietate (deținere) imobil/teren
— autorizație de construire
— proiect de execuție, deviz estimativ, contracte încheiate
cu societăți specializate sau persoane fizice autorizate
— contract de vânzare-cumpărare
— contract de vânzare-cumpărare

*) Pentru tipurile de activități în domeniul locativ pentru care legea nu prevede obținerea autorizației de construire se vor prezenta facturi,
bonuri fiscale și/sau alte documente prin care se face dovada procurării legale a materialelor și/sau a efectuării lucrărilor.
**) În funcție de particularitățile fiecărui caz, pot fi solicitate și alte documente justificative, conform prevederilor legale.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.107/26.XI.2004 conține 8 pagini.

Prețul de vânzare 9.500 lei

ISSN 1453—4495

