PARTEA

Anul 172 (XVI) — Nr. 1.217

I

LEGI, DECRETE, HOTĂRÂRI ȘI ALTE ACTE

Vineri, 17 decembrie 2004

SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 416 din 12 octombrie 2004 referitoare la
excepția de neconstituționalitate a prevederilor
art. 68 alin. 4 din Codul de procedură civilă.........
Decizia nr. 492 din 11 noiembrie 2004 referitoare la
excepția de neconstituționalitate a prevederilor
art. 138 alin. (7) din Ordonanța de urgență a
Guvernului nr. 28/2002 privind valorile mobiliare,
serviciile de investiții financiare și piețele
reglementate ..............................................................

1–3

4–5

HOTĂRÂRI ALE GUVERNULUI ROMÂNIEI
2.159. — Hotărâre pentru modificarea și completarea
anexei nr. 6 la Hotărârea Guvernului
nr. 1.360/2001 privind atestarea domeniului public
al județului Tulcea, precum și al municipiului
Tulcea, al orașelor și comunelor din județul Tulcea
2.173. — Hotărâre pentru modificarea și completarea
Hotărârii Guvernului nr. 83/2003 privind autorizarea
societăților comerciale care prestează servicii de
selecție și plasare a personalului navigant maritim
sau fluvial român pe nave care arborează pavilion
român ori străin, precum și instituirea unor măsuri
de securitate financiară în caz de abandonare
a acestuia în afara României ..................................

DECIZII

ALE

6–10

10–11

CURȚII

Nr.

Pagina

2.275. — Hotărâre pentru suplimentarea bugetului
Ministerului Economiei și Comerțului din Fondul de
rezervă bugetară la dispoziția Guvernului, prevăzut
în bugetul de stat pe anul 2004 .............................
2.332. — Hotărâre pentru suplimentarea bugetului
Ministerului Economiei și Comerțului din Fondul de
rezervă bugetară la dispoziția Guvernului, prevăzut
în bugetul de stat pe anul 2004 .............................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
842. — Ordin al ministrului economiei și comerțului
privind unele măsuri pentru eliminarea licențelor
pentru unele produse radioactive.............................
843. — Ordin al ministrului economiei și comerțului
privind modul de administrare a contingentului
tarifar exceptat de la plata taxelor vamale la
importul în România al unor produse din categoria
zahăr rafinat, originare din Republica Moldova ......
2.275. — Ordin al ministrului transporturilor, construcțiilor
și turismului pentru modificarea Normelor privind
condițiile de utilizare a vehiculelor deținute
temporar în scopul efectuării operațiunilor de
transport rutier, aprobate prin Ordinul ministrului
lucrărilor publice, transporturilor și locuinței
nr. 1.843/2001 ...........................................................

11

12

12

13–15

16

CONSTITUȚIONALE

CURTEA CONSTITUȚIONALĂ

D E C I Z I A Nr. 416
din 12 octombrie 2004

referitoare la excepția de neconstituționalitate a prevederilor art. 68 alin. 4
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor

—
—
—
—
—
—

președinte
judecător
judecător
judecător
judecător
judecător

Petre Ninosu
Ion Predescu
Șerban Viorel Stănoiu
Ion Tiucă
Cristina Toma

—
—
—
—
—

judecător
judecător
judecător
procuror
magistrat-asistent

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.217/17.XII.2004

Pe rol se află soluționarea excepției de neconstituționalitate a prevederilor art. 68 alin. 4 din Codul de
procedură civilă, excepție ridicată de Zoia Alexandrina
Toma în Dosarul nr. 3.697/AS/2002 al Tribunalului
București — Secția a VIII-a pentru conflicte de muncă și
litigii de muncă.
Dezbaterile au avut loc în ședința publică din
5 octombrie 2004 și au fost cosemnate în încheierea de la
acea dată, când Curtea, având în vedere cererea
mandatarului autorului excepției de amânare a pronunțării
în vederea depunerii unor concluzii scrise, a dispus
amânarea pronunțării la data de 12 octombrie 2004.
C U R T E A,

având în vedere actele și lucrările dosarului, constată
următoarele:
Prin Încheierea din 8 iunie 2004, pronunțată în Dosarul
nr. 3.697/AS/2002, Tribunalul București — Secția a VIII-a
pentru conflicte de muncă și litigii de muncă a sesizat
Curtea Constituțională cu excepția de neconstituționalitate
a dispozițiilor art. 68 alin. 4 din Codul de procedură civilă,
excepție ridicată de Zoia Alexandrina Toma într-o cauză
civilă având ca obiect recalcularea pensiei.
În motivarea excepției autorul acesteia arată că
dispozițiile art. 68 alin. 4 din Codul de procedură civilă
contravin prevederilor art. 1 alin. (5), art. 15, 20, 24, 30 și
53 din Constituție, precum și dispozițiilor art. 1, 2, 7 și 8
din Declarația Universală a Drepturilor Omului. Consideră
că, potrivit art. 1 din Legea nr. 29/1990, orice persoană
vătămată în drepturile sale prevăzute de lege are dreptul
de a se adresa justiției.
Arată că dispozițiile de lege criticate sunt
neconstituționale, întrucât, prin faptul că mandatarului nu îi
este permis să pună concluzii, reclamantul pe care îl
reprezintă este pus îîn imposibilitatea de a-și apăra
drepturile în justiție, ceea ce reprezintă o restrângere a
dreptului acestuia la apărare și a libertății de exprimare, cu
nerespectarea dispozițiilor art. 53 din Constituție“.
În notele scrise, depuse la dosarul Curții Constituționale,
mandatarul autorului excepției extinde critica de
neconstituționalitate, în sensul că dispozițiile art. 68 alin. 4
din Codul de procedură civilă ar contraveni și prevederilor
constituționale ale art. 4 alin. (2), art. 11, art. 16 alin. (1),
(2) și (3), art. 21, art. 29 alin. (1) și (2), art. 47 alin. (2),
art. 51 alin. (1), (3) și (4) și ale art. 52 din Constituție,
precum și unor dispoziții din Ordonanța Guvernului
nr. 137/2000 privind prevenirea și sancționarea tuturor
formelor de discriminare.
Consideră că se impune modificarea dispozițiilor
criticate, cu respectarea tuturor criteriilor în materie, sau
abrogarea acestora în totalitate.
Tribunalul București — Secția a VIII-a pentru conflicte
de muncă și litigii de muncă apreciază că îpartea însăși
poate participa la dezbateri și poate pune concluzii înaintea
instanței de judecată, iar mandatarul are posibilitatea să
formuleze cereri și să propună probe în tot cursul
procesului, precum și dreptul de a depune concluzii scrise“.
Arată că posibilitatea mandatarului de a pune sau nu
concluzii în instanță în numele părții reprezintă opțiunea
legiuitorului, care stabilește regulile privind procedura de
judecată.
În concluzie, instanța de judecată apreciază excepția de
neconstituționalitate a dispozițiilor art. 68 alin. 4 din Codul
de procedură civilă ca fiind neîntemeiată.
Potrivit prevederilor art. 24 alin. (1) din Legea
nr. 47/1992, încheierea de sesizare a fost comunicată

președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. În susținerea acestui punct de vedere
arată că îreprezentarea părților în proces prin mandatar,
care poate fi avocat sau altă persoană cu sau fără
pregătire juridică, este una dintre modalitățile prin care
Codul de procedură civilă asigură realizarea unor drepturi
fundamentale“.
Constată că, în aceeași cauză, Curtea Constituțională
s-a mai pronunțat prin Decizia nr. 31/2004, respingând
excepția de neconstituționalitate a prevederilor art. 68
alin. 4 din Codul de procedură civilă în raport cu cele ale
art. 21 din Constituție. Or, art. 8 din Declarația Universală
a Drepturilor Omului include în sfera sa de reglementare și
accesul liber la justiție.
Apreciază că necesitatea unei reprezentări calificate a
părților în fața instanțelor judecătorești, instituită prin lege,
nu contravine prevederilor art. 1 alin. (5) din Constituția
României, iar, în ceea ce privește limitele de exercitare a
mandatului, acestea constituie opțiuni ale legiuitorului, în
cadrul competenței sale constituționale.
Avocatul Poporului apreciază că reprezentarea părților
într-un proces prin mandatar este una dintre modalitățile
prin care Codul de procedură civilă asigură accesul liber la
justiție și exercitarea dreptului la apărare al părților.
Consideră, ca și instanța de judecată, că îpartea însăși
poate participa la dezbateri și poate pune concluzii înaintea
instanței de judecată, iar mandatarul are posibilitatea de a
formula cereri și de a propune probe în tot cursul
procesului, precum și dreptul de a depune concluzii scrise“.
Norma dedusă controlului, stabilind condițiile de
exercitare a acestui mandat și limitele în care poate fi
exercitat, are caracter procedural și, ca atare, dă expresie
opțiunii legiuitorului în cadrul competenței ce îi este
rezervată prin Constituție.
Nu se poate reține nici că textul de lege criticat ar crea
premisele unui tratament inegal sau discriminatoriu între
părțile procesului civil, acest text aplicându-se tuturor celor
aflați în situația prevăzută de ipoteza normei legale, fără
nici o discriminare pe considerente arbitrare.
În sfârșit, dispozițiile de lege criticate nu restrâng
exercițiul dreptului la apărare sau al altor drepturi ori
libertăți, ci, dimpotrivă, prin instituirea acestei proceduri,
legiuitorul a urmărit realizarea lor plenară.
Consideră că în cauză nu au incidență dispozițiile
art. 30 din Constituție.
În concluzie, Avocatul Poporului apreciază că dispozițiile
art. 68 alin. 4 din Codul de procedură civilă sunt
constituționale.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, concluziile
scrise, depuse de către părți, dispozițiile legale criticate,
raportate la prevederile Constituției, precum și dispozițiile
Legii nr. 47/1992, republicată, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10 și 29

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.217/17.XII.2004
din Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
prevederile art. 68 alin. 4 din Codul de procedură civilă,
astfel cum au fost modificate prin Ordonanța de urgență a
Guvernului nr. 59/2001, publicată în Monitorul Oficial al
României, Partea I, nr. 217 din 27 aprilie 2001, dispoziții
care au următorul cuprins: îDacă mandatul este dat unei alte
persoane decât unui avocat, mandatarul nu poate pune
concluzii decât prin avocat, cu excepția consilierului juridic
care, potrivit legii, reprezintă partea.“
În opinia autorului excepției de neconstituționalitate,
aceste dispoziții de lege contravin art. 1 alin. (5), art. 4
alin. (2), art. 11, art. 15, art. 16 alin. (1), (2) și (3), art. 20,
21, 24, art. 29 alin. (1) și (2), art. 30, art. 47 alin. (2),
art. 51 alin. (1), (3) și (4), art. 52 și 53 din Constituție,
referitoare la respectarea Constituției, a supremației sale și
a legilor, unitatea poporului și egalitatea între cetățeni,
dreptul internațional și dreptul intern, universalitatea,
egalitatea în drepturi, tratatele internaționale privind
drepturile omului, accesul liber la justiție, dreptul la apărare,
libertatea conștiinței, libertatea de exprimare, nivelul de trai,
dreptul de petiționare, dreptul persoanei vătămate de o
autoritate publică și restrângerea exercițiului unor drepturi
sau al unor libertăți.
De asemenea, autorul excepției consideră că se încalcă
și dispozițiile art. 1, 2, 7 și 8 din Declarația Universală a
Drepturilor Omului, privind egalitatea în demnitate și
conștiință, fraternitatea, egalitatea în drepturi, precum și
dreptul la satisfacția efectivă din partea instanțelor juridice
naționale competente împotriva actelor care violează
drepturile fundamentale ce-i sunt recunoscute prin
Constituție și prin lege.
Curtea constată că autorul a mai ridicat excepția de
neconstituționalitate a dispozițiilor art. 68 alin. 4 din Codul
de procedură civilă, prin raportare la prevederile art. 21 din
Constituție, în același dosar al Tribunalului București —
Secția a VIII-a pentru conflicte de muncă și litigii de
muncă. Prin Decizia nr. 31 din 29 ianuarie 2004, publicată
în Monitorul Oficial al României, Partea I, nr. 199 din
5 martie 2004, Curtea a respins excepția de
neconstituționalitate ca neîntemeiată. În cuprinsul acestei
decizii Curtea a reținut că reprezentarea părților într-un
proces prin mandatar, care poate fi avocat ori altă
persoană cu sau fără pregătire juridică, este una dintre
modalitățile prin care Codul de procedură civilă asigură

3

accesul liber la justiție, precum și exercitarea dreptului la
apărare al părților, drepturi fundamentale prevăzute de
art. 21, respectiv de art. 24 din Constituție. Restricția
mandatarului care nu are calitatea de avocat de a pune
concluzii orale în instanță nu constituie o împiedicare a
accesului liber la justiție, întrucât partea însăși poate
participa la dezbateri și poate pune concluzii înaintea
instanței de judecată, iar mandatarul are posibilitatea să
formuleze cereri și să propună probe în tot cursul
procesului, precum și dreptul de a depune concluzii scrise.
De asemenea, Curtea a reținut că posibilitatea
reprezentării părții prin mandatar este prevăzută doar de
art. 67 și 68 din Codul de procedură civilă, care stabilesc
condițiile de exercitare a acestui mandat. Aceste condiții,
precum și limitele în care poate fi exercitat mandatul,
inclusiv posibilitatea mandatarului de a pune sau nu
concluzii în instanță în numele părții, reprezintă opțiuni ale
legiuitorului, care, potrivit dispozițiilor art. 126 alin. (2) din
Constituție, stabilește regulile privind procedura de judecată.
Referitor la neconstituționalitatea dispozițiilor art. 68
alin. 4 din Codul de procedură civilă, prin raportare la
prevederile art. 15 alin. (2) și ale art. 30 din Constituție,
precum și la dispozițiile invocate din Declarația Universală
a Drepturilor Omului, acestea din urmă au un alt domeniu
de incidență decât cel al reglementării deduse controlului
și, drept urmare, exclud de plano orice posibilă coliziune
între ele.
În ceea ce privește pretinsa încălcare a art. 1 alin. (5),
art. 15 alin. (1), art. 20, 24 și 53 din Constituție, o
asemenea susținere nu poate fi reținută, întrucât Legea
fundamentală, prevăzând, în alin. (1) al art. 24, garantarea
dreptului la apărare, consacră, în alin. (2) al aceluiași
articol, dreptul părților de a fi asistate de un avocat, în tot
timpul procesului, nu și pe acela de a apela la serviciile
unui mandatar. Tăcerea legiuitorului constituțional, în
această privință, nu poate fi complinită pe calea unei
interpretări extensive, astfel încât prevederea constituțională
menționată lipsește de temei critica de neconstituționalitate.
În sfârșit, includerea printre textele de referință a art. 4
alin. (2), art. 11, art. 16 alin. (1), (2) și (3), art. 21, art. 29
alin. (1) și (2), art. 47 alin. (2), art. 51 alin. (1), (3) și (4)
și a art. 52 din Constituție nu se justifică, nici unul dintre
acestea neavând relevanță pentru soluționarea excepției
deduse judecății.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, art. 11 alin. (1) lit. A.d) și al art. 29 din Legea nr. 47/1992, republicată,
C U R T E A,

În numele legii
D E C I D E:

Respinge excepția de neconstituționalitate a dispozițiilor art. 68 alin. 4 din Codul de procedură civilă, excepție
ridicată de Zoia Alexandrina Toma în Dosarul nr. 3.697/AS/2002 al Tribunalului București — Secția a VIII-a pentru
conflicte de muncă și litigii de muncă.
Definitivă și general obligatorie.
Pronunțată în ședința publică din data de 12 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.217/17.XII.2004
CURTEA CONSTITUȚIONALĂ

D E C I Z I A Nr. 492
din 11 noiembrie 2004

referitoare la excepția de neconstituționalitate a prevederilor art. 138 alin. (7)
din Ordonanța de urgență a Guvernului nr. 28/2002 privind valorile mobiliare,
serviciile de investiții financiare și piețele reglementate
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Popa
Irina Loredana Lăpădat

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 138 alin. (7) din Ordonanța de urgență a
Guvernului nr. 28/2002 privind valorile mobiliare, serviciile
de investiții financiare și piețele reglementate, excepție
ridicată de Adrian Andrici în Dosarul nr. 15.598/2003 al
Tribunalului București — Secția a VI-a comercială.
La apelul nominal răspunde autorul excepției, personal
și asistat de avocat Cristian Duțescu, lipsă fiind celelalte
părți, față de care procedura de citare a fost legal
îndeplinită.
Cauza fiind în stare de judecată, reprezentantul autorului
excepției arată că textul de lege invocat a fost abrogat
expres prin dispozițiile Legii nr. 297/2004, astfel încât
renunță la judecarea excepției de neconstituționalitate.
Reprezentantul Ministerului Public pune concluzii de
respingere a excepției ca devenită inadmisibilă. În acest
sens precizează că, ulterior sesizării Curții Constituționale
prin Încheierea din 6 aprilie 2004, prevederile legale
criticate au fost abrogate expres prin Legea nr. 297/2004
privind piața de capital.
C U R T E A,

având în vedere actele și lucrările dosarului, constată
următoarele:
Prin Încheierea din 6 aprilie 2004, pronunțată în Dosarul
nr. 15.598/2003, Tribunalul București — Secția a VI-a
comercială a sesizat Curtea Constituțională cu excepția de
neconstituționalitate a dispozițiilor art. 138 alin. (7) din
Ordonanța de urgență a Guvernului nr. 28/2002 privind
valorile mobiliare, serviciile de investiții financiare și
piețele reglementate, aprobată prin Legea nr. 525/2002,
modificate prin Ordonanța de urgență a Guvernului
nr. 165/2002. Excepția a fost ridicată în dosarul de mai sus
de reclamantul Adrian Andrici.
În motivarea excepției de neconstituționalitate, autorul
acesteia susține că dispozițiile legale criticate încalcă
art. 16 alin. (1) și (2), art. 21, art. 24 alin. (1), art. 53 din
Constituție și art. 6 paragraful 1 din Convenția pentru
apărarea drepturilor omului și a libertăților fundamentale. În
acest sens se arată că, potrivit textului de lege criticat,
pentru a contesta în justiție prețul de cumpărare al
acțiunilor pentru care se face oferta publică de preluare, un
investitor trebuie să dețină cel puțin 75% din restul
acțiunilor supuse acestei proceduri. Astfel, prin

condiționarea posibilității de contestare a evaluării prețului
de deținerea unui anumit procent de acțiuni, este restrâns
accesul liber la justiție și dreptul la un proces echitabil. Se
susține că prin dispozițiile legale criticate este încălcat și
dreptul la apărare, deoarece nu se poate intenta o acțiune
în justiție prin care se contestă o anumită ofertă ce
prevede îun preț stabilit nelegal de către ofertant“, nici nu
se pot prezenta probele necesare dovedirii drepturilor și
intereselor legitime ale investitorilor. În opinia autorului
excepției de neconstituționalitate, dispozițiile legale criticate
sunt contrare și art. 53 din Constituție, deoarece înu
cuprind măsuri menite să protejeze ori să promoveze
interesul național“. Este încălcat și principiul constituțional al
egalității în drepturi a cetățenilor, prin aceea că textul de
lege criticat îpermite ofertantului să fie, în același timp,
arbitru și executor al drepturilor și obligațiilor sale (...).“
Tribunalul București — Secția a VI-a comercială
consideră excepția de neconstituționalitate ca fiind
neîntemeiată. În acest sens se arată că textul de lege
criticat reglementează o procedură administrativă prin care
se oferă o cale extrajudiciară de a rezolva eventuale
contestații ale acționarilor minoritari în legătură cu prețul
stabilit de evaluatorul independent numit de către acționarul
majoritar ofertant. Se arată că prin această procedură nu
este îngrădit accesul liber la justiție al investitorilor care
dețin mai puțin de 75% din restul acțiunilor pentru care se
face oferta obligatorie, deoarece aceștia se pot adresa
justiției în condițiile stabilite în mod concret de legislația
specială aplicabilă în materia respectivă. Dimpotrivă, textul
de lege criticat garantează accesul liber la justiție, prin
instituirea unei modalități de exercitare a drepturilor
procedurale și posibilitatea contestării actului emis de
Comisia Națională a Vânzărilor Imobiliare, în fața instanței
de contencios administrativ. Se mai arată că dispozițiile
legale criticate nu sunt de natură a aduce nici o atingere
dreptului la apărare sau egalității în fața legii, nici de a
restrânge exercițiul unor drepturi sau libertăți fundamentale.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul apreciază că dispozițiile de lege criticate sunt
constituționale, întrucât au în vedere stabilirea unor drepturi
egale numai pentru investitorii aflați în aceeași situație față
de societatea deținută public, în considerarea principiului
constituțional al egalității în drepturi, care, potrivit practicii
Curții Constituționale, nu înseamnă uniformitate. Se mai
arată că prin aceste dispoziții de lege nu este îngrădit
accesul liber la justiție și nici nu este încălcat principiul
constituțional al garantării dreptului la apărare.
Avocatul Poporului consideră că excepția de
neconstituționalitate este neîntemeiată. În acest sens
precizează că nu este încălcat principiul constituțional al
egalității în drepturi a cetățenilor, deoarece textul ce face
obiectul excepției se aplică tuturor persoanelor aflate în

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.217/17.XII.2004
situația prevăzută de ipoteza normei juridice, respectiv
acționarilor care contestă prețul acțiunilor pentru care se
face oferta publică obligatorie de preluare. Se mai arată că
art. 138 alin. (7) din Ordonanța de urgență a Guvernului
nr. 28/2002 nu îngrădește liberul acces la justiție și nici nu
încalcă art. 6 din Convenția pentru apărarea drepturilor
omului și a libertăților fundamentale sau prevederile art. 53
din Constituție. În ceea ce privește încălcarea dispozițiilor
art. 24 alin. (1) din Constituție, apreciază că acestea nu au
incidență în cauză.
Președinții celor două Camere ale Parlamentului nu au
transmis punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
prevederile art. 138 alin. (7) din Ordonanța de urgență a
Guvernului nr. 28/2002 privind valorile mobiliare, serviciile
de investiții financiare și piețele reglementate, publicată în
Monitorul Oficial al României, Partea I, nr. 238 din 9 aprilie
2002, aprobată cu modificări și completări prin Legea
nr. 525/2002, publicată în Monitorul Oficial al României,
Partea I, nr. 576 din 5 august 2002, astfel cum au fost
modificate prin art. I din Ordonanța de urgență a
Guvernului nr. 165/2002, publicată în Monitorul Oficial al
României, Partea I, nr. 864 din 29 noiembrie 2002.
Prevederile legale criticate au, în redactarea modificată,
următorul conținut:
î(7) În cazul în care, în termen de 10 zile de la data
publicării anunțului, investitorii care dețin, singuri sau acționând
în mod concertat cu alte persoane, cel puțin 75 % din restul
acțiunilor pentru care se face oferta obligatorie de preluare
contestă prețul stabilit, va fi numit un nou evaluator
independent angajat de către acești investitori, care va stabili
prețul de cumpărare pentru oferta publică de preluare, în
conformitate cu metodele prevăzute la alin. (2).

5

Dacă prețul stabilit de noul evaluator este mai mare cu până
la 20% față de prețul stabilit de primul evaluator, prețul se va
fixa la valoarea dată de media aritmetică a celor două valori. În
cazul în care noul preț stabilit este mai mare cu peste 20% față
de prețul stabilit de primul evaluator, prețul va fi determinat
printr-o nouă expertiză efectuată de un evaluator independent
desemnat de comun acord de inițiatorul ofertei și de acționarii
contestatari.“
În opinia autorului excepției de neconstituționalitate,
aceste prevederi legale contravin dispozițiilor constituționale
cuprinse în art. 16 alin. (1) și (2) — Egalitatea în drepturi,
în art. 21 — Accesul liber la justiție, în art. 24 alin. (1)
referitor la garantarea dreptului de apărare și în art. 53 —
Restrângerea exercițiului unor drepturi sau al unor libertăți.
De asemenea, sunt invocate dispozițiile cuprinse în
art. 6 paragraful 1 din Convenția pentru apărarea
drepturilor omului și a libertăților fundamentale, referitoare
la dreptul la un proces echitabil.
Examinând excepția de neconstituționalitate, Curtea
Constituțională reține că ulterior sesizării sale prin
Încheierea din 6 aprilie 2004, Ordonanța de urgență a
Guvernului nr. 28/2002 privind valorile mobiliare, serviciile
de investiții financiare și piețele reglementate, cu
modificările și completările ulterioare, a fost abrogată
expres prin titlul XI art. 291 alin. (1) lit. c) din Legea
nr. 297/2004 privind piața de capital, publicată în Monitorul
Oficial al României, Partea I, nr. 571 din 29 iunie 2004.
Dispozițiile art. 138 alin. (7) din Ordonanța de urgență a
Guvernului nr. 28/2002, astfel cum au fost modificate prin
Ordonanța de urgență a Guvernului nr. 165/2002, nu au
mai fost preluate în Legea nr. 297/2004.
Prin urmare, dispoziția de lege criticată de autorul
excepției de neconstituționalitate nu mai este în vigoare.
Pe cale de consecință, excepția de neconstituționalitate a
devenit inadmisibilă și nu mai poate fi supusă controlului
de constituționalitate, deoarece, potrivit dispozițiilor art. 29
alin. (1) din Legea nr. 47/1992, îCurtea Constituțională
decide asupra excepțiilor ridicate în fața instanțelor judecătorești
sau de arbitraj comercial privind neconstituționalitatea unei legi
sau ordonanțe ori a unei dispoziții dintr-o lege sau dintr-o
ordonanță în vigoare, care are legătură cu soluționarea cauzei în
orice fază a litigiului și oricare ar fi obiectul acestuia“.

Pentru considerentele expuse, în temeiul art. 146 lit. d), art. 147 alin. (4) din Constituție, precum și al art. 11
alin. (1) lit. A.d) și al art. 29 alin. (1) din Legea nr. 47/1992,
CURTEA

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. 138 alin. (7) din Ordonanța
de urgență a Guvernului nr. 28/2002 privind valorile mobiliare, serviciile de investiții financiare și piețele reglementate,
excepție ridicată de reclamantul Adrian Andrici în Dosarul nr. 15.598/2003 al Tribunalului București — Secția a VI-a
comercială.
Definitivă și general obligatorie.
Pronunțată în ședința publică din data de 11 noiembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Lăpădat

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.217/17.XII.2004

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea și completarea anexei nr. 6 la Hotărârea Guvernului nr. 1.360/2001
privind atestarea domeniului public al județului Tulcea, precum și al municipiului Tulcea,
al orașelor și comunelor din județul Tulcea
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Anexa nr. 6 îInventarul bunurilor care
aparțin domeniului public al orașului Sulina“ la Hotărârea
Guvernului nr. 1.360/2001 privind atestarea domeniului
public al județului Tulcea, precum și al municipiului Tulcea,

al orașelor și comunelor din județul Tulcea, publicată în
Monitorul Oficial al României, Partea I, nr. 497 și nr. 497 bis
din 10 iulie 2002, se modifică și se completează conform
anexei*) la prezenta hotărâre.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul administrației și internelor,
Mircea Alexandru,
secretar de stat
Ministrul delegat pentru administrația publică,
Gheorghe Emacu
Ministrul finanțelor publice,
Mihai Nicolae Tănăsescu
București, 30 noiembrie 2004.
Nr. 2.159.
*) Anexa este reprodusă în facsimil.
ANEXĂ
(Anexa nr. 6 la Hotărârea Guvernului nr. 1.360/2001)

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.217/17.XII.2004

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.217/17.XII.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.217/17.XII.2004

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 1.217/17.XII.2004

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 83/2003 privind autorizarea societăților
comerciale care prestează servicii de selecție și plasare a personalului navigant maritim
sau fluvial român pe nave care arborează pavilion român ori străin, precum și instituirea
unor măsuri de securitate financiară în caz de abandonare a acestuia în afara României
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 83/2003 privind
autorizarea societăților comerciale care prestează servicii de
selecție și plasare a personalului navigant maritim sau
fluvial român pe nave care arborează pavilion român ori
străin, precum și instituirea unor măsuri de securitate
financiară în caz de abandonare a acestuia în afara
României, publicată în Monitorul Oficial al României,
Partea I, nr. 84 din 11 februarie 2003, se modifică și se
completează după cum urmează:
1. Titlul hotărârii va avea următorul cuprins:
îHO T Ă R Â R E
privind autorizarea societăților comerciale care prestează
servicii de selecție și plasare a personalului navigant
maritim sau fluvial pe nave care arborează pavilion
român ori străin, precum și instituirea unor măsuri
de securitate financiară în caz de abandonare a acestuia
în afara României“
2. Articolul 1 va avea următorul cuprins:
îArt. 1. — (1) Persoanele juridice legal constituite cu
drept de funcționare pe teritoriul României, care desfășoară

activități de selecție și plasare a personalului navigant
maritim sau fluvial pe nave care arborează pavilion român
ori străin, denumite în continuare agenții de personal
navigant, vor putea desfășura această activitate numai în
baza autorizației emise de Autoritatea Navală Română și
cu respectarea prevederilor privind condițiile tehnice
specifice de funcționare, cuprinse în caietul de sarcini
întocmit de Autoritatea Navală Română ca anexă la
autorizație, potrivit metodologiei prevăzute în anexa care
face parte integrantă din prezenta hotărâre.
(2) Pentru autorizarea agenților economici care
desfășoară activitățile prevăzute la alin. (1), Autoritatea
Navală Română are dreptul să perceapă tarife care sunt
aprobate prin ordin al ministrului transporturilor, construcțiilor
și turismului.
(3) Agențiile de personal navigant pot desfășura activități
de selecție și plasare a personalului navigant numai dacă
au prevăzut în actul constitutiv, în cadrul obiectului de
activitate, selecția și plasarea forței de muncă.“

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.217/17.XII.2004
3. În anexa îMetodologie privind eliberarea autorizației
de funcționare a societăților comerciale care prestează
servicii de selecție și plasare a personalului navigant
maritim sau fluvial pe nave care arborează pavilion român
ori străin, precum și instituirea unor măsuri de securitate
financiară în caz de abandonare a acestuia în afara
României“, după articolul 2 se introduce un nou articol,
articolul 21, cu următorul cuprins:
îArt. 21. — (1) Autorizația emisă de Autoritatea Navală
Română are valabilitate 5 ani de la data eliberării, cu
condiția reconfirmării anuale.
(2) Reconfirmarea autorizației se face prin aplicarea
vizei anuale.
(3) În situația în care nu se efectuează reconfirmarea
anuală, autorizația se retrage din oficiu.
(4) Autorizația poate fi suspendată pentru cel mult 30
de zile în cazurile în care se constată că agentul economic
nu mai îndeplinește criteriile în baza cărora aceasta i-a fost
acordată și/sau nu au fost respectate reglementările legale

11

privind desfășurarea activităților pentru care a fost autorizat,
termen în care se vor remedia neregulile constatate, în caz
contrar urmând ca autorizația să fie retrasă la încetarea
termenului de suspendare.“
4. În tot cuprinsul hotărârii sintagma îpersonal
navigant maritim sau fluvial român“ se va înlocui cu
sintagma îpersonal navigant maritim sau fluvial“.
Art. II. — Hotărârea Guvernului nr. 83/2003 privind
autorizarea societăților comerciale care prestează servicii
de selecție și plasare a personalului navigant maritim sau
fluvial român pe nave care arborează pavilion român ori
străin, precum și instituirea unor măsuri de securitate
financiară în caz de abandonare a acestuia în afara
României, cu modificările și completările aduse prin
prezenta hotărâre, va fi republicată în Monitorul Oficial al
României, Partea I, dându-se textelor o nouă numerotare.

PRIM-MINISTRU

ADRIAN NĂSTASE
Contrasemnează:
p. Ministrul transporturilor, construcțiilor și turismului,
Traian Panait,
secretar de stat
p. Ministrul muncii, solidarității sociale și familiei,
Valentin Mocanu,
secretar de stat
p. Ministrul afacerilor externe,
Bogdan Lucian Aurescu,
secretar de stat
p. Ministrul finanțelor publice,
Gheorghe Gherghina,
secretar de stat

București, 30 noiembrie 2004.
Nr. 2.173.

GUVERNUL ROMÂNIEI

HOTĂRÂRE
pentru suplimentarea bugetului Ministerului Economiei și Comerțului din Fondul de rezervă
bugetară la dispoziția Guvernului, prevăzut în bugetul de stat pe anul 2004
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare, și al art. 21 din Ordonanța Guvernului nr. 48/2004 cu privire la rectificarea bugetului
de stat pe anul 2004, aprobată prin Legea nr. 478/2004,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Economiei și Comerțului din Fondul de rezervă bugetară la
dispoziția Guvernului, prevăzut în bugetul de stat pe
anul 2004, cu suma de 4 miliarde lei la capitolul 66.01
îIndustrie“, titlul îSubvenții“, pentru Centrul Român pentru
Promovarea Comerțului.
Art. 2. — Se autorizează Ministerul Finanțelor Publice
să introducă, la propunerea ordonatorului principal de

credite, modificările prevăzute la art. 1 în structura
bugetului de stat și în volumul și structura bugetului
Ministerului Economiei și Comerțului.
Art. 3. — Se autorizează Centrul Român pentru
Promovarea Comerțului să introducă modificările ce decurg
din prezenta hotărâre în bugetul propriu de venituri și
cheltuieli.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul economiei și comerțului,
Gavril Baican,
secretar de stat
Ministrul finanțelor publice,
Mihai Nicolae Tănăsescu
București, 9 decembrie 2004.
Nr. 2.275.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 1.217/17.XII.2004
GUVERNUL ROMÂNIEI

HOTĂRÂRE
pentru suplimentarea bugetului Ministerului Economiei și Comerțului din Fondul de rezervă
bugetară la dispoziția Guvernului, prevăzut în bugetul de stat pe anul 2004
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare, și al art. 21 din Ordonanța Guvernului nr. 48/2004 cu privire la rectificarea bugetului
de stat pe anul 2004, aprobată prin Legea nr. 478/2004,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Economiei și Comerțului din Fondul de rezervă bugetară la
dispoziția Guvernului, prevăzut în bugetul de stat pe anul
2004, cu suma de 250.000.000 mii lei la capitolul 66.01
îIndustrie“, titlul 70 îCheltuieli de capital“, în vederea
finalizării unor lucrări în sectorul producției de apărare —

10.000.000 mii lei și la Unitatea 2 CNE Cernavodă —
240.000.000 mii lei.
Art. 2. — Se autorizează Ministerul Finanțelor Publice
să introducă, la propunerea ordonatorului principal de
credite, modificările prevăzute la art. 1 în structura
bugetului de stat și în volumul și structura bugetului
Ministerului Economiei și Comerțului pe anul 2004.

PRIM-MINISTRU

ADRIAN NĂSTASE

București, 14 decembrie 2004.
Nr. 2.332.

Contrasemnează:
p. Ministrul de stat, ministrul economiei și comerțului,
Gavril Baican,
secretar de stat
Ministrul finanțelor publice,
Mihai Nicolae Tănăsescu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ECONOMIEI ȘI COMERȚULUI

ORDIN
privind unele măsuri pentru eliminarea licențelor pentru unele produse radioactive
În vederea îndeplinirii angajamentului asumat de România la încheierea negocierilor cu Uniunea Europeană pentru
Capitolul I îLibera circulație a mărfurilor“, privind eliminarea licențelor automate de import,
având în vedere atribuțiile Comisiei Naționale pentru Controlul Activităților Nucleare privind emiterea autorizațiilor
pentru importul și exportul de materiale radioactive, instalații nucleare, aparate cu raze X, alfa, beta sau gama, altele
decât cele considerate strategice, sau, după caz, a avizului preliminar,
în temeiul prevederilor art. 5 alin. (6) din Hotărârea Guvernului nr. 738/2003 privind organizarea și funcționarea
Ministerului Economiei și Comerțului, cu modificările și completările ulterioare,
ministrul de stat, ministrul economiei și comerțului, emite următorul ordin:
Art. 1. — Începând cu data prezentului ordin Direcția
generală politici comerciale nu mai eliberează licențe pentru
importul și exportul de materiale radioactive, instalații
nucleare, aparate cu raze X, alfa, beta sau gama, altele
decât cele considerate strategice.
Art. 2. — Prevederile art. 5 și ale anexei nr. 3 la
Ordinul ministrului economiei și comerțului nr. 391/2003

privind mărfurile supuse licențelor automate la export și
import, publicat în Monitorul Oficial al României, Partea I,
nr. 26 din 13 ianuarie 2004, se abrogă.
Art. 3. — Prezentul ordin se publică în Monitorul Oficial
al României, Partea I.

p. Ministrul de stat, ministrul economiei și comerțului,
Vasile Radu,
ministru delegat pentru comerț
București, 8 decembrie 2004.
Nr. 842.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.217/17.XII.2004

13

MINISTERUL ECONOMIEI ȘI COMERȚULUI

ORDIN
privind modul de administrare a contingentului tarifar exceptat de la plata taxelor vamale la importul
în România al unor produse din categoria zahăr rafinat, originare din Republica Moldova
Luând în considerare prevederile art. 25 paragraful 3 lit. b) din Acordul de comerț liber dintre România și
Republica Moldova, încheiat la București la 15 februarie 1994, ratificat prin Legea nr. 94/1994,
în conformitate cu prevederile Hotărârii Guvernului nr. 2.136/2004 privind instituirea unei măsuri de salvgardare la
importul de zahăr rafinat originar din Republica Moldova și ale Hotărârii Guvernului nr. 1.527/2003 privind regulile și
procedurile în materie de licențe de export și de import,
în temeiul prevederilor art. 5 alin. (6) din Hotărârea Guvernului nr. 738/2003 privind organizarea și funcționarea
Ministerului Economiei și Comerțului, cu modificările și completările ulterioare,
ministrul de stat, ministrul economiei și comerțului, emite următorul ordin:
Art. 1. — Se aprobă modul de administrare a
contingentului tarifar exceptat de la plata taxelor vamale, de
14.000 tone pentru importul în România de zahăr rafinat
originar din Republica Moldova, pentru perioada 1 ianuarie —
30 septembrie 2005.
Art. 2. — Sortimentele pe produsele din categoria zahăr
rafinat și cantitățile ce urmează a fi importate trimestrial
sunt stabilite în anexa nr. 1.
Art. 3. — Administrarea și gestionarea contingentului
tarifar menționat la art. 1 se realizează pe bază de licențe
neautomate de import, eliberate de Ministerul Economiei și
Comerțului prin Direcția generală politici comerciale.
Art. 4. — (1) Admiterea la import a mărfurilor originare
din Republica Moldova în cadrul contingentului tarifar
menționat la art. 1 se face numai după prezentarea la
autoritățile vamale a licenței neautomate de import și a
certificatului de origine a mărfurilor.
(2) Certificatul de origine trebuie să fie emis de
autoritatea desemnată și notificată de Republica Moldova,
să fie semnat de persoanele împuternicite și să poarte
amprenta de ștampilă.
Art. 5. — (1) În vederea eliberării primei licențe
neautomate de import pentru anul 2005 în cadrul
contingentului tarifar menționat la art. 1, operatorii
economici importatori vor completa și vor prezenta
următoarele documente:
a) cererea pentru licență neautomată de import;
b) declarația suplimentară a importatorului, conform
formularului prevăzut în anexa nr. 2;
c) copia certificatului de origine prevăzut la art. 4
alin. (2);
d) copia actului de constituire a societății comerciale, din
care să rezulte că aceasta are înscris în obiectul de
activitate importul de produse din categoria zahăr, în
conformitate cu nomenclatorul CAEN, reglementat prin
Ordinul președintelui Institutului Național de Statistică
nr. 601/2002 privind actualizarea Clasificării activităților din
economia națională — CAEN, publicat în Monitorul Oficial
al României, Partea I, nr. 908 din 13 decembrie 2002.
(2) Cererea pentru licență neautomată de import și
declarația suplimentară a operatorului economic importator
vor fi completate de solicitanți cu toate datele și informațiile
înscrise în aceste documente.
(3) Răspunderea pentru veridicitatea datelor și
informațiilor înscrise în aceste formulare revine exclusiv
operatorilor economici importatori.

(4) Atât cererea pentru licență neautomată de import,
cât și declarația suplimentară vor fi semnate de operatorul
economic care solicită eliberarea licenței neautomate de
import sau de reprezentantul legal al acestuia.
(5) Documentele prevăzute la alin. (1) vor fi expediate
prin poștă, în plic închis, cu scrisoare recomandată cu
confirmare de primire, pe adresa Ministerului Economiei și
Comerțului — Direcția generală politici comerciale,
municipiul București, str. Ion Câmpineanu nr. 16,
sectorul 1, cod poștal 010036, cu mențiunea: îcontingent
import zahăr R.M.“, începând cu prima zi lucrătoare din
luna în care se deschide contingentul tarifar trimestrial
menționat în anexa nr. 1.
Art. 6. — (1) Cererile pentru licență neautomată de
import împreună cu documentele prevăzute la art. 5
alin. (1) lit. b), c) și d) se înregistrează la Registratura
Direcției generale politici comerciale din cadrul Ministerului
Economiei și Comerțului, conform prevederilor menționate la
art. 5 alin. (5).
(2) Cererile pentru licență neautomată de import greșit
completate, incomplete sau cu ștersături nu vor fi luate în
considerare la eliberarea licențelor și vor fi returnate
operatorilor economici importatori prin Registratura Direcției
generale politici comerciale din cadrul Ministerului
Economiei și Comerțului.
(3) Pentru cererile pentru licență neautomată de import
admise, eliberarea licențelor în cadrul contingentului tarifar
trimestrial se va face pe baza principiului îprimul venit —
primul servit“ și în limita cantităților disponibile la data
eliberării licențelor neautomate de import respective.
(4) La eliberarea licențelor neautomate de import se va
urmări asigurarea unui tratament nediscriminatoriu pentru
operatorii economici importatori, în ceea ce privește
condițiile de acces la contingentele tarifare trimestriale de
import, până la epuizarea cantităților disponibile.
(5) Cantitatea maximă alocată operatorilor economici
importatori, cu ocazia prezentării unei cereri corect
completate pentru licență neautomată de import, nu poate
depăși cantitatea maximă prevăzută în anexa nr. 1.
(6) În cazul în care operatorii economici importatori au
în derulare contracte de import cu mai mulți parteneri
externi, se pot elibera simultan mai multe licențe
neautomate de import, cu condiția ca întreaga cantitate
solicitată să nu depășească, pentru fiecare contingent
tarifar trimestrial, cantitatea maximă prevăzută în anexa
nr. 1.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 1.217/17.XII.2004

(7) Operatorii economici care fac dovada efectuării a
minimum 95% din cota alocată anterior și care respectă
prevederile art. 8 și 11 pot beneficia de noi cote, în
limitele cantităților disponibile în cadrul contingentului tarifar
trimestrial.
(8) Licențele neautomate de import vor fi eliberate în
termen de cel mult 5 zile lucrătoare de la data înregistrării
cererilor pentru licență neautomată de import la
Registratura Direcției generale politici comerciale din cadrul
Ministerului Economiei și Comerțului și vor fi valabile pentru
o perioadă de cel mult 60 de zile de la data emiterii
acestora, fără ca durata de valabilitate să depășească
sfârșitul trimestrului pentru care contingentul respectiv a
fost stabilit.
(9) Preluarea de la Registratura Direcției generale politici
comerciale din cadrul Ministerului Economiei și Comerțului a:
a) licențelor neautomate de import eliberate;
b) cererilor pentru licență neautomată de import, pentru
care nu s-au eliberat licențe neautomate de import din
cauza epuizării contingentului tarifar trimestrial, deși au fost
îndeplinite condițiile prevăzute în prezentul ordin;
c) cererilor pentru licență neautomată de import greșit
completate, incomplete sau cu ștersături
se va face de către operatorul economic importator sau de
reprezentantul legal al acestuia.
Art. 7. — Operatorii economici care nu au respectat
prevederile Ordinului ministrului economiei și comerțului
nr. 343/2003 privind modul de administrare a contingentului
tarifar exceptat de la plata taxelor vamale la importul în
România al unor produse din categoria zahăr rafinat,
originare din Republica Moldova, publicat în Monitorul
Oficial al României, Partea I, nr. 935 din 24 decembrie
2003, nu au acces la contingentul tarifar în anul 2005.
Art. 8. — (1) Operatorii economici cărora li s-au eliberat
licențe neautomate de import vor trebui să facă dovada
efectuării importului, prezentând, în termen de maximum
10 zile lucrătoare de la data expirării valabilității licenței
neautomate de import, documentația necesară, din care să
rezulte cantitățile realizate, respectiv fotocopia lizibilă a
licenței neautomate de import față-verso, exemplarul roșu
pentru vamă, vizat de biroul vamal, și copii lizibile de pe
declarațiile vamale de import aferente.
(2) Numărul, data eliberării și termenul de valabilitate
înscrise în licența neautomată de import se menționează în
mod obligatoriu de către operatorii economici în borderoul
documentelor anexate la declarația vamală în detaliu.
(3) Operatorii economici vor transmite documentele care
fac dovada efectuării importului la Registratura Direcției
generale politici comerciale din cadrul Ministerului
Economiei și Comerțului.
(4) În cazul în care, din diferite motive, licențele
neautomate de import nu sunt utilizate în termenul de
valabilitate, acestea vor fi restituite Direcției generale
politici comerciale din cadrul Ministerului Economiei și
Comerțului, prin registratură, în termen de 5 zile lucrătoare
de la data expirării valabilității.
(5) Nerestituirea la timp a licențelor neautomate de
import neutilizate, conform prevederilor alin. (4), conduce
automat la pierderea dreptului operatorilor economici
respectivi de a beneficia ulterior, în cursul anului 2005, de
regimul preferențial instituit în conformitate cu prezentul
ordin.
Art. 9. — (1) La cererea operatorilor economici
importatori, Direcția generală politici comerciale din cadrul

Ministerului Economiei și Comerțului poate aproba o
singură modificare a licenței neautomate de import, în
termenul de valabilitate a acesteia.
(2) Actualizarea licențelor neautomate de import la
nivelul cantităților realizate efectiv, conform prevederilor
art. 11 alin. (4), nu afectează prevederile art. 8 alin. (1).
Art. 10. — Licențele neautomate de import eliberate
sunt netransmisibile, necomercializabile și nu pot fi utilizate
decât de titulari.
Art. 11. — (1) Cantitățile remanente aferente licențelor
neautomate de import eliberate și neutilizate, precum și
celor parțial utilizate în cadrul fiecărui contingent tarifar
trimestrial vor fi realocate operatorilor economici importatori,
în ordinea prezentării cererilor la Direcția generală politici
comerciale din cadrul Ministerului Economiei și Comerțului,
astfel încât termenul de realizare să nu depășească ultima
zi a trimestrului respectiv.
(2) Licențele neautomate de import pentru cantitățile
remanente vor fi eliberate în condițiile prezentului ordin.
(3) Nu au acces la cantitățile remanente în cursul anului
2005 următoarele categorii de operatori economici
importatori:
a) cei care nu au realizat importul de minimum 95% din
cantitatea aprobată prin licențele neautomate de import și
nu au actualizat licența neautomată de import, în termenul
de valabilitate a acesteia, la nivelul realizărilor efective;
b) cei care nu respectă prevederile art. 8.
(4) Solicitarea operatorilor economici, prin Registratura
Direcției generale politici comerciale din cadrul Ministerului
Economiei și Comerțului, de actualizare a licențelor de
import neautomate, în termenul de valabilitate a acestora,
la nivelul cantităților realizate efectiv, aflate sub nivelul
minim de 95%, conferă dreptul operatorilor economici de a
mai solicita și de a mai primi licențe de import la acest
contingent în limita cantităților disponibile și cu respectarea
prevederilor prezentului ordin.
Art. 12. — Direcția generală politici comerciale din
cadrul Ministerului Economiei și Comerțului va transmite
Autorității Naționale a Vămilor, în vederea difuzării la
unitățile vamale din teritoriu și punerii în aplicare a
prevederilor art. 4 alin. (1):
a) specimenele de semnătură ale persoanelor
împuternicite să semneze licențele neautomate de import
din cadrul Ministerului Economiei și Comerțului — Direcția
generală politici comerciale, precum și amprenta de
ștampilă;
b) specimenele de semnătură ale persoanelor autorizate
să semneze certificatele de origine emise de autoritatea
desemnată de Republica Moldova, precum și amprenta de
ștampilă.
Art. 13. — (1) În cazul în care unul dintre exemplarele
unei licențe neautomate de import sau ambele exemplare
au fost pierdute, deteriorate sau furate, emitentul licenței
neautomate de import poate elibera, la solicitarea scrisă a
beneficiarului, un duplicat al licenței neautomate de import,
în care se va menționa cu majuscule: îDUPLICAT
ELIBERAT LA DATA DE…“, menționându-se numărul și
data eliberării licenței neautomate de import inițiale.
(2) Scrisoarea de solicitare a beneficiarului va cuprinde
în anexă, pe lângă noua cerere de licență neautomată de
import, care trebuie să fie identică în conținut cu licența
neautomată de import inițială, o copie de pe anunțul
privind pierderea sau deteriorarea, predat spre publicare
într-un ziar de largă circulație, precum și chitanța prin care
se dovedește plata taxei de publicare a acestui anunț sau,

PDF compression, OCR, web-optimization with CVISION's PdfCompressor

15

MONITORUL OFICIAL AL ROMÂNIEI, PARTEA I, Nr. 1.217/17.XII.2004
după caz, confirmarea organului de poliție care cercetează
furtul; scrisoarea trebuie să conțină, de asemenea, și
datele privind utilizarea licenței neautomate de import până
la data solicitării duplicatului.
(3) Scrisoarea de solicitare a beneficiarului se poate
transmite, prin Registratura Direcției generale politici
comerciale din cadrul Ministerului Economiei și Comerțului,
numai în maximum 5 zile de la producerea evenimentului,

dar nu mai târziu de 5 zile de la data expirării valabilității
licenței neautomate de import.
Art. 14. — Anexele nr. 1 și 2 fac parte integrantă din
prezentul ordin.
Art. 15. — Prezentul ordin intră în vigoare la data de
1 ianuarie 2005 și se aplică până la data de 30 septembrie
2005 inclusiv.
Art. 16. — Prezentul ordin se publică în Monitorul
Oficial al României, Partea I.

p. Ministrul de stat, ministrul economiei și comerțului,
Vasile Radu,
ministru delegat pentru comerț
București, 8 decembrie 2004.
Nr. 843.

ANEXA Nr. 1
LISTA

produselor din categoria zahăr rafinat, originare din Republica Moldova,
pentru care se stabilește un contingent tarifar exceptat de la plata taxelor vamale
pentru perioada 1 ianuarie—30 septembrie 2005
Codul tarifar/
denumirea produsului

ex. 1701.91.00
Zahăr rafinat la care
s-au adăugat arome
sau coloranți
1701.99.10
Zahăr alb
ex. 1701.99.90
Altele, care conțin zahăr
rafinat

Contingent
1 ianuarie—30 septembrie 2005
(tone)

14.000, din
4.667 — 1
4.667 — 1
4.666 — 1

care:
ianuarie—31 martie 2005
aprilie—30 iunie 2005
iulie—30 septembrie 2005

Cantitate maximă
alocată unui operator
economic pe o licență
de import (tone)

180
180
180

ANEXA Nr. 2

Codul unic de înregistrare ……...........……
DECLARAȚIA SUPLIMENTARĂ A IMPORTATORULUI

1. Declar pe propria răspundere că în obiectul de activitate al societății pentru care solicit
licență neautomată de import este cuprins și importul de produse din categoria zahăr rafinat, în
conformitate cu nomenclatorul CAEN, reglementat prin Ordinul președintelui Institutului Național de
Statistică nr. 601/2002 privind actualizarea Clasificării activităților din economia națională — CAEN,
publicat în Monitorul Oficial al României, Partea I, nr. 908 din 13 decembrie 2002.
2. Mă angajez să respect prevederile ordinului ministrului economiei și comerțului, în baza
căruia am obținut licența neautomată de import.

(denumirea firmei, ștampila, numele și semnătura solicitantului, numărul de telefon, persoana de contact)

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 1.217/17.XII.2004

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru modificarea Normelor privind condițiile de utilizare a vehiculelor deținute temporar
în scopul efectuării operațiunilor de transport rutier, aprobate prin Ordinul ministrului lucrărilor
publice, transporturilor și locuinței nr. 1.843/2001
În temeiul prevederilor art. 12 lit. b) din Ordonanța Guvernului nr. 19/1997 privind transporturile, republicată, cu
modificările și completările ulterioare, ale art. 4 alin. (2) lit. b) și alin. (3) lit. m) din Ordonanța Guvernului nr. 44/1997
privind transporturile rutiere, aprobată cu modificări și completări prin Legea nr. 105/2000, cu modificările ulterioare,
precum și ale art. 5 alin. (4) din Hotărârea Guvernului nr. 412/2004 privind organizarea și funcționarea Ministerului
Transporturilor, Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. I. — Normele privind condițiile de utilizare a
vehiculelor deținute temporar în scopul efectuării
operațiunilor de transport rutier, aprobate prin Ordinul
ministrului lucrărilor publice, transporturilor și locuinței
nr. 1.843/2001, publicat în Monitorul Oficial al României,
Partea I, nr. 105 din 7 februarie 2002, se modifică după
cum urmează:
1. Alineatul (2) al articolului 2 va avea următorul
cuprins:
î(2) Contractul de închiriere prevăzut la alin. (1) sau
contractul de leasing, după caz, se legalizează, iar în cazul
în care locatorul este persoană fizică, contractul de

închiriere se înregistrează la administrația financiară în a
cărei rază teritorială se află locatorul.“
2. Litera a) a alineatului (1) al articolului 4 va avea
următorul cuprins:
îa) un exemplar legalizat al contractului de închiriere,
care conține numele locatorului, numele locatarului, data și
durata contractului, numărul de înmatriculare al vehiculului;“
Art. II. — Autoritatea Rutieră Română — A.R.R. va
duce la îndeplinire prevederile prezentului ordin.
Art. III. — Prezentul ordin va fi publicat în Monitorul
Oficial al României, Partea I.

p. Ministrul transporturilor, construcțiilor și turismului,
Traian Panait,
secretar de stat
București, 15 decembrie 2004.
Nr. 2.275.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.217/17.XII.2004 conține 16 pagini.

Prețul de vânzare 18.500 lei

ISSN 1453—4495

PDF compression, OCR, web-optimization with CVISION's PdfCompressor

