Anul 172 (XVI) — Nr. 1.227

PARTEA

I

LEGI, DECRETE, HOTĂRÂRI ȘI ALTE ACTE

Luni, 20 decembrie 2004

SUMAR

Nr.

Pagina

Nr.

LEGI ȘI DECRETE
589.
1.136.

— Lege privind regimul juridic al activității
electronice notariale .................................................

5

1.150.

´
601.

transparenței în exercitarea demnităților publice și
a funcțiilor publice, precum și intensificarea
măsurilor de prevenire și combatere a corupției

1–5

— Decret pentru promulgarea Legii privind
regimul juridic al activității electronice notariale

— Lege pentru aprobarea Ordonanței de urgență
a Guvernului nr. 24/2004 privind creșterea

LEGI

ȘI

Pagina

6–8

— Decret privind promulgarea Legii pentru
aprobarea Ordonanței de urgență a Guvernului
nr. 24/2004 privind creșterea transparenței în
exercitarea demnităților publice și a funcțiilor
publice, precum și intensificarea măsurilor de
prevenire și combatere a corupției ........................

8

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind regimul juridic al activității electronice notariale
Parlamentul României adoptă prezenta lege.
CAPITOLUL I
Dispoziții generale
Art. 1. — Prezenta lege stabilește regimul juridic al
actelor notariale în formă electronică, îndeplinite de notarul
public în cadrul activității notariale reglementate prin Legea
notarilor publici și a activității notariale nr. 36/1995, cu
modificările și completările ulterioare, precum și de misiunile
diplomatice și oficiile consulare ale României.
Art. 2. — (1) Actele notariale în formă electronică
instrumentate de notarul public trebuie să îndeplinească,
sub sancțiunea nulității absolute, următoarele condiții:
a) să fie efectuate în formă electronică;

b) să fie semnate cu semnătura electronică extinsă a
notarului public, bazată pe un certificat calificat, eliberat de
un furnizor de servicii de certificare acreditat. Certificatele
emise pentru notarii publici vor conține informații privind
biroul notarial, stabilite prin reglementări de către autoritatea
de reglementare și supraveghere specializată în domeniu;
c) să îndeplinească condițiile de fond prevăzute de lege
privind operațiunea juridică pe care o consemnează.
(2) Notarul public și celelalte instituții prevăzute la art. 1
au obligația să verifice îndeplinirea tuturor condițiilor
prevăzute la alin. (1).
Art. 3. — Actele notariale în formă electronică au
același regim juridic ca și actele notariale îndeplinite în

2

MONITORUL OFICIAL AL ROMÂNIEI, PARTEA I, Nr. 1.227/20.XII.2004

temeiul Legii nr. 36/1995, cu modificările și completările
ulterioare.
Art. 4. — (1) Valabilitatea în străinătate a actului
notarial în formă electronică este stabilită prin convenții
internaționale la care România este parte.
(2) Documentele în formă electronică provenind de la
autoritățile sau notariatele altui stat pot fi luate în
considerare de notarii publici în instrumentarea unui act
notarial în formă electronică numai dacă semnăturile
electronice străine sunt bazate pe un certificat calificat,
eliberat de un furnizor de servicii de certificare acreditat.
CAPITOLUL II
Competența notarilor publici în materia actelor notariale
în formă electronică
Art. 5. — Următoarele acte notariale pot fi îndeplinite în
formă electronică:
a) legalizarea copiilor electronice de pe documentele
originale;
b) darea de dată certă prin marcare temporală a
documentelor ce îndeplinesc condițiile prevăzute la art. 2
alin. (1) și atestarea locului unde s-au încheiat acestea;
c) primirea și păstrarea în arhiva electronică a
documentelor ce îndeplinesc condițiile prevăzute la art. 2
alin. (1);
d) legalizarea traducerilor în formă electronică;
e) eliberarea de duplicate;
f) alte operațiuni prevăzute de lege.
Art. 6. — (1) Notarul public autorizat să efectueze acte
notariale în formă electronică are competență generală, în
condițiile prezentei legi.
(2) Competența celorlalte instituții prevăzute la art. 1 se
stabilește în conformitate cu Legea nr. 36/1995, cu
modificările și completările ulterioare, care se aplică în mod
corespunzător.
CAPITOLUL III
Autorizarea notarilor publici pentru efectuarea de acte
notariale în formă electronică
Art. 7. — (1) Actele notariale în formă electronică pot fi
instrumentate de notarii publici numai după obținerea unei
autorizații din partea autorității de reglementare și
supraveghere specializată în domeniu.
(2) În vederea emiterii autorizației prevăzute la alin. (1),
notarii publici trebuie să îndeplinească următoarele condiții:
a) să dispună de mijloace financiare și resurse
materiale, tehnice și umane corespunzătoare pentru
garantarea securității, fiabilității și continuității serviciilor
notariale în formă electronică;
b) să utilizeze un sistem informatic omologat, în
conformitate cu normele emise de autoritatea de
reglementare și supraveghere specializată în domeniu;
c) să asigure operarea rapidă și sigură a înregistrării
actelor notariale în formă electronică, cu respectarea
structurii registrelor notariale stabilite prin regulamentul
aprobat de Ministerul Justiției;

d) să asigure posibilitatea de a se determina cu precizie
data și ora exactă a întocmirii actului notarial;
e) să dispună de mijloace corespunzătoare, conform
dispozițiilor legale și procedurilor descrise în reglementările
emise de autoritatea de reglementare și supraveghere
specializată în domeniu, pentru verificarea identității
solicitantului și valabilitatea semnăturii electronice extinse a
acestuia;
f) să folosească personal cu cunoștințe de specialitate
în domeniul tehnologiei semnăturii electronice și o practică
suficientă în ceea ce privește procedurile de securitate
corespunzătoare;
g) să aplice procedurile administrative și de gestiune
adecvate și care corespund standardelor recunoscute;
h) să adopte măsuri de securitate împotriva falsificării
actelor notariale în formă electronică și să garanteze
confidențialitatea în cursul procesului de generare și
arhivare a acestora;
i) să păstreze toate informațiile cu privire la un act
notarial în formă electronică pe perioada stabilită în
conformitate cu normele tehnice privind activitatea de
păstrare a documentelor create și primite de birourile
notarilor publici, Camerele notarilor publici și Uniunea
Națională a Notarilor Publici din România, conform
normelor emise de autoritatea de reglementare și
supraveghere specializată în domeniu;
j) să utilizeze sisteme omologate pentru arhivarea
actelor notariale în formă electronică;
k) orice alte condiții stabilite de autoritatea de
reglementare și supraveghere specializată în domeniu.
(3) Autoritatea de reglementare și supraveghere
specializată în domeniu are obligația de a notifica Uniunii
Naționale a Notarilor Publici din România acordarea fiecărei
autorizații, o dată cu eliberarea acesteia către notarul
public care o solicită.
(4) Uniunea Națională a Notarilor Publici din România
este obligată să notifice autorității de reglementare și
supraveghere specializată în domeniu excluderea,
suspendarea sau încetarea suspendării din profesie a
notarilor publici.
Art. 8. — (1) Notarii publici sunt obligați să notifice, în
prealabil, autorității de reglementare și supraveghere
specializată în domeniu orice modificare a sistemului
informatic omologat.
(2) Autoritatea de reglementare și supraveghere
specializată în domeniu se va pronunța asupra avizării
modificărilor aduse, în termen de 15 zile de la înregistrarea
notificării.
Art. 9. — (1) În cazul modificării datelor de identificare
a notarului public sau a biroului notarial, este necesară
actualizarea autorizației eliberate conform art. 7.
(2) Notarul public are obligația să notifice autorității de
reglementare și supraveghere specializată în domeniu, în
termen de 24 de ore, orice modificare survenită în legătură
cu datele de identificare. Autoritatea de reglementare și
supraveghere specializată în domeniu are obligația să
verifice noile date de identificare și, în cazul în care

MONITORUL OFICIAL AL ROMÂNIEI, PARTEA I, Nr. 1.227/20.XII.2004
acestea respectă legislația în vigoare, să actualizeze în cel
mult 48 de ore autorizația deținută de biroul notarial.
Art. 10. — În perioada necesară actualizării autorizației
sau a suspendării din profesia de notar public este
interzisă efectuarea de acte notariale în formă electronică.
Art. 11. — (1) Autoritatea de reglementare și
supraveghere specializată în domeniu este obligată să
verifice periodic respectarea condițiilor prevăzute la art. 7
alin. (2) lit. b), d), e), g), h) și j) pentru a supraveghea
aplicarea dispozițiilor prezentei legi și a reglementărilor
emise de aceasta.
(2) În cazul nerespectării condițiilor prevăzute la art. 7
alin. (2) lit. b), d), e), g), h) și j), autoritatea de
reglementare și supraveghere specializată în domeniu
dispune suspendarea sau, după caz, retragerea autorizației.
Art. 12. — Actele emise de autoritatea de reglementare
și supraveghere specializată în domeniu în exercițiul
atribuțiilor conferite prin prezenta lege sunt acte
administrative și pot fi atacate în condițiile prevăzute de
Legea contenciosului administrativ nr. 29/1990, cu
modificările ulterioare.
CAPITOLUL IV
Furnizarea serviciilor specifice efectuării actelor notariale
în formă electronică
Art. 13. — (1) Furnizarea serviciilor specifice efectuării
actelor notariale în formă electronică se va realiza de către
furnizorii de servicii de certificare calificată, acreditați de
către Autoritatea de reglementare și supraveghere
specializată în domeniu și Uniunea Națională a Notarilor
Publici din România, denumiți în continuare furnizori de
servicii electronice notariale.
(2) Furnizorii de servicii electronice notariale îndeplinesc
atribuțiile furnizorilor de servicii de certificare calificată,
prevăzute de Legea nr. 455/2001 privind semnătura
electronică.
Art. 14. — (1) Furnizorii de servicii electronice notariale
au obligația de a comunica autorității de reglementare și
supraveghere specializată în domeniu toate informațiile
referitoare la procedurile de securitate și de certificare
utilizate, precum și orice alte informații cerute de aceasta.
(2) Furnizorii de servicii electronice notariale au obligația
de a comunica autorității de reglementare și supraveghere
specializată în domeniu, cu cel puțin 10 zile înainte, orice
intenție de modificare a procedurilor de securitate și de
certificare, cu precizarea datei și orei la care modificarea
intră în vigoare, precum și obligația de a confirma în
termen de 24 de ore modificarea efectuată.
(3) În cazurile de urgență, în care securitatea serviciilor
de certificare este afectată, furnizorul poate efectua
modificări ale procedurilor de securitate și de certificare,
urmând să comunice, în termen de 24 de ore, autorității
de reglementare și supraveghere specializată în domeniu
modificările efectuate și justificarea deciziei luate.

3

CAPITOLUL V
Actele notariale în formă electronică
Art. 15. — (1) Actele notariale în formă electronică se
îndeplinesc cu respectarea regulilor de fond privind
procedura actelor notariale reglementată prin Legea
nr. 36/1995, cu modificările și completările ulterioare.
(2) Este interzisă utilizarea pseudonimului în efectuarea
de acte notariale în formă electronică.
Art. 16. — (1) Cererile pentru întocmirea unui act
notarial electronic pot fi înaintate notarului public, în formă
electronică, în acest caz fiind semnate cu semnătura
electronică extinsă a solicitantului.
(2) În cazul în care cererea este făcută prin
reprezentant, se va anexa actul în baza căruia părțile sunt
reprezentate, care poate fi și în formă electronică dacă
este semnat cu semnătura electronică extinsă a părților.
Art. 17. — (1) În termen de 24 de ore de la primirea
cererii în formă electronică, notarul public va efectua
verificările necesare cu privire la legalitatea actului notarial
solicitat, va stabili identitatea părților, prin verificarea
semnăturii electronice extinse, și va trimite către solicitant
un mesaj de răspuns în care va indica, după caz, taxele
de timbru și onorariul aferente actului sau motivele de
refuz al efectuării actului notarial solicitat în formă
electronică.
(2) După primirea confirmării de achitare a taxelor de
timbru și a onorariului, notarul public este obligat ca, în
termen de 24 de ore, să îndeplinească actul notarial
solicitat.
(3) Onorariul va fi stabilit în conformitate cu prevederile
art. 28 alin. 2 lit. c) din Legea nr. 36/1995, cu modificările
și completările ulterioare.
(4) Termenele prevăzute la alin. (1) și (2) pot fi reduse
în schimbul unei taxe de urgență.
Art. 18. — Încheierea notarială electronică prin care se
constată îndeplinirea unui act notarial electronic va
cuprinde următoarele elemente:
a) adresa electronică a notarului public;
b) denumirea încheierii și numărul acesteia;
c) data și ora îndeplinirii actului notarial electronic;
d) numele și prenumele notarului public;
e) locul unde s-a îndeplinit actul notarial electronic;
f) semnătura electronică extinsă a părților, dacă este
cazul;
g) semnătura electronică extinsă a solicitantului, în cazul
în care acesta este o altă persoană decât partea;
h) semnătura electronică extinsă a notarului public;
i) numărul și data eliberării autorizației de îndeplinire a
actelor notariale în formă electronică, precum și data
expirării autorizației.
Art. 19. — (1) Notarul public poate efectua legalizarea
copiilor electronice de pe un document în formă materială,
care se află în arhiva notarului public sau este prezentat
de părți ca original, numai după confruntarea copiei
electronice cu originalul în formă materială.

4

MONITORUL OFICIAL AL ROMÂNIEI, PARTEA I, Nr. 1.227/20.XII.2004

(2) În încheierea notarială electronică prin care se
legalizează copia electronică se va face mențiune despre
originalul documentului și despre conformitatea copiei
electronice cu originalul.
(3) Copiile legalizate electronice de pe documentele din
arhiva notarului public se eliberează numai părților,
succesorilor și reprezentanților legali ai acestora, precum și
persoanelor care justifică un drept sau un interes legitim.
Art. 20. — Încheierea notarială electronică prin care se
consemnează primirea în arhiva electronică va cuprinde, pe
lângă elementele prevăzute la art. 18, următoarele
mențiuni:
a) lista documentelor electronice primite, identificate
individual;
b) datele de identificare a deponentului și datele de
identificare a persoanei căreia trebuie să i se predea
documentele electronice;
c) termenul de păstrare.
Art. 21. — (1) Traducerile în formă electronică pot fi
legalizate de notarul public dacă poartă semnătura
electronică extinsă a unui traducător autorizat, conform
legii.
(2) În cazul prevăzut la alin. (1), încheierea de
legalizare va cuprinde elementele prevăzute la art. 18
lit. a)—e), h) și i) și semnătura electronică extinsă a
traducătorului autorizat.
Art. 22. — În situația dispariției unui act notarial în
formă electronică se va proceda la eliberarea duplicatului
acelui act, la cererea părților sau, după caz, a succesorilor
acestora, prin consultarea arhivei electronice a notarului
public care a întocmit inițial acel act.
Art. 23. — (1) În cazul în care un act notarial în formă
electronică dispare atât de la părți, cât și din arhiva
electronică a notarului, reconstituirea se va face de către
biroul notarului public care a întocmit actul, cu notificarea
prealabilă a tuturor părților sau, după caz, a succesorilor
acestora, prin consultarea copiei arhivei electronice a
notarului.
(2) Dispozițiile alin. (1) se aplică în mod corespunzător
și în cazul în care actul notarial dispărut a fost efectuat de
instituțiile abilitate prevăzute la art. 1.
CAPITOLUL VI
Evidențele notariale electronice
Art. 24. — (1) Notarul public este obligat să păstreze
în arhiva electronică actele notariale în formă electronică
pe care le instrumentează, pe perioada stabilită în
conformitate cu normele tehnice privind activitatea de
păstrare a documentelor create și primite de birourile
notarilor publici, Camerele notarilor publici și Uniunea
Națională a Notarilor Publici din România.
(2) Prevederile art. 102 din Legea nr. 36/1995, cu
modificările și completările ulterioare, se aplică în mod
corespunzător.
Art. 25. — (1) Notarul public va ține la zi un registru
general în formă electronică al tuturor actelor notariale în
formă electronică pe care le efectuează.

(2) Forma registrului general și modul de ținere și
efectuare a înregistrărilor se stabilesc de Ministerul Justiției,
prin reglementări.
Art. 26. — Notarul public va ține și o evidență financiarcontabilă în formă electronică. Modul de completare și de
ținere a acestor evidențe se stabilește de Ministerul
Finanțelor Publice și Ministerul Justiției prin norme
metodologice, în termen de 60 de zile de la intrarea în
vigoare a prezentei legi.
CAPITOLUL VII
Registrul notarilor publici autorizați să efectueze acte
notariale în formă electronică
Art. 27. — La data intrării în vigoare a prezentei legi se
înființează Registrul notarilor publici autorizați să efectueze
acte notariale în formă electronică, denumit în continuare
registru, constituit și actualizat de autoritatea de
reglementare și supraveghere specializată în domeniu.
Art. 28. — (1) Înregistrarea în registrul prevăzut la
art. 27 a datelor de identificare și a informațiilor necesare
cu privire la activitatea notarilor publici care efectuează
acte notariale în formă electronică se face pe bază de
cerere individuală, depusă la autoritatea de reglementare și
supraveghere specializată în domeniu cel mai târziu la data
începerii activității.
(2) Conținutul obligatoriu al cererii prevăzute la alin. (1)
și documentația necesară se stabilesc de către autoritatea
de reglementare și supraveghere specializată în domeniu.
Art. 29. — (1) Registrul este public și se actualizează
permanent.
(2) Condițiile ținerii registrului, accesul efectiv la
informațiile pe care le conține, informațiile care pot fi oferite
solicitanților și modul de actualizare a registrului se
stabilesc de către autoritatea de reglementare și
supraveghere specializată în domeniu.
CAPITOLUL VIII
Omologarea sistemelor informatice
Art. 30. — (1) Conformitatea sistemelor informatice
utilizate de notarii publici cu normele de securizare a
informației prelucrate sau arhivate se verifică de către
agenții de omologare, persoane juridice de drept public sau
de drept privat, agreate de autoritatea de reglementare și
supraveghere specializată în domeniu, în condițiile stabilite
prin reglementări emise de aceasta.
(2) În urma îndeplinirii procedurii de verificare se emite
certificatul de omologare a sistemului informatic. Certificatul
poate fi retras în cazul în care agenția de omologare
constată că sistemul informatic nu mai îndeplinește criteriile
prevăzute în normele de securizare a informației prelucrate
sau arhivate.
(3) Condițiile și procedura de agreare a agențiilor de
omologare se stabilesc prin reglementări de către
autoritatea de reglementare și supraveghere specializată în
domeniu.

MONITORUL OFICIAL AL ROMÂNIEI, PARTEA I, Nr. 1.227/20.XII.2004

5

(4) Decizia de agreare se emite de către autoritatea de
reglementare și supraveghere specializată în domeniu.

modificări și completări prin Legea nr. 180/2002, cu
modificările ulterioare.

CAPITOLUL IX

CAPITOLUL X

Contravenții și sancțiuni

Dispoziții tranzitorii și finale

Art. 31. — Constituie contravenție fapta notarului public
care:
a) efectuează acte notariale în formă electronică fără
autorizația prevăzută la art. 7 alin. (1);
b) efectuează acte notariale pe perioada suspendării din
profesie sau pe perioada necesară actualizării autorizației;
c) omite să efectueze notificarea prevăzută la art. 8
alin. (1);
d) omite să efectueze notificarea prevăzută la art. 9
alin. (2).
Art. 32. — Contravențiile prevăzute la art. 31 se
sancționează după cum urmează:
a) cu amendă de la 10.000.000 lei la 250.000.000 lei,
cele de la lit. a) și b);
b) cu amendă de la 5.000.000 lei la 50.000.000 lei,
cele de la lit. c) și d).
Art. 33. — Constatarea contravențiilor și aplicarea
sancțiunilor prevăzute la art. 31 și 32 sunt de competența
personalului cu atribuții de control din cadrul autorității de
reglementare și supraveghere specializată în domeniu.
Art. 34. — Cuantumul amenzilor prevăzute în prezenta
lege poate fi actualizat prin hotărâre a Guvernului, în
funcție de evoluția indicelui inflației.
Art. 35. — Contravențiilor prevăzute la art. 31 le sunt
aplicabile prevederile Ordonanței Guvernului nr. 2/2001
privind regimul juridic al contravențiilor, aprobată cu

Art. 36. — Procedura de acordare, actualizare și
reînnoire a autorizației va fi stabilită de autoritatea de
reglementare și supraveghere specializată în domeniu prin
reglementări specifice, în termen de 60 de zile de la data
intrării în vigoare a prezentei legi.
Art. 37. — În termen de 60 de zile de la intrarea în
vigoare a prezentei legi, autoritatea de reglementare și
supraveghere specializată în domeniu va elabora
reglementările referitoare la normele de performanță și
securitate cu privire la sistemele informatice utilizate de
notarii publici, transmiterea documentelor electronice și
păstrarea acestora în arhive.
Art. 38. — (1) Cheltuielile efectuate pentru investiții,
dotări și alte utilități necesare desfășurării activității
electronice notariale se scad din veniturile brute, pe o
durată de 2 ani de la începerea acestei activități.
(2) Cheltuielile pentru modificarea și perfecționarea
sistemelor informatice utilizate în activitatea electronică
notarială se scad din veniturile impozabile aferente anului
fiscal în care s-a efectuat investiția.
Art. 39. — Notarii publici autorizați în condițiile art. 7
vor putea începe activitatea electronică notarială în termen
de 90 de zile de la intrarea în vigoare a prezentei legi.
Art. 40. — Dispozițiile prezentei legi se completează cu
prevederile Legii nr. 36/1995, cu modificările și completările
ulterioare, și ale Legii nr. 455/2001.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 15 decembrie 2004.
Nr. 589.
PREȘEDINTELE ROMÂNIEI

DECRET
pentru promulgarea Legii privind regimul juridic al activității electronice notariale
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind regimul
juridic al activității electronice notariale și se dispune

publicarea acestei legi în Monitorul Oficial al României,
Partea I.

PREȘEDINTELE ROMÂNIEI

ION ILIESCU
București, 13 decembrie 2004.
Nr. 1.136.
´

6

MONITORUL OFICIAL AL ROMÂNIEI, PARTEA I, Nr. 1.227/20.XII.2004
PARLAMENTUL ROMÂNIEI

CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului nr. 24/2004
privind creșterea transparenței în exercitarea demnităților publice și a funcțiilor publice,
precum și intensificarea măsurilor de prevenire și combatere a corupției
Parlamentul României adoptă prezenta lege.
Art. I. — Se aprobă Ordonanța de urgență a Guvernului
nr. 24 din 21 aprilie 2004 privind creșterea transparenței în
exercitarea demnităților publice și a funcțiilor publice,
precum și intensificarea măsurilor de prevenire și
combatere a corupției, publicată în Monitorul Oficial al
României, Partea I, nr. 365 din 27 aprilie 2004, cu
următoarele modificări și completări:
1. La titlul II articolul IV punctul 1, alineatul (3 1 ) al
articolului 1 va avea următorul cuprins:
î(3 1 ) Procurorul general al Parchetului de pe lângă
Înalta Curte de Casație și Justiție coordonează Parchetul
Național Anticorupție, potrivit legii, prin intermediul
procurorului general al acestui parchet. Coordonarea
privește îndrumări cu caracter general referitoare la
măsurile care trebuie luate pentru prevenirea și combaterea
infracțiunilor de corupție, precum și solicitarea de informări
asupra activității instituției. De asemenea, procurorul general
al Parchetului de pe lângă Înalta Curte de Casație și
Justiție soluționează conflictele de competență.“
2. La titlul II articolul IV, după punctul 2 se introduce un
nou punct, punctul 21, cu următorul cuprins:
î21. La articolul 3, litera e) a alineatului (1) va avea
următorul cuprins:
«e) elaborarea raportului anual privind activitatea
Parchetului Național Anticorupție și prezentarea acestuia
Consiliului Superior al Magistraturii, nu mai târziu de primul
trimestru al anului viitor, iar ministrul justiției, în calitate de
membru al Consiliului Superior al Magistraturii, va prezenta
o informare Parlamentului;»“.
3. La titlul II articolul IV, după punctul 6 se introduc
două noi puncte, punctele 61 și 62, cu următorul cuprins:
î61. Articolul 8 va avea următorul cuprins:
«Art. 8. — (1) Procurorul general al Parchetului Național
Anticorupție și adjuncții acestuia sunt numiți de către
Președintele României, la propunerea Consiliului Superior al
Magistraturii, cu recomandarea ministrului justiției, dintre
procurorii care au o vechime minimă de 18 ani în funcția
de magistrat, pe o perioadă de 5 ani, fără posibilitatea
reînvestirii.
(2) Procurorii Parchetului Național Anticorupție sunt
promovați sau transferați pe baza raportului consultativ al
Colegiului de conducere al acestui parchet.»
6 2 . La articolul 9, alineatul (2) va avea următorul
cuprins:
«(2) Condițiile minime de vechime pe care trebuie să le
îndeplinească procurorii Parchetului Național Anticorupție
sunt:

a) pentru funcția de procuror consilier al procurorului
general al Parchetului Național Anticorupție și procuror șef
secție al Parchetului Național Anticorupție, o vechime de
18 ani în funcția de magistrat;
b) pentru funcția de procuror în cadrul Parchetului
Național Anticorupție, o vechime în funcția de magistrat de
15 ani.»“
4. La titlul II articolul IV, partea introductivă a punctului 7,
precum și alineatele (5) și (6) ale articolului 10 vor avea
următorul cuprins:
î7. Alineatele (3), (5), (6) și (8) ale articolului 10 vor
avea următorul cuprins:
…....................................................................................…
«(5) Detașarea ofițerilor de poliție judiciară în cadrul
Parchetului Național Anticorupție se face, la propunerea
procurorului general al Parchetului Național Anticorupție,
prin ordin al ministrului administrației și internelor, iar
numirea acestora în funcții se face prin ordin al
procurorului general al acestui parchet. Pot fi numiți în
cadrul Parchetului Național Anticorupție numai ofițerii care
au absolvit o formă de învățământ superior și au minimum
6 ani vechime în structuri cu atribuții de constatare,
investigare și cercetare a infracțiunilor de corupție.
(6) Ofițerii de poliție judiciară sunt detașați în interesul
serviciului pe o perioadă de 6 ani, cu posibilitatea
prelungirii detașării în funcție, cu acordul acestora.»“
5. La titlul II articolul IV, după punctul 7 se introduce un
nou punct, punctul 71, cu următorul cuprins:
î71. La articolul 10, alineatul (9) se abrogă.“
6. La titlul II articolul IV punctul 8, alineatul (2)
al articolului 11 va avea următorul cuprins:
î(2) Specialiștii prevăzuți la alin. (1) au calitatea de
funcționar public și își desfășoară activitatea sub directa
conducere, supraveghere și control nemijlocit al procurorilor
din Parchetul Național Anticorupție. Specialiștii au drepturile
și obligațiile prevăzute de lege pentru funcționarii publici, cu
excepțiile menționate în prezenta ordonanță de urgență. De
asemenea, specialiștii beneficiază, în mod corespunzător,
de drepturile prevăzute la art. 26 din Ordonanța de urgență
a Guvernului nr. 177/2002 privind salarizarea și alte
drepturi ale magistraților, cu modificările și completările
ulterioare.“
7. La titlul II articolul IV punctul 9, litera b) a alineatului (1)
al articolului 13 va avea următorul cuprins:
îb) dacă, indiferent de valoarea pagubei materiale ori de
gravitatea perturbării aduse unei autorități publice, instituții
publice sau oricărei alte persoane juridice ori de valoarea
sumei sau a bunului care formează obiectul infracțiunii de

MONITORUL OFICIAL AL ROMÂNIEI, PARTEA I, Nr. 1.227/20.XII.2004
corupție, sunt comise de către deputați, senatori, membri ai
Guvernului, secretari de stat ori subsecretari de stat și
asimilații acestora, judecătorii Înaltei Curți de Casație și
Justiție și ai Curții Constituționale, președintele și
vicepreședintele Consiliului Legislativ, Avocatul Poporului și
adjuncții săi, consilierii prezidențiali și consilierii de stat din
cadrul Administrației Prezidențiale, consilierii de stat ai
primului-ministru, membrii, procurorii și controlorii financiari
ai Curții de Conturi și ai camerelor județene de conturi,
guvernatorul și viceguvernatorul Băncii Naționale a
României, președintele și vicepreședintele Consiliului
Concurenței, ceilalți magistrați, ofițeri, amirali, generali și
mareșali, ofițeri de poliție și agenți de poliție, indiferent de
gradul profesional, președinții și vicepreședinții consiliilor
județene, primarul general și viceprimarii municipiului
București, primarii și viceprimarii sectoarelor municipiului
București, primarii și viceprimarii municipiilor, orașelor și
comunelor, consilierii județeni și locali, prefecți, subprefecți,
persoane cu funcții de conducere ale autorităților și
instituțiilor publice centrale și locale, precum și cele de
control ale acestora, notarii publici, avocații, comisarii Gărzii
Financiare, membrii consiliilor de administrație și persoanele
care dețin funcții de conducere, de la director inclusiv, în
cadrul regiilor autonome de interes național, al companiilor
și societăților naționale, al băncilor și societăților comerciale
la care statul este acționar majoritar, al instituțiilor publice
care au atribuții în procesul de privatizare și al unităților
centrale financiar-bancare, persoanele prevăzute la art. 81
din Legea nr. 78/2000, cu modificările și completările
ulterioare, lichidatorii judiciari, personalul vamal, executorii
judecătorești și executorii Autorității pentru Valorificarea
Activelor Statului.“
8. La titlul II articolul IV punctul 15, articolul 28 va avea
următorul cuprins:
îArt. 28. — (1) Procurorii din cadrul Parchetului Național
Anticorupție beneficiază de toate drepturile stabilite pentru
magistrați în Ordonanța de urgență a Guvernului
nr. 177/2002, cu modificările și completările ulterioare, în
alte acte normative, precum și în prezenta ordonanță de
urgență. Aceștia sunt salarizați potrivit anexei nr. 1 cap. A
nr. crt. 2—11 din Ordonanța de urgență a Guvernului
nr. 177/2002.
(2) Specialiștii din Parchetul Național Anticorupție
beneficiază de drepturile prevăzute în Ordonanța de
urgență a Guvernului nr. 192/2002 privind reglementarea
drepturilor de natură salarială ale funcționarilor publici, cu
modificările și completările ulterioare, precum și de
drepturile prevăzute în prezenta ordonanță de urgență.
Salariul de bază al specialiștilor se stabilește potrivit anexei
nr. 1 cap. A nr. crt. 29 din Ordonanța de urgență a
Guvernului nr. 177/2002.
(3) Ofițerii de poliție judiciară din Parchetul Național
Anticorupție beneficiază, cu excepția sporului pentru orele
prestate peste durata normală a timpului de lucru și a
celor lucrate în zilele de repaus săptămânal sau în
celelalte zile în care, în conformitate cu reglementările
legale în vigoare, nu se lucrează, de drepturile prevăzute
la art. 11 și în anexa nr. 4 la Ordonanța Guvernului
nr. 38/2003 privind salarizarea și alte drepturi ale polițiștilor,

7

aprobată cu modificări și completări prin Legea
nr. 353/2003, cu modificările și completările ulterioare,
precum și de drepturile prevăzute în prezenta ordonanță de
urgență. Salariul pentru funcția îndeplinită de ofițerul de
poliție judiciară se stabilește potrivit anexei nr. 1 cap. A
nr. crt. 29 din Ordonanța de urgență a Guvernului
nr. 177/2002, de șeful de birou, potrivit anexei nr. 1 cap. A
nr. crt. 28, de șeful de serviciu, potrivit anexei nr. 1 cap. A
nr. crt. 27 și de șeful de brigadă, potrivit anexei nr. 1 cap. A
nr. crt. 26.
(4) Ofițerii de poliție judiciară și specialiștii din Parchetul
Național Anticorupție beneficiază în mod corespunzător de
drepturile prevăzute în art. 17 din Ordonanța de urgență a
Guvernului nr. 177/2002, cu modificările și completările
ulterioare.
(5) Personalul prevăzut la alin. (1), judecătorii care
compun completele de judecată specializate în infracțiunile
de corupție — potrivit art. 29 din Legea nr. 78/2000, cu
modificările și completările ulterioare —, procurorii care
participă la judecarea acestor cauze, președintele,
vicepreședintele, președinții de secții și judecătorii Înaltei
Curți de Casație și Justiție, procurorul general al
Parchetului de pe lângă Înalta Curte de Casație și Justiție,
adjuncții săi și procurorii din Parchetul de pe lângă Înalta
Curte de Casație și Justiție beneficiază de un spor de 40%
la indemnizația de încadrare brută lunară. Personalul din
Parchetul Național Anticorupție prevăzut la alin. (2) și (3)
beneficiază de un spor de 30% pentru activitatea
specializată de combatere a infracțiunilor de corupție pe
care o desfășoară.
(6) Salarizarea personalului auxiliar de specialitate și a
personalului economic și administrativ este cea prevăzută
de lege pentru aceleași categorii de personal al Parchetului
de pe lângă Înalta Curte de Casație și Justiție.
(7) Indemnizațiile de încadrare brute lunare sau salariile
de bază brute, precum și alte drepturi salariale ale
personalului prevăzut la alin. (1)—(3) și (5) se stabilesc de
procurorul general al Parchetului Național Anticorupție,
potrivit legii.
(8) Drepturile bănești și materiale ale magistraților și
personalului auxiliar de specialitate, cadre militare în
activitate, precum și ale ofițerilor de poliție judiciară și ale
personalului civil auxiliar și de altă specialitate din
structurile Parchetului Național Anticorupție se plătesc din
fondurile acestui parchet.
(9) Modul de acordare a sporurilor la indemnizațiile de
încadrare brute lunare prevăzute la alin. (5) se stabilește
prin norme aprobate prin ordin al ministrului justiției.“
9. La titlul II articolul IV, după punctul 16 se introduce
un nou punct, punctul 161, cu următorul cuprins:
î161. După articolul 282 se introduce un nou articol,
articolul 283, cu următorul cuprins:
«Art. 283. — Drepturile personalului Parchetului Național
Anticorupție, trimis în străinătate sau invitat pe contul
organizațiilor ori al altor parteneri străini, se stabilesc prin
regulament aprobat prin ordin al procurorului general al
acestui parchet, iar cheltuielile necesare pentru deplasările
în străinătate se aprobă, în limitele reglementărilor aprobate
personalului instituțiilor publice, de către procurorul general
al Parchetului Național Anticorupție.»“

8

MONITORUL OFICIAL AL ROMÂNIEI, PARTEA I, Nr. 1.227/20.XII.2004

Art. II. — Pe data intrării în vigoare a prezentei legi,
art. 11, precum și pct. 9 al capitolului B din anexa nr. 1 la
Ordonanța de urgență a Guvernului nr. 177/2002 privind
salarizarea și alte drepturi ale magistraților, publicată în
Monitorul Oficial al României, Partea I, nr. 924 din

18 decembrie 2002, aprobată cu modificări și completări
prin Legea nr. 347/2003, se abrogă.
Art. III. — Dispozițiile Ordonanței de urgență a
Guvernului nr. 24/2004 privind promovarea în funcție a
procurorilor se aplică începând cu data de 1 ianuarie 2005.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 16 decembrie 2004.
Nr. 601.

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței de urgență a Guvernului nr. 24/2004
privind creșterea transparenței în exercitarea demnităților publice și a funcțiilor publice,
precum și intensificarea măsurilor de prevenire și combatere a corupției
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea
Ordonanței de urgență a Guvernului nr. 24/2004 privind
creșterea transparenței în exercitarea demnităților publice și

a funcțiilor publice, precum și intensificarea măsurilor de
prevenire și combatere a corupției și se dispune publicarea
acestei legi în Monitorul Oficial al României, Partea I.

PREȘEDINTELE ROMÂNIEI

ION ILIESCU
București, 14 decembrie 2004.
Nr. 1.150.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.227/20.XII.2004 conține 8 pagini.

Prețul de vânzare 9.500 lei

ISSN 1453—4495

