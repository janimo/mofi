PARTEA

Anul 172 (XVI) — Nr. 1.044

I

Joi, 11 noiembrie 2004

LEGI, DECRETE, HOTĂRÂRI ȘI ALTE ACTE

SUMAR

Pagina

Nr.

Pagina

DECIZII ALE CURȚII CONSTITUȚIONALE

ACTE ALE ORGANELOR DE SPECIALITATE

Decizia nr. 358 din 23 septembrie 2004 referitoare la
excepția de neconstituționalitate a dispozițiilor
art. 23 din Legea fondului funciar nr. 18/1991 .........
Decizia nr. 417 din 14 octombrie 2004 referitoare la
excepția de neconstituționalitate a dispozițiilor
art. 504 alin. 3 și ale art. 506 alin. 2 din Codul de
procedură penală .....................................................

DECIZII

ALE

ALE ADMINISTRAȚIEI PUBLICE CENTRALE
1–4

720.

— Ordin al ministrului de stat, ministrul economiei
și comerțului, privind aprobarea Listei organismelor
recunoscute care efectuează evaluarea conformității

4–7

CURȚII

echipamentelor sub presiune ..................................

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 358
din 23 septembrie 2004

referitoare la excepția de neconstituționalitate a dispozițiilor art. 23
din Legea fondului funciar nr. 18/1991
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ion Tiucă
Maria Bratu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 23 din Legea fondului funciar nr. 18/1991,
excepție

ridicată

de

Dumitru

Ioniță

în

Dosarul

nr. 5.377/2003 al Judecătoriei Târgoviște.
La apelul nominal este prezent autorul excepției, lipsind
celelalte părți.
Procedura de citare este legal îndeplinită.
Partea prezentă solicită admiterea excepției, arătând că,
datorită modului de redactare a textului criticat, foștilor
proprietari nu li se mai poate reconstitui dreptul de

2

MONITORUL OFICIAL AL ROMÂNIEI, PARTEA I, Nr. 1.044/11.XI.2004

proprietate pe vechile amplasamente, fapt care echivalează
cu o expropriere.
Reprezentantul Ministerului Public pune concluzii de
respingere a excepției, arătând că, de fapt, autorul
excepției solicită o modificare a textului criticat. Or, așa
cum a statuat în jurisprudența sa, Curtea nu poate da o
altă formulare textelor de lege pe care le-ar considera
nesatisfăcător redactate.
C U R T E A,

având în vedere actele și lucrările dosarului, constată
următoarele:
Prin Încheierea din 27 aprilie 2004, pronunțată în
Dosarul nr. 5.377/2003, Judecătoria Târgoviște a sesizat
Curtea Constituțională cu excepția de neconstituționalitate
a dispozițiilor art. 22 din Legea fondului funciar
nr. 18/1991, excepție ridicată de Dumitru Ioniță.
În motivarea excepției de neconstituționalitate, autorul
acesteia consideră că textul criticat este eronat redactat,
deoarece prevede că sunt și rămân în proprietatea privată
a cooperatorilor terenurile prevăzute de art. 22 din Legea
nr. 18/1991. În opinia autorului excepției, în acest fel foștilor
proprietari ai terenurilor nu li se mai poate reconstitui
dreptul de proprietate pe vechile amplasamente, acest lucru
echivalând cu o expropriere, fapt care contravine art. 44 și
art. 136 alin. (5) din Constituție, republicată. În concluzie el
propune abrogarea acestui text îca fiind produsul unei
epoci apuse“. De asemenea, mai arată autorul excepției,
îambiguitatea textului criticat permite celor de rea-credință
să ceară ce nu au dreptul“.
Instanța de judecată opinează în sensul că textul
criticat nu contravine prevederilor constituționale, ci,
dimpotrivă, îrepară o inechitate instaurată prin forma inițială
a Legii nr. 18/1991“.
Potrivit art. 24 alin. (1) din Legea nr. 47/1992,
republicată, încheierea de sesizare a fost comunicată
președinților celor două Camere ale Parlamentului și
Guvernului, pentru a-și exprima punctele de vedere asupra
excepției de neconstituționalitate. De asemenea, în
conformitate cu dispozițiile art. 181 din Legea nr. 35/1997,
cu modificările ulterioare, s-a solicitat punctul de vedere al
instituției Avocatul Poporului.
Președintele Camerei Deputaților consideră criticile de
neconstituționalitate ca neîntemeiate, arătând că la data
intrării în vigoare a Legii nr. 18/1991 cooperatorii erau deja
proprietari în temeiul Decretului-lege nr. 42/1990. În plus,
nerestituirea terenurilor foștilor proprietari nu este
consecința unei protecții insuficiente a drepturilor acestora,
ci recunoașterea unei stări de fapt, care, datorită existenței
construcțiilor, făcea practic imposibilă restituirea acestor
terenuri pe vechile amplasamente. După intrarea în vigoare
a Constituției, dreptului de proprietate constituit în temeiul
Legii nr. 18/1991 i se aplică regimul constituțional actual,
acest drept neputând fi desființat fără a se încălca
principiul neretroactivității legii.
Guvernul, în punctul său de vedere, arată că
dispozițiile criticate din Legea nr. 18/1991 recunosc și
consacră dreptul de proprietate asupra terenului aferent
casei de locuit și anexelor gospodărești, precum și asupra

curții și grădinii din jurul acestora, persoanelor prevăzute de
lege și nu contravin dispozițiilor constituționale privind
ocrotirea și garantarea dreptului de proprietate. În ce
măsură dispozițiile legale privind transformarea dreptului de
folosință în drept de proprietate au fost respectate în
fiecare caz în parte reprezintă o problemă ce ține de
competența instanțelor judecătorești. Pentru toate aceste
considerente apreciază excepția ca nefondată. Este
invocată în acest sens Decizia Curții Constituționale
nr. 5/1993.
Avocatul Poporului arată că prin dispozițiile legale
criticate s-a constituit un drept de proprietate asupra
terenurilor și anexelor gospodărești în favoarea
proprietarilor caselor de locuit. În acest sens este invocată
jurisprudența Curții Constituționale, care a statuat că
prevederile constituționale actuale nu pot avea ca efect
desființarea unui drept de proprietate constituit anterior
intrării ei în vigoare, dispozițiile acesteia aplicându-se
numai în ceea ce privește regimul juridic al acestui drept. În
concluzie se apreciază că textul criticat este conform cu
prevederile art. 44 alin. (1) teza a doua din Constituție,
republicată.
Președintele Senatului nu a comunicat punctul său de
vedere asupra excepției de neconstituționalitate.
C U R T E A,

examinând încheierea de sesizare, punctul de vedere al
președintelui Camerei Deputaților, al Guvernului și al
Avocatului Poporului, raportul întocmit de judecătorulraportor, susținerile părții prezente, concluziile procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992,
republicată, cu modificările și completările ulterioare, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, ale art. 1 alin. (2), ale art. 2, 3, 10
și 29 din Legea nr. 47/1992, republicată, să soluționeze
excepția de neconstituționalitate ridicată.
Analizând încheierea de sesizare, precum și notele
scrise depuse în susținerea excepției, Curtea observă că
atât instanța de judecată, cât și autorul excepției fac
referire la dispozițiile art. 22 din Legea nr. 18/1991.
După republicarea Legii fondului funciar nr. 18/1991 în
Monitorul Oficial al României, Partea I, nr. 1 din 5 ianuarie
1998, textele de lege au căpătat o nouă numerotare.
Astfel, art. 22 a devenit art. 23. Așadar, Curtea va exercita
controlul de constituționalitate asupra dispozițiilor art. 23 din
Legea nr. 18/1991, republicată, ulterior modificată și
completată.
Textul criticat este următorul:
— Art. 23 alin. (1), (2) și (3): î(1) Sunt și rămân în
proprietatea privată a cooperatorilor sau, după caz, a
moștenitorilor acestora, indiferent de ocupația sau domiciliul
lor, terenurile aferente casei de locuit și anexelor gospodărești,
precum și curtea și grădina din jurul acestora, determinate
potrivit art. 8 din Decretul-lege nr. 42/1990 privind unele măsuri
pentru stimularea țărănimii.

MONITORUL OFICIAL AL ROMÂNIEI, PARTEA I, Nr. 1.044/11.XI.2004
(2) Suprafețele de terenuri aferente casei de locuit și
anexelor gospodărești, precum și curtea și grădina din jurul
acestora sunt acelea evidențiate ca atare în actele de
proprietate, în cartea funciară, în registrul agricol sau în alte
documente financiare, la data intrării în cooperativa agricolă de
producție.
(3) Pentru suprafața de teren agricol atribuită de
cooperativa agricolă de producție ca lot de folosință, potrivit
prevederilor art. 4 din Decretul-lege nr. 42/1990, nu se
reconstituie sau nu se constituie dreptul de proprietate
persoanei căreia i s-a atribuit, indiferent dacă acest teren se
află în continuarea grădinii în intravilan sau în alt loc, în
extravilan, cu excepția celor strămutați, pentru realizarea unor
investiții de interes local și de utilitate publică.
(4) Dispozițiile alin. (1) se aplică și persoanelor din zonele
cooperativizate, care nu au avut calitatea de cooperator.“
Textul art. 8 din Decretul-lege nr. 42/1990 privind unele
măsuri pentru stimularea țărănimii, publicat în Monitorul
Oficial al României, Partea I, nr. 17 din 30 ianuarie 1990,
are următoarea redactare:
— Art. 8: îTerenul aferent casei de locuit și anexelor
gospodărești, precum și curtea și grădina din jurul acestora, în
zonele cooperativizate, constituie proprietatea particulară a
deținătorilor; acestea pot fi înstrăinate și lăsate moștenire.
Terenul prevăzut la alin. 1, împreună cu lotul care poate fi
atribuit în folosința membrului cooperator, potrivit prevederilor
art. 4, nu poate depăși suprafața de 6.000 metri pătrați pentru
deținătorul casei de locuit.“
Textele constituționale invocate sunt cele ale art. 44 și
art. 136 alin. (5), a căror redactare este următoarea:
— Art. 44: î(1) Dreptul de proprietate, precum și creanțele
asupra statului, sunt garantate. Conținutul și limitele acestor
drepturi sunt stabilite de lege.
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot
dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.
(3) Nimeni nu poate fi expropriat decât pentru o cauză de
utilitate publică, stabilită potrivit legii, cu dreaptă și prealabilă
despăgubire.
(4) Sunt interzise naționalizarea sau orice alte măsuri de
trecere silită în proprietate publică a unor bunuri pe baza
apartenenței sociale, etnice, religioase, politice sau de altă
natură discriminatorie a titularilor.
(5) Pentru lucrări de interes general, autoritatea publică
poate folosi subsolul oricărei proprietăți imobiliare, cu obligația
de a despăgubi proprietarul pentru daunele aduse solului,
plantațiilor sau construcțiilor, precum și pentru alte daune
imputabile autorității.
(6) Despăgubirile prevăzute în alineatele (3) și (5) se
stabilesc de comun acord cu proprietarul sau, în caz de
divergență, prin justiție.
(7) Dreptul de proprietate obligă la respectarea sarcinilor
privind protecția mediului și asigurarea bunei vecinătăți,
precum și la respectarea celorlalte sarcini care, potrivit legii sau
obiceiului, revin proprietarului.

3

(8) Averea dobândită licit nu poate fi confiscată. Caracterul
licit al dobândirii se prezumă.
(9) Bunurile destinate, folosite sau rezultate din infracțiuni
ori contravenții pot fi confiscate numai în condițiile legii.“;
— Art. 136 alin. (5): îProprietatea privată este inviolabilă,
în condițiile legii organice.“
Prin dispozițiile legale mai sus citate, s-a constituit un
drept de proprietate asupra terenurilor aferente casei de
locuit și anexelor gospodărești, precum și asupra curții și
grădinii din jurul acestora, determinate potrivit art. 8 din
Decretul-lege nr. 42/1990 privind unele măsuri pentru
stimularea țărănimii, înlăturând astfel situația nefirească în
care proprietarul casei de locuit era doar titularul unui drept
de folosință asupra terenului.
Curtea Constituțională, în jurisprudența sa, ca de
exemplu, Decizia nr. 3/1993, publicată în Monitorul Oficial
al României, Partea I, nr. 95 din 17 mai 1993, a statuat
că prevederile constituționale actuale nu pot avea drept
urmare desființarea unui drept de proprietate constituit
anterior intrării în vigoare a Constituției, dispozițiile acesteia
aplicându-se numai în ceea ce privește regimul dreptului
respectiv.
În aceste condiții, textele de lege criticate sunt în deplin
acord cu prevederile art. 44 și ale art. 136 alin. (5) din
Constituție, republicată.
Curtea constată că este de competența instanței de
judecată de a stabili dacă pentru fiecare caz în parte sunt
respectate dispozițiile legale privind constituirea dreptului de
proprietate.
Examinând excepția ridicată și motivele invocate în
susținerea ei, observăm că, în realitate, autorul este
nemulțumit de modul de redactare a textului art. 23 din
Legea nr. 18/1991, republicată, ceea ce ar presupune o
modificare a acestuia, atribut ce nu revine Curții
Constituționale.
Acceptarea acestei critici ar echivala cu transformarea
instanței de contencios constituțional într-un legislator
pozitiv, lucru care ar contraveni art. 61 din Constituție,
republicată, potrivit căruia îParlamentul este […] unica
autoritate legiuitoare a țării“. De asemenea, este de observat
că, potrivit dispozițiilor art. 2 alin. (3) din Legea
nr. 47/1992, republicată, îCurtea Constituțională se pronunță
numai asupra constituționalității actelor cu privire la care a fost
sesizată, fără a putea modifica sau completa prevederile
supuse controlului“.
În jurisprudența Curții Constituționale s-a statuat că, în
ceea ce privește competența sa, Curtea nu poate da o
altă formulare textelor de lege pe care le-ar considera
nesatisfăcător redactate (Decizia nr. 1 din 30 iunie 1992,
publicată în Monitorul Oficial al României, Partea I, nr. 178
din 28 iulie 1992). De asemenea, Curtea nu își poate
asuma rolul de a crea, de a modifica sau de a abroga o
normă juridică (Decizia nr. 27 din 12 martie 1996, publicată
în Monitorul Oficial al României, Partea I, nr. 85 din
26 aprilie 1996) și nu se poate substitui legiuitorului pentru
adăugarea unor noi prevederi legale (Decizia nr. 45 din
2 mai 1995, publicată în Monitorul Oficial al României,
Partea I, nr. 90 din 12 mai 1995).

4

MONITORUL OFICIAL AL ROMÂNIEI, PARTEA I, Nr. 1.044/11.XI.2004

De altfel, asupra constituționalității dispozițiilor art. 23 din
Legea fondului funciar nr. 18/1991, republicată, Curtea s-a
mai pronunțat prin Decizia nr. 263 din 22 iunie 2004,

publicată în Monitorul Oficial al României, Partea I nr. 676
din 27 iulie 2004, statuând că dispozițiile legale criticate
sunt constituționale.

Pentru motivele expuse, în temeiul art. 146 lit. d) și al art. 147 alin. (4) din Constituție, republicată, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 23 din Legea fondului funciar nr. 18/1991, excepție
ridicată de Dumitru Ioniță în Dosarul nr. 5.377/2003 al Judecătoriei Târgoviște.
Definitivă și general obligatorie.
Pronunțată în ședința publică din data de 23 septembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

CURTEA CONSTITUȚIONALĂ

D E C I Z I A Nr. 417
din 14 octombrie 2004

referitoare la excepția de neconstituționalitate a dispozițiilor art. 504 alin. 3 și ale art. 506 alin. 2
din Codul de procedură penală
Ioan Vida
Nicolae Cochinescu
Constantin Doldur
Acsinte Gaspar
Petre Ninosu
Ion Predescu
Șerban Viorel Stănoiu
Iuliana Nedelcu
Florentina Geangu

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 504 alin. 3 și ale art. 506 alin. 2 din
Codul de procedură penală, excepție ridicată de Grigore
Tomescu în Dosarul nr. 4.414/2003 al Tribunalului București —
Secția a V-a civilă.
La apelul nominal a răspuns Ministerul Apărării
Naționale prin consilier juridic, lipsind celelalte părți, față de
care procedura de citare este legal îndeplinită.
Reprezentantul părții prezente solicită Curții respingerea
excepției, apreciind motivele invocate de autorul excepției
ca fiind lipsite de temei juridic.
Reprezentantul Ministerului Public pune concluzii de
respingere a excepției de neconstituționalitate ca

neîntemeiată, susținând că textele de lege criticate sunt în
deplină concordanță cu dispozițiile constituționale referitoare
la accesul liber la justiție și dreptul la un proces echitabil,
cu atât mai mult cu cât art. 504 alin. 3 și art. 506 alin. 2
din Codul de procedură penală instituie tocmai normele
procesuale necesare exercitării dreptului la repararea
pagubei materiale sau a daunei morale în cazul
condamnării pe nedrept sau al privării ori restrângerii de
libertate în mod nelegal.
C U R T E A,

având în vedere actele și lucrările dosarului, reține
următoarele:
Prin Încheierea din 18 februarie 2004, pronunțată în
Dosarul nr. 4.414/2003, Tribunalul București — Secția a V-a
civilă a sesizat Curtea Constituțională cu excepția de
neconstituționalitate a dispozițiilor art. 504 alin. 3 și ale
art. 506 alin. 2 din Codul de procedură penală. Excepția a
fost ridicată de Grigore Tomescu într-un litigiu al cărui
obiect îl constituie acțiunea în pretenții pentru repararea
pagubelor suferite de autorul excepției ca urmare a arestării
preventive, nedrepte.

MONITORUL OFICIAL AL ROMÂNIEI, PARTEA I, Nr. 1.044/11.XI.2004
În motivarea excepției de neconstituționalitate se
susține că dispozițiile art. 504 alin. 3 din Codul de
procedură penală sunt neconstituționale, deoarece încalcă
dispozițiile constituționale ale art. 20 alin. (1), referitoare la
tratatele internaționale privind drepturile omului, raportate la
art. 6 din Convenția pentru apărarea drepturilor omului și a
libertăților fundamentale, ale art. 21 alin. (1) privind accesul
liber la justiție, precum și ale art. 53 privind restrângerea
exercițiului unor drepturi sau libertăți. De asemenea,
autorul excepției susține că dispozițiile art. 506 alin. 2 din
Codul de procedură penală, prin care se instituie un
termen de prescripție referitor la introducerea acțiunii pentru
repararea pagubei, sunt neconstituționale.
Tribunalul București — Secția a V-a penală consideră
că excepția este neîntemeiată, întrucât prevederile art. 504
alin. 3 și, pe cale de consecință, cele ale art. 506 alin. 2
din Codul de procedură penală nu contravin dispozițiilor
art. 21 și art. 20 alin. (1) din Constituție, republicată.
Potrivit dispozițiilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate,
iar în conformitate cu prevederile art. 18 1 din Legea
nr. 35/1997, cu modificările ulterioare, a fost solicitat
punctul de vedere al instituției Avocatul Poporului.
Guvernul apreciază că sunt neîntemeiate criticile
formulate prin excepția de neconstituționalitate, deoarece
prevederile art. 504 din Codul de procedură penală sunt în
deplină concordanță cu dispozițiile constituționale ale
art. 126 alin. (2), în temeiul cărora legiuitorul stabilește
regulile privind procedura de judecată. Astfel, prevederile
art. 504 alin. 3 nu îngrădesc liberul acces la justiție, ci
instituie tocmai normele procesuale necesare exercitării
acestui drept, fără a realiza vreo discriminare întemeiată pe
vreunul din criteriile prevăzute la art. 4 alin. (2) din
Constituție, republicată. În ceea ce privește dispozițiile
art. 506 alin. 2 din Codul de procedură penală, Guvernul
arată că instituirea prin lege a unui termen de prescripție
este în concordanță cu prevederile constituționale ale
art. 126 alin. (2).
Avocatul Poporului consideră că prevederile art. 504
alin. 3 și ale art. 506 alin. 2 din Codul de procedură
penală nu conțin dispoziții contrare dreptului părților
interesate de a se adresa justiției pentru apărarea
drepturilor, libertăților și intereselor lor legitime, de a
beneficia de un proces echitabil, precum și de judecarea
cauzei lor într-un termen rezonabil. Referitor la critica de
neconstituționalitate a prevederilor art. 504 alin. 3 și ale
art. 506 alin. 2 din Codul de procedură penală față de
dispozițiile art. 20 din Constituție, republicată, Avocatul
Poporului menționează că acestea nu au incidență în
cauză.

5

Președinții celor două Camere ale Parlamentului nu au
transmis punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și ale art. 1 alin. (2), ale
art. 2, 3, 10 și 29 din Legea nr. 47/1992, republicată, să
soluționeze excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 504 alin. 3 și ale art. 506 alin. 2 din Codul de
procedură penală, care au următorul conținut:
— Art. 504 alin. 3 (Cazuri care dau dreptul la repararea
pagubei materiale sau a daunei morale în cazul
condamnării pe nedrept sau al privării ori restrângerii de
libertate în mod nelegal): îPrivarea sau restrângerea de
libertate în mod nelegal trebuie stabilită, după caz, prin
ordonanță a procurorului de revocare a măsurii privative sau
restrictive de libertate, prin ordonanță a procurorului de
scoatere de sub urmărire penală sau de încetare a urmăririi
penale pentru cauza prevăzută în art. 10 alin. 1 lit. j) ori prin
hotărâre a instanței de revocare a măsurii privative sau
restrictive de libertate, prin hotărâre definitivă de achitare sau
prin hotărâre definitivă de încetare a procesului penal pentru
cauza prevăzută în art. 10 alin. 1 lit. j).“ ;
— Art. 506 alin. 2 (Acțiunea pentru repararea pagubei):
îAcțiunea poate fi introdusă în termen de 18 luni de la data
rămânerii definitive, după caz, a hotărârilor instanței de
judecată sau a ordonanțelor procurorului, prevăzute în
art. 504.“
Autorul excepției susține că dispozițiile legale criticate
încalcă următoarele prevederi din Constituție:
— Art. 20: î(1) Dispozițiile constituționale privind drepturile
și libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“ ;
— Art. 21 alin. (1): îOrice persoană se poate adresa
justiției pentru apărarea drepturilor, a libertăților și a intereselor
sale legitime.“ ;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,

6

MONITORUL OFICIAL AL ROMÂNIEI, PARTEA I, Nr. 1.044/11.XI.2004

după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“
De asemenea, autorul excepției susține încălcarea prin
textele de lege criticate și a dispozițiilor art. 6 pct. 1 din
Convenția pentru apărarea drepturilor omului și a libertăților
fundamentale, referitoare la dreptul la un proces echitabil.
Examinând excepția de neconstituționalitate, Curtea
Constituțională constată că aceasta este neîntemeiată și
urmează a fi respinsă.
Dispozițiile art. 504 din Codul de procedură penală
reglementează cazurile care dau dreptul la repararea
pagubei materiale sau a daunei morale în cazul
condamnării pe nedrept sau al privării ori restrângerii de
libertate în mod nelegal. Aceste cazuri pot fi dovedite prin
actele de procedură prevăzute în alin. 3 al art. 504, și
anume: prin ordonanța procurorului de revocare a măsurii
privative sau restrictive de libertate, prin ordonanța
procurorului de scoatere de sub urmărire penală sau de
încetare a urmăririi penale pentru cauza prevăzută în
art. 10 alin. 1 lit. j) ori prin hotărâre a instanței de
revocare a măsurii privative sau restrictive de libertate, prin
hotărâre definitivă de achitare sau prin hotărâre definitivă
de încetare a procesului penal pentru cauza prevăzută în
art. 10 alin. 1 lit. j).
Curtea constată că aceste prevederi legale sunt o
concretizare a principiului constituțional prevăzut de art. 52
alin. (3) din Constituție, conform căruia îStatul răspunde
patrimonial pentru prejudiciile cauzate prin erorile judiciare.
Răspunderea statului este stabilită în condițiile legii […]“. Pe
cale de consecință, realizarea dreptului la repararea de
către stat a pagubei cauzate prin erorile judiciare are loc
în condițiile legii, motiv pentru care este constituțională
reglementarea condițiilor în care se face angajarea
răspunderii statului pentru plata despăgubirilor cuvenite.
De asemenea, Curtea constată că textele de lege
menționate nu numai că nu îngrădesc accesul liber la
justiție, ci instituie tocmai normele procedurale necesare
exercitării acestui drept, fiind în deplină concordanță și cu
dispozițiile constituționale ale art. 126 alin. (2), în temeiul
cărora procedura de judecată este prevăzută numai prin
lege.
Reglementarea expresă a actelor procedurale prin care
se constată încălcarea libertății individuale nu este de
natură a limita accesul liber la justiție a acelor persoane
care nu se regăsesc în unul dintre cazurile enumerate în

art. 504 alin. 3, acestea având posibilitatea de a-și
valorifica dreptul în justiție pe alte căi legale. Orice
persoană interesată se poate adresa justiției, dar în
condițiile legii și urmând procedura prevăzută de lege.
Curtea Constituțională a statuat în mod constant în
jurisprudența sa că liberul acces la justiție semnifică faptul
că orice persoană poate sesiza instanțele judecătorești în
cazul în care consideră că drepturile, libertățile sau
interesele sale legitime au fost încălcate, iar nu faptul că
acest acces nu poate fi supus nici unei condiționări,
competența de a stabili regulile de desfășurare a
procesului în fața instanțelor judecătorești revenindu-i
legiuitorului, fiind o aplicare a dispozițiilor constituționale
cuprinse în art. 126 alin. (2). De altfel, în jurisprudența
Curții Europene a Drepturilor Omului s-a statuat că o
caracteristică a principiului liberului acces la justiție este
aceea că nu este un drept absolut (cazul Ashingdane
contra Regatului Unit al Marii Britanii — 1985). Astfel, acest
drept care cere, prin însăși natura sa, o reglementare
din partea statului poate fi subiectul unor limitări
sau condiționări atât timp cât nu este atinsă însăși
substanța sa.
În ceea ce privește critica de neconstituționalitate a
dispozițiilor art. 506 alin. 2 din Codul de procedură penală,
Curtea constată că aceasta este neîntemeiată. Dispozițiile
constituționale invocate de autorul excepției sau alte norme
cuprinse în Constituția României, în pacte ori tratate
internaționale la care România este parte nu prevăd
imprescriptibilitatea dreptului persoanelor prejudiciate, prin
măsuri ilegale de deținere, de a porni acțiune în repararea
pagubei, și nici un termen limită în care acest drept poate
fi exercitat. Art. 52 alin. (3) teza a doua din Constituție,
republicată, prin expresia îcondițiile legii“, lasă la opțiunea
legiuitorului stabilirea condițiilor procedurale în care dreptul
la reparații poate fi exercitat. Aceeași idee se regăsește și
în dispozițiile art. 3 din Protocolul nr. 7 la Convenția pentru
apărarea drepturilor omului și a libertăților fundamentale,
potrivit cărora îAtunci când o condamnare penală definitivă
este ulterior anulată sau când este acordată grațierea, pentru
că un fapt nou sau recent descoperit dovedește că s-a produs
o eroare judiciară, persoana care a suferit o pedeapsă din
cauza acestei condamnări este despăgubită conform legii ori
potrivit practicii în vigoare în statul respectiv, cu excepția
cazului în care se dovedește că nedescoperirea în timp util a
faptului necunoscut îi este imputabilă în tot sau în parte“.
Termenul de 18 luni, prevăzut la art. 506 alin. 2 din Codul
de procedură penală, este un termen de prescripție a
dreptului la acțiune, rezonabil, care asigură condițiile optime
celui prejudiciat pentru a exercita acțiune în justiție în
scopul obținerii reparațiilor legale.
Analizând critica referitoare la încălcarea dispozițiilor
art. 53 din Constituție, republicată, se constată că stabilirea
cazurilor de reparare a pagubei (art. 504 din Codul de
procedură penală), precum și regulile de sesizare a

MONITORUL OFICIAL AL ROMÂNIEI, PARTEA I, Nr. 1.044/11.XI.2004
instanței de judecată (art. 506 din Codul de procedură
penală) nu încalcă aceste dispoziții constituționale,
deoarece art. 53 este aplicabil numai în ipoteza în care

7

există o restrângere a exercitării drepturilor și libertăților
fundamentale ale cetățenilor, restrângere care, astfel cum
s-a arătat anterior, nu s-a constatat.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, republicată,
precum și al art. 1—3, al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 504 alin. 3 și ale art. 506 alin. 2 din Codul de procedură
penală, excepție ridicată de Grigore Tomescu în Dosarul nr. 4.414/2003 al Tribunalului București — Secția a V-a civilă.
Definitivă și general obligatorie.
Pronunțată în ședința publică din data de 14 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ECONOMIEI ȘI COMERȚULUI

ORDIN
pentru aprobarea Listei organismelor recunoscute care efectuează evaluarea conformității
echipamentelor sub presiune
Având în vedere prevederile art. 15 alin. (1) și ale art. 24 lit. d) din Hotărârea Guvernului nr. 584/2004 privind
stabilirea condițiilor de introducere pe piață a echipamentelor sub presiune,
în temeiul Hotărârii Guvernului nr. 738/2003 privind organizarea și funcționarea Ministerului Economiei și
Comerțului, cu modificările și completările ulterioare,
ministrul de stat, ministrul economiei și comerțului, emite următorul ordin:
Art. 1. — Se aprobă Lista organismelor recunoscute

nr. 93/2003 privind aprobarea Listei organismelor notificate

care efectuează evaluarea conformității echipamentelor sub

care efectuează evaluarea conformității echipamentelor sub

presiune, prevăzută în anexa care face parte integrantă din

presiune, publicat în Monitorul Oficial al României, Partea I,

prezentul ordin.

nr. 630 din 3 septembrie 2003.

Art. 2. — La data intrării în vigoare a prezentului ordin
se abrogă Ordinul ministrului economiei și comerțului

Art. 3. — Prezentul ordin se publică în Monitorul Oficial
al României, Partea I.

p. Ministrul de stat,
ministrul economiei și comerțului,
Iulian Iancu,
secretar de stat

București, 26 octombrie 2004.
Nr. 720.

8

MONITORUL OFICIAL AL ROMÂNIEI, PARTEA I, Nr. 1.044/11.XI.2004
ANEXĂ
LISTA

organismelor recunoscute care efectuează evaluarea conformității echipamentelor sub presiune
Denumirea și adresa
organismului

ISCIR CERT din
cadrul Inspecției
de Stat pentru
Controlul Cazanelor,
Recipientelor sub
Presiune și Instalațiilor
de Ridicat (ISCIR),
str. Sfântul Elefterie
nr. 47—49, sectorul 5,
București

Nr. de identificare în
Registrul organismelor
recunoscute

02

Produsul/grupa
de produse
care va fi evaluat

Construcții metalice,
rezervoare, cisterne,
containere metalice,
radiatoare și cazane
pentru încălzire
centrală, generatoare
de abur, țevi din fontă
și oțel, semifabricate
din metale feroase,
tragere la rece, laminare
la rece, trefilare,
prelucrare aluminiu

Procedura de evaluare/
sarcini specifice

— Controlul intern al
producției cu supravegherea
evaluării finale
— examinare EC de tip
— examinare EC a
proiectului
— asigurarea calității
producției
— asigurarea calității
produsului
— verificarea produsului
— verificarea EC a unității
de produs
— asigurarea totală a
calității
— asigurarea totală a
calității suplimentată cu
examinarea proiectului și
supravegherea specială a
evaluării finale

Hotărârea Guvernului
nr. 584/2004, art. 13

Anexa nr. 4
Modulul A1
Modulul B
Modulul B1
Modulele D și D1
Modulele E și E1
Modulul F
Modulul G
Modulul H
Modulul H1

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.044/11.XI.2004 conține 8 pagini.

Prețul de vânzare 9.500 lei

ISSN 1453—4495

