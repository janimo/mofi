Anul 172 (XVI) — Nr. 1.123

PARTEA

I

LEGI, DECRETE, HOTĂRÂRI ȘI ALTE ACTE

Luni, 29 noiembrie 2004

SUMAR

Nr.

521.

977.

523.

979.

524.

980.

116.

Pagina
LEGI ȘI DECRETE
— Lege privind modificarea și completarea Legii
nr. 78/2000 pentru prevenirea, descoperirea și
sancționarea faptelor de corupție.............................
— Decret pentru promulgarea Legii privind
modificarea și completarea Legii nr. 78/2000
pentru prevenirea, descoperirea și sancționarea
faptelor de corupție ...................................................
— Lege privind aprobarea Ordonanței Guvernului
nr. 68/2004 pentru modificarea și completarea
Legii spitalelor nr. 270/2003.....................................
— Decret pentru promulgarea Legii privind
aprobarea Ordonanței Guvernului nr. 68/2004
pentru modificarea și completarea Legii spitalelor
nr. 270/2003 ..............................................................
— Lege pentru modificarea și completarea Legii
Societății Naționale de Cruce Roșie din România
nr. 139/1995 ..............................................................
— Decret privind promulgarea Legii pentru
modificarea și completarea Legii Societății
Naționale de Cruce Roșie din România
nr. 139/1995 ..............................................................
ORDONANȚE ȘI HOTĂRÂRI
ALE GUVERNULUI ROMÂNIEI
— Ordonanță de urgență pentru modificarea art. 5
din Ordonanța de urgență a Guvernului

Nr.

Pagina

2

3

4

4–5

5

6

2.054. — Hotărâre privind numirea unui consul general .....

2

nr. 142/2000 privind înființarea, organizarea și
funcționarea
Agenției
SAPARD
pentru
implementarea
tehnică
și
financiară
a
Instrumentului special de preaderare pentru
agricultură și dezvoltare rurală.................................

6

2.072. — Hotărâre pentru modificarea anexei la
Hotărârea Guvernului nr. 281/2004 privind
suplimentarea bugetului Ministerului Culturii și
Cultelor din Fondul de rezervă bugetară la
dispoziția Guvernului pe anul 2004, pentru
finanțarea cheltuielilor aferente realizării și
amplasării unor lucrări de artă plastică, precum și
pentru unele proiecte culturale.................................

7

2.073. — Hotărâre privind completarea anexei la
Hotărârea Guvernului nr. 1.358/2004 privind
aprobarea Listei societăților comerciale din
portofoliul Autorității pentru Valorificarea Activelor
Statului, care efectuează concedieri colective în
baza prevederilor art. 6 din Ordonanța de urgență
a Guvernului nr. 8/2003 privind stimularea
procesului de restructurare, reorganizare și
privatizare a unor societăți naționale, companii
naționale și societăți comerciale cu capital
majoritar de stat, precum și a societăților și
regiilor autonome subordonate autorităților
administrației publice locale......................................

7–8

2

MONITORUL OFICIAL AL ROMÂNIEI, PARTEA I, Nr. 1.123/29.XI.2004

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind modificarea și completarea Legii nr. 78/2000 pentru prevenirea,
descoperirea și sancționarea faptelor de corupție
Parlamentul României adoptă prezenta lege.
Articol unic. — Legea nr. 78/2000 pentru prevenirea,
descoperirea și sancționarea faptelor de corupție, publicată
în Monitorul Oficial al României, Partea I, nr. 219 din
18 mai 2000, cu modificările și completările ulterioare, se
modifică și se completează după cum urmează:
1. După articolul 13 1 se introduce articolul 13 2 cu
următorul cuprins:
îArt. 13 2. — Infracțiunea de abuz în serviciu contra
intereselor publice, infracțiunea de abuz în serviciu contra
intereselor persoanelor și infracțiunea de abuz în serviciu
prin îngrădirea unor drepturi, dacă funcționarul public

a obținut pentru sine sau pentru altul un avantaj patrimonial
sau nepatrimonial, se pedepsește cu închisoare de la 3 la
15 ani.“
2. Litera d) a articolului 17 va avea următorul cuprins:
îd) abuzul în serviciu contra intereselor publice, abuzul
în serviciu contra intereselor persoanelor și abuzul în
serviciu prin îngrădirea unor drepturi, săvârșite în realizarea
scopului urmărit, printr-o infracțiune prevăzută în secțiunile
a 2-a și a 3-a;“.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 24 noiembrie 2004.
Nr. 521.

PREȘEDINTELE ROMÂNIEI

DECRET
pentru promulgarea Legii privind modificarea și completarea
Legii nr. 78/2000 pentru prevenirea, descoperirea
și sancționarea faptelor de corupție
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind modificarea și completarea
Legii nr. 78/2000 pentru prevenirea, descoperirea și sancționarea faptelor de
corupție și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

ION ILIESCU
București, 23 noiembrie 2004.
Nr. 977.

3

MONITORUL OFICIAL AL ROMÂNIEI, PARTEA I, Nr. 1.123/29.XI.2004
PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței Guvernului nr. 68/2004 pentru modificarea și completarea
Legii spitalelor nr. 270/2003
Parlamentul României adoptă prezenta lege.
Articol unic. — Se aprobă Ordonanța Guvernului nr. 68
din 13 august 2004 pentru modificarea și completarea Legii
spitalelor nr. 270/2003, adoptată în temeiul art. 1 pct. IV.2
din Legea nr. 291/2004 privind abilitarea Guvernului de a
emite ordonanțe, publicată în Monitorul Oficial al României,
Partea I, nr. 773 din 24 august 2004, cu următoarele
modificări și completări:
1. La articolul I punctul 1, alineatul (1) al articolului 1 va
avea următorul cuprins:
îArt. 1. — (1) Spitalul este unitatea sanitară cu paturi,
publică sau privată, de utilitate publică, cu personalitate
juridică, ce asigură servicii medicale.“
2. La articolul I punctul 2, litera c) a alineatului (3) al
articolului 6 se abrogă.
3. La articolul I punctul 6, articolul 20 1 va avea
următorul cuprins:
îArt. 201. — Spitalele private se vor înființa, se vor
organiza și vor funcționa potrivit dispozițiilor legale
aplicabile persoanelor juridice de drept privat, cu scop
patrimonial sau nepatrimonial, care au în obiectul de
activitate furnizarea de servicii medicale.“
4. La articolul I punctul 7, alineatul (10) al articolului 23
va avea următorul cuprins:
î(10) Institutele, centrele medicale clinice și spitalele
clinice care desfășoară activități de cercetare științifică
medicală pot avea încă un director general adjunct medical,
cu sarcini de coordonare a cercetării științifice, care va face
parte din comitetul director. Atribuțiile de coordonare a
activității științifice vor fi stabilite de consiliul de
administrație.“
5. La articolul I punctul 8, alineatul (41) al articolului 25
va avea următorul cuprins:
î(41) Cheltuielile de delegare în vederea participării la
ședințele consiliului de administrație pentru membrii
prevăzuți la alin. (2), care domiciliază în altă localitate
decât cea în care își are sediul spitalul, se suportă din
bugetul instituției pe care o reprezintă.“

6. La articolul I punctul 9, alineatul (11) al articolului 29
va avea următorul cuprins:
î(11) În cazul săvârșirii de abateri deosebit de grave de
la normele de conduită profesională, precum și de la
disciplina muncii de către directorul general al spitalului,
ministrul sănătății sau, după caz, ministrul de resort, pentru
unitățile sanitare din subordinea ministerelor cu rețea
sanitară proprie,

poate propune consiliului de administrație

al spitalului suspendarea din funcție a acestuia pe durata
efectuării cercetării administrative prealabile.“
7. La articolul I, după punctul 9 se introduce punctul 91
cu următorul cuprins:
î91. Alineatul (2) al articolului 34 va avea următorul
cuprins:
«(2) În cazul în care mai multe cadre didactice
îndeplinesc condiția prevăzută la alin. (1) în aceeași clinică
universitară, desemnarea șefului clinicii se face de către
consiliul facultății, se confirmă de senatul universității și se
aprobă prin ordin al ministrului sănătății sau al miniștrilor
de resort, pentru clinicile universitare din spitalele clinice
aflate în subordinea ministerelor cu rețea sanitară proprie.
Secțiile din aceeași clinică universitară sunt conduse de
șefii secțiilor, cadre universitare numite cu aceeași
procedură și care se subordonează șefului clinicii.»“
8. La articolul I punctul 10, alineatul (11) al articolului 45
se abrogă.
9. La articolul I punctul 11, alineatul (2) al articolului 45
va avea următorul cuprins:
î(2) Cadrele didactice care își desfășoară activitatea în
unitățile sanitare prevăzute la art. 6 și 7, precum și în
unitățile asimilate acestora beneficiază de o indemnizație de
50% din drepturile salariale cuvenite funcției și gradului
profesional.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 24 noiembrie 2004.
Nr. 523.

4

MONITORUL OFICIAL AL ROMÂNIEI, PARTEA I, Nr. 1.123/29.XI.2004
PREȘEDINTELE ROMÂNIEI

DECRET
pentru promulgarea Legii privind aprobarea
Ordonanței Guvernului nr. 68/2004 pentru modificarea
și completarea Legii spitalelor nr. 270/2003
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței
Guvernului nr. 68/2004 pentru modificarea și completarea Legii spitalelor
nr. 270/2003 și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

ION ILIESCU
București, 23 noiembrie 2004.
Nr. 979.

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Legii Societății Naționale de Cruce Roșie
din România nr. 139/1995
Parlamentul României adoptă prezenta lege.
Articol unic. — Legea Societății Naționale de Cruce
Roșie din România nr. 139/1995, publicată în Monitorul
Oficial al României, Partea I, nr. 303 din 30 decembrie
1995, se modifică și se completează după cum urmează:
1. Articolul 8 va avea următorul cuprins:
îArt. 8. — Societatea Națională de Cruce Roșie din
România se bucură de protecția și de sprijinul statului și
are, în calitate de organizație de utilitate publică, dreptul de
a cere sprijinul tuturor autorităților publice, iar acestea au
obligația de a-l acorda.“
2. Articolul 9 va avea următorul cuprins:
îArt. 9. — Sediul central al Societății Naționale de
Cruce Roșie din România este în municipiul București,
str. Biserica Amzei nr. 29, sectorul 1, în imobilul ce face
parte din proprietatea privată a Societății Naționale de
Cruce Roșie din România.“
3. La articolul 11, litera i) va avea următorul cuprins:
îi) să încheie convenții de colaborare și să alcătuiască
programe de acțiune comune cu alte societăți sau asociații
care desfășoară activități umanitare, cu societăți comerciale,
cu ministere și alte instituții de specialitate ale administrației
publice centrale și locale, în vederea realizării misiunii sale
umanitare;“.

4. La articolul 11, după litera j) se introduce litera k) cu
următorul cuprins:
îk) să organizeze cursuri de surori voluntare de Cruce
Roșie și cursuri de prim ajutor, obligatorii, pentru categoriile
profesionale expuse riscurilor de accidentare.“
5. Articolul 14 va avea următorul cuprins:
îArt. 14. — (1) Societatea Națională de Cruce Roșie din
România este organizată pe principiul teritorialității,
conform statutului și regulamentului proprii.
(2) Filialele județene și ale sectoarelor municipiului
București au personalitate juridică și autonomie funcțională,
în limitele prevăzute de statut și de regulamentele proprii.
(3) Statutul Societății Naționale de Cruce Roșie din
România se va publica în Monitorul Oficial al României,
Partea I.“
6. La articolul 15, literele a) și d) ale alineatului (1) vor
avea următorul cuprins:
îa) cotizații ale persoanelor fizice și juridice;
.............................................................................................
d) venituri din organizarea de manifestări publice,
tombole, baluri și alte asemenea acțiuni, precum și din
activități economice, compatibile cu obiectivele sale;“.

MONITORUL OFICIAL AL ROMÂNIEI, PARTEA I, Nr. 1.123/29.XI.2004
7. La articolul 15, după alineatul (1) se introduc
alineatele (2) și (3) cu următorul cuprins:
î(2) Societatea Națională de Cruce Roșie din România
este scutită de la plata impozitului pe profit, cu condiția ca
sumele respective să fie utilizate, în anul curent sau în anii
următori, pentru organizarea, desfășurarea și dezvoltarea
activității Societății Naționale de Cruce Roșie din România.
(3) Societatea Națională de Cruce Roșie din România
este scutită de la plata taxei pe valoarea adăugată pentru
veniturile obținute din activități economice, dacă aceste
venituri sunt utilizate pentru organizarea, desfășurarea și
dezvoltarea activității Societății Naționale de Cruce Roșie
din România.“
8. Articolul 16 va avea următorul cuprins:
îArt. 16. — (1) Prin legea bugetului de stat se vor
stabili, anual, cheltuielile pentru cotizația de membru al
Federației Internaționale a Societăților de Cruce Roșie și
Semilună Roșie și pentru contribuția la finanțarea
Comitetului Internațional al Crucii Roșii.
(2) De la bugetul de stat se asigură și fondurile
necesare realizării atribuțiilor Societății Naționale de Cruce
Roșie din România, prevăzute la art. 11 lit. a)—e), g) și
h), pe bază de programe întocmite de aceasta.“
9. Articolul 20 va avea următorul cuprins:
îArt. 20. — (1) În cursul lunilor mai și septembrie, toate
instituțiile de cultură, de divertisment și organizațiile sportive
sunt obligate să perceapă un timbru al Crucii Roșii pentru
fiecare bilet vândut pentru evenimente culturale, de
divertisment și sportive (concerte, festivaluri, spectacole,
filme la cinematografe, meciuri sportive de nivel local,

5

național și internațional etc.), reprezentând un procent
de 0,3%, care se va adăuga la prețul de vânzare.
(2) Anual, în cursul lunilor Crucii Roșii, Societatea
Națională de Cruce Roșie din România va organiza
campanii de colectă de fonduri.
(3) Persoanele fizice și juridice care vând biletele
prevăzute la alin. (1) au obligația să imprime pe fiecare
bilet mențiunea Contribuția pentru Crucea Roșie Română.
(4) Fondurile menționate vor fi colectate și virate în
contul Societății Naționale de Cruce Roșie din România,
trimestrial.
(5) Societatea Națională de Cruce Roșie din România
va emite norme metodologice cu avizul Ministerului
Finanțelor Publice.“
10. După articolul 21 se introduce capitolul IV cu
următorul cuprins:
îCAPITOLUL IV
Sancțiuni
Art. 22. — (1) Neperceperea și nevirarea contribuțiilor
de către persoanele fizice și juridice care au asemenea
obligații, prevăzute în prezenta lege, constituie contravenție
și se sancționează cu amendă de la 20.000.000 lei la
50.000.000 lei.
(2) Fondurile rezultate din perceperea contribuțiilor
prevăzute de prezenta lege pentru funcționarea Societății
Naționale de Cruce Roșie din România nu sunt
impozabile.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 24 noiembrie 2004.
Nr. 524.
PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii Societății Naționale de Cruce Roșie
din România nr. 139/1995
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea pentru modificarea și completarea
Legii Societății Naționale de Cruce Roșie din România nr. 139/1995 și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 23 noiembrie 2004.
Nr. 980.

6

MONITORUL OFICIAL AL ROMÂNIEI, PARTEA I, Nr. 1.123/29.XI.2004

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea art. 5 din Ordonanța de urgență a Guvernului nr. 142/2000 privind înființarea,
organizarea și funcționarea Agenției SAPARD pentru implementarea tehnică și financiară
a Instrumentului special de preaderare pentru agricultură și dezvoltare rurală
În vederea îndeplinirii rolului fundamental al Agenției SAPARD — acela de a implementa tehnic și financiar
Programul SAPARD, precum și pentru fluidizarea activității și scurtarea termenelor privind evaluarea, selectarea,
contractarea și plata proiectelor finanțate prin Programul SAPARD,
pentru evitarea suspendării instrumentului prin intermediul căruia Uniunea Europeană sprijină eforturile țărilor
candidate de a se alinia la standardele comunitare, fapt ce ar aduce prejudicii atât interesului public, cât și celui privat,
având în vedere că aceste probleme constituie situații de urgență și extraordinare,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Articolul 5 din Ordonanța de urgență a
Guvernului nr. 142/2000 privind înființarea, organizarea și
funcționarea Agenției SAPARD pentru implementarea
tehnică și financiară a Instrumentului special de preaderare
pentru agricultură și dezvoltare rurală, publicată în Monitorul
Oficial al României, Partea I, nr. 471 din
28 septembrie 2000, aprobată cu modificări prin Legea
nr. 309/2001, cu modificările și completările ulterioare, se
modifică și va avea următorul cuprins:

îArt. 5. — (1) Agenția SAPARD utilizează pentru
aparatul propriu 3 autoturisme pentru transport de persoane
și un microbuz, cu un consum lunar de carburant de 600
litri/autovehicul.
(2) Cele 8 birouri regionale de implementare a
Programului SAPARD utilizează câte un autoturism pentru
transport de persoane și câte trei autoturisme pentru
activități specifice, cu un consum lunar de carburanți de
600 litri/autovehicul.“

PRIM-MINISTRU

ADRIAN NĂSTASE
Contrasemnează:
Ministrul agriculturii, pădurilor și dezvoltării rurale,
Petre Daea
p. Ministrul finanțelor publice,
Maria Manolescu,
secretar de stat
București, 24 noiembrie 2004.
Nr. 116.
GUVERNUL ROMÂNIEI

HOTĂRÂRE
privind numirea unui consul general
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Domnul Arxente Frăsincar se numește în funcția de
consul general, șef al Consulatului General al României la Vîrșeț, Serbia și
Muntenegru.
PRIM-MINISTRU

ADRIAN NĂSTASE
Contrasemnează:
p. Ministrul afacerilor externe,
Bogdan Lucian Aurescu,
secretar de stat
București, 24 noiembrie 2004.
Nr. 2.054.

7

MONITORUL OFICIAL AL ROMÂNIEI, PARTEA I, Nr. 1.123/29.XI.2004
GUVERNUL ROMÂNIEI

HOTĂRÂRE
pentru modificarea anexei la Hotărârea Guvernului nr. 281/2004 privind suplimentarea bugetului
Ministerului Culturii și Cultelor din Fondul de rezervă bugetară la dispoziția Guvernului
pe anul 2004, pentru finanțarea cheltuielilor aferente realizării și amplasării
unor lucrări de artă plastică, precum și pentru unele proiecte culturale
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Anexa la Hotărârea Guvernului
nr. 281/2004 privind suplimentarea bugetului Ministerului
Culturii și Cultelor din Fondul de rezervă bugetară la
dispoziția Guvernului pe anul 2004, pentru finanțarea
cheltuielilor aferente realizării și amplasării unor lucrări de

artă plastică, precum și pentru unele proiecte culturale,
publicată în Monitorul Oficial al României, Partea I,
nr. 212 din 10 martie 2004, cu modificările și completările
ulterioare, se modifică și se înlocuiește cu anexa la
prezenta hotărâre.

PRIM-MINISTRU

ADRIAN NĂSTASE
Contrasemnează:
Ministrul culturii și cultelor,
Răzvan Theodorescu
p. Ministrul finanțelor publice,
Gheorghe Gherghina,
secretar de stat
București, 24 noiembrie 2004.
Nr. 2.072.
ANEXĂ
LISTA

lucrărilor de artă plastică și a proiectelor culturale pentru care se suplimentează bugetul Ministerului Culturii
și Cultelor din Fondul de rezervă bugetară la dispoziția Guvernului pe anul 2004
Nr.
crt.

Denumirea lucrării de artă plastică sau a proiectului cultural

1. Ansamblul monumental îGlorie Eternă Eroilor și Revoluției Române din 1989“
2. Proiect monumental îBogdan Voievod“, județul Maramureș
3. Expoziția îȘtefan cel Mare — punte între Orient și Occident“, Muzeele Vaticanului,
30 septembrie — 30 octombrie 2004
4. Monumentul îI. L. Caragiale“
5. Plata unei părți din lucrările realizate pentru restaurarea Ateneului Român

Suma alocată din Fondul de rezervă
bugetară la dispoziția Guvernului
(miliarde lei)

20
7
8
4
36

GUVERNUL ROMÂNIEI

HOTĂRÂRE
privind completarea anexei la Hotărârea Guvernului nr. 1.358/2004 privind aprobarea
Listei societăților comerciale din portofoliul Autorității pentru Valorificarea Activelor Statului,
care efectuează concedieri colective în baza prevederilor art. 6 din Ordonanța de urgență
a Guvernului nr. 8/2003 privind stimularea procesului de restructurare, reorganizare și privatizare
a unor societăți naționale, companii naționale și societăți comerciale cu capital majoritar de stat,
precum și a societăților și regiilor autonome subordonate autorităților administrației publice locale
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — La anexa la Hotărârea Guvernului
nr. 1.358/2004 privind aprobarea Listei societăților
comerciale din portofoliul Autorității pentru Valorificarea

Activelor Statului, care efectuează concedieri colective în
baza prevederilor art. 6 din Ordonanța de urgență a
Guvernului nr. 8/2003 privind stimularea procesului de

8

MONITORUL OFICIAL AL ROMÂNIEI, PARTEA I, Nr. 1.123/29.XI.2004

restructurare, reorganizare și privatizare a unor societăți
naționale, companii naționale și societăți comerciale cu
capital majoritar de stat, precum și a societăților și
regiilor autonome subordonate autorităților administrației

publice locale, publicată în Monitorul Oficial al
României, Partea I, nr. 821 din 6 septembrie 2004,
după punctul 2 se introduce un nou punct, punctul 3,
cu următorul cuprins:
Numărul personalului
existent la data
întocmirii programului
de restructurare

îNr.
crt.

Denumirea societății comerciale

3.

Societatea Comercială «NECTAR» — S.A. Pașcani
TOTAL GENERAL:

283
4.773

Numărul
personalului
propus pentru
disponibilizare

283
1.333“

PRIM-MINISTRU

ADRIAN NĂSTASE
Contrasemnează:
p. Președintele Autorității
pentru Valorificarea Activelor Statului,
Roxana Bichel,
p. Ministrul muncii, solidarității sociale și familiei,
Valentin Mocanu,
secretar de stat
p. Ministrul finanțelor publice,
Maria Manolescu,
secretar de stat
București, 24 noiembrie 2004.
Nr. 2.073.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.123/29.XI.2004 conține 8 pagini.

Prețul de vânzare 9.500 lei

ISSN 1453—4495

