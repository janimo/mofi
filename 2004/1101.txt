Anul 172 (XVI) — Nr. 1.101

PARTEA

I

LEGI, DECRETE, HOTĂRÂRI ȘI ALTE ACTE

Joi, 25 noiembrie 2004

SUMAR

Nr.

Pagina
LEGI ȘI DECRETE

506.

946.

834.

Pagina

835. — Decret privind conferirea Semnului onorific
În Serviciul Patriei pentru maiștri militari și subofițeri
din Serviciul de Protecție și Pază ...........................

— Lege privind prelucrarea datelor cu caracter
personal și protecția vieții private în sectorul
comunicațiilor electronice ..........................................

7

1–5
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

— Decret pentru promulgarea Legii privind
prelucrarea datelor cu caracter personal și
protecția vieții private în sectorul comunicațiilor
electronice...................................................................

6

— Decret privind conferirea Semnului onorific
În Serviciul Patriei pentru ofițeri din Serviciul de
Protecție și Pază.......................................................

6

LEGI

Nr.

ȘI

1.538. — Ordin al ministrului sănătății privind modificarea
Metodologiei pentru desfășurarea concursului de
rezidențiat în medicină, medicină dentară și
farmacie, sesiunea 19 decembrie 2004, aprobată
prin Ordinul ministrului sănătății nr. 758/2004, cu
modificările ulterioare ................................................

7–8

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind prelucrarea datelor cu caracter personal și protecția vieții private
în sectorul comunicațiilor electronice
Parlamentul României adoptă prezenta lege.
ARTICOLUL 1
Dispoziții generale

(1) Prezenta lege stabilește condițiile specifice de
garantare a dreptului la protecția vieții private în privința
prelucrării datelor cu caracter personal în sectorul
comunicațiilor electronice.

(2) Prevederile prezentei legi se aplică furnizorilor de
rețele publice de comunicații electronice și furnizorilor de
servicii de comunicații electronice destinate publicului,
precum și furnizorilor de servicii cu valoare adăugată și
furnizorilor de registre ale abonaților care, în cadrul
activității lor comerciale, prelucrează date cu caracter
personal.

2

MONITORUL OFICIAL AL ROMÂNIEI, PARTEA I, Nr. 1.101/25.XI.2004

(3) Prevederile prezentei legi se completează cu
prevederile Legii nr. 677/2001 pentru protecția persoanelor
cu privire la prelucrarea datelor cu caracter personal și
libera circulație a acestor date.
(4) Prezenta lege nu se aplică prelucrărilor de date cu
caracter personal efectuate:
a) în cadrul activităților în domeniul apărării naționale și
securității naționale, desfășurate în limitele și cu restricțiile
stabilite de lege;
b) în cadrul activităților de combatere a infracțiunilor și
de menținere a ordinii publice, precum și în cadrul altor
activități în domeniul dreptului penal, desfășurate în limitele
și cu restricțiile stabilite de lege.
ARTICOLUL 2
Definiții

(1) În înțelesul prezentei legi, următorii termeni se
definesc după cum urmează:
a) utilizator — orice persoană fizică ce beneficiază de
un serviciu de comunicații electronice destinat publicului,
fără a avea în mod necesar calitatea de abonat al acestui
serviciu;
b) date de trafic — orice date prelucrate în scopul
transmiterii unei comunicări printr-o rețea de comunicații
electronice sau în scopul facturării contravalorii acestei
operațiuni;
c) date de localizare — orice date prelucrate într-o rețea
de comunicații electronice, care indică poziția geografică a
echipamentului terminal al utilizatorului unui serviciu de
comunicații electronice destinat publicului;
d) comunicare — orice informație schimbată sau
transmisă între un număr determinat de participanți prin
intermediul unui serviciu de comunicații electronice destinat
publicului; aceasta nu include informația transmisă
publicului printr-o rețea de comunicații electronice ca parte
a unui serviciu de programe audiovizuale, în măsura în
care nu poate fi stabilită o legătură între informația în
cauză și abonatul sau utilizatorul identificabil care o
primește;
e) apel — conexiunea stabilită prin intermediul unui
serviciu de telefonie destinat publicului, care permite
comunicarea bidirecțională în timp real;
f) serviciu cu valoare adăugată — orice serviciu care
necesită prelucrarea datelor de trafic sau a datelor de
localizare, în alte scopuri decât transmiterea comunicării ori
facturarea contravalorii acestei operațiuni;
g) poștă electronică — serviciul care constă în
transmiterea printr-o rețea publică de comunicații
electronice a unor mesaje în format text, voce, sunet sau
imagine, care pot fi stocate în rețea sau în echipamentul
terminal al destinatarului până la recepționarea de către
destinatar.
(2) În cuprinsul prezentei legi sunt, de asemenea,
aplicabile definițiile prevăzute la art. 3 lit. a), b), c) și i) din
Legea nr. 677/2001, art. 2 lit. a), b), c) și h) din
Ordonanța Guvernului nr. 34/2002 privind accesul la
rețelele publice de comunicații electronice și la
infrastructura asociată, precum și interconectarea acestora,
aprobată cu modificări și completări prin Legea
nr. 527/2002, art. 2 alin. (1) lit. b) din Ordonanța de
urgență a Guvernului nr. 79/2002 privind cadrul general de
reglementare a comunicațiilor, aprobată cu modificări și
completări prin Legea nr. 591/2002, art. 1 pct. 1 și 8 din
Legea nr. 365/2002 privind comerțul electronic, cu
modificările ulterioare, și la art. 2 alin. (1) lit. c) din Legea
nr. 304/2003 pentru serviciul universal și drepturile
utilizatorilor cu privire la rețelele și serviciile de comunicații
electronice.

ARTICOLUL 3
Măsuri de securitate

(1) Furnizorul unui serviciu de comunicații electronice
destinat publicului are obligația de a lua toate măsurile
tehnice și organizatorice adecvate în vederea garantării
securității serviciului. În ceea ce privește securitatea rețelei,
dacă este necesar, furnizorul serviciului de comunicații
electronice va lua măsurile de securitate respective
împreună cu furnizorul rețelei publice de comunicații
electronice. Măsurile adoptate trebuie să garanteze un nivel
de securitate proporțional cu riscul existent, având în
vedere posibilitățile tehnice de ultimă oră și costurile
implementării acestor măsuri.
(2) Autoritatea Națională de Reglementare în
Comunicații, denumită în continuare ANRC, stabilește
condițiile în care furnizorii trebuie să își îndeplinească
obligația prevăzută la alin. (1).
(3) În cazul existenței unui risc determinat de încălcare
a securității rețelei, furnizorul unui serviciu de comunicații
electronice destinat publicului este obligat:
a) să informeze abonații asupra existenței acestui risc,
precum și asupra posibilelor consecințe ce decurg;
b) să informeze abonații asupra posibilităților de
remediere;
c) să informeze abonații asupra costurilor probabile
privind înlăturarea riscului.
ARTICOLUL 4
Confidențialitatea comunicărilor

(1) Confidențialitatea comunicărilor transmise prin
intermediul rețelelor publice de comunicații electronice și a
serviciilor de comunicații electronice destinate publicului,
precum și confidențialitatea datelor de trafic aferente sunt
garantate.
(2) Ascultarea, înregistrarea, stocarea și orice altă formă
de interceptare ori supraveghere a comunicărilor și a
datelor de trafic aferente sunt interzise, cu excepția
cazurilor următoare:
a) se realizează de utilizatorii care participă la
comunicarea respectivă;
b) utilizatorii care participă la comunicarea respectivă
și-au dat, în prealabil, consimțământul scris cu privire la
efectuarea acestor operațiuni;
c) se realizează de autoritățile competente, în condițiile
legii.
(3) Prevederile alin. (1) și (2) nu aduc atingere
posibilității de a efectua stocarea tehnică necesară, în
scopul transmiterii comunicării, în condițiile respectării
confidențialității.
(4) Prevederile alin. (1) și (2) nu aduc atingere
posibilității de a efectua înregistrări autorizate, în condițiile
legii, ale comunicărilor și datelor de trafic aferente, atunci
când acestea se realizează în cadrul unor practici
profesionale licite, în scopul de a furniza proba unui act
comercial sau a unei comunicări realizate în scopuri
comerciale.
(5) Utilizarea unei rețele de comunicații electronice în
scopul stocării de informații în echipamentul terminal al
unui abonat sau utilizator ori al obținerii accesului la
informația stocată în acest mod este permisă numai cu
îndeplinirea, în mod cumulativ, a următoarelor condiții:
a) abonatului sau utilizatorului în cauză i s-au furnizat
informații clare și complete, în conformitate cu prevederile
art. 12 din Legea nr. 677/2001, între altele cu privire la

MONITORUL OFICIAL AL ROMÂNIEI, PARTEA I, Nr. 1.101/25.XI.2004
scopul în care se efectuează stocarea sau accesul la
informația stocată;
b) abonatului sau utilizatorului în cauză i s-a oferit
posibilitatea de a refuza stocarea sau accesul la informația
stocată.
(6) Prevederile alin. (5) nu aduc atingere posibilității de
a efectua stocarea sau accesul tehnic în următoarele
cazuri:
a) atunci când aceste operațiuni sunt realizate în scopul
exclusiv al efectuării sau facilitării transmiterii unei
comunicări printr-o rețea de comunicații electronice;
b) atunci când aceste operațiuni sunt strict necesare
pentru furnizarea unui serviciu al societății informaționale,
solicitat expres de abonat sau utilizator.
ARTICOLUL 5
Datele de trafic

(1) Datele de trafic referitoare la abonați și utilizatori,
prelucrate și stocate de către furnizorul unei rețele publice
de comunicații electronice sau de către furnizorul unui
serviciu de comunicații electronice destinat publicului,
trebuie să fie șterse sau transformate în date anonime
atunci când nu mai sunt necesare la transmiterea unei
comunicări, cu excepția situațiilor prevăzute la alin. (2), (3)
și (5).
(2) Prelucrarea datelor de trafic efectuată în scopul
facturării abonaților sau al stabilirii obligațiilor de plată
pentru interconectare este permisă doar până la împlinirea
unui termen de 3 ani de la data scadenței obligației de
plată corespunzătoare.
(3) Furnizorul unui serviciu de comunicații electronice
destinat publicului poate prelucra datele prevăzute la
alin. (1), în vederea comercializării serviciilor sale sau a
furnizării de servicii cu valoare adăugată, numai în măsura
și pe durata necesară comercializării, respectiv furnizării
acestor servicii, și numai cu consimțământul expres
prealabil al abonatului sau utilizatorului la care se referă
datele respective. Abonatul sau, după caz, utilizatorul își
poate retrage oricând consimțământul exprimat cu privire la
prelucrarea datelor de trafic.
(4) În cazurile prevăzute la alin. (2) și (3), furnizorul
serviciului de comunicații electronice destinat publicului este
obligat să informeze abonatul sau utilizatorul cu privire la
categoriile de date de trafic care sunt prelucrate și la
durata prelucrării acestora. În cazul prevăzut la alin. (3),
această informare trebuie să aibă loc anterior obținerii
consimțământului abonatului sau utilizatorului.
(5) Prelucrarea datelor de trafic în condițiile alin. (1)—(4)
poate fi efectuată numai de către persoanele care
acționează sub autoritatea furnizorilor de rețele publice de
comunicații electronice sau de servicii de comunicații
electronice destinate publicului, având ca atribuții facturarea
ori gestionarea traficului, relațiile cu clienții, detectarea
fraudelor, comercializarea serviciilor de comunicații
electronice sau furnizarea serviciilor cu valoare adăugată,
și este permisă numai în măsura în care este necesară
pentru îndeplinirea acestor atribuții.
(6) Prevederile alin. (1)—(3) și (5) nu aduc atingere
posibilității autorităților competente de a avea acces la
datele de trafic, în condițiile legii, în scopul soluționării
litigiilor, în special a celor referitoare la interconectare sau
la facturare.

3

ARTICOLUL 6
Facturarea detaliată

(1) Abonații primesc facturi nedetaliate.
(2) Emiterea facturilor detaliate se face la cererea
abonaților, cu respectarea dreptului la viață privată al
utilizatorilor apelanți și al abonaților apelați.
(3) Informațiile minime prezentate în cadrul facturilor
detaliate sunt stabilite de ANRC.
ARTICOLUL 7
Prezentarea și restricționarea identității liniei apelante
și a liniei conectate

(1) În cazul în care este oferită prezentarea identității
liniei apelante, furnizorul serviciului de comunicații
electronice destinat publicului are obligația de a pune la
dispoziție utilizatorului apelant pentru fiecare apel, precum
și abonatului apelant pentru fiecare linie, printr-un mijloc
simplu și gratuit, posibilitatea de a ascunde identitatea liniei
apelante, indiferent de țara de destinație a apelului.
(2) În cazul în care este oferită prezentarea identității
liniei apelante, furnizorul serviciului de comunicații
electronice destinat publicului are obligația de a pune la
dispoziție abonatului apelat, printr-un mijloc simplu și, în
limitele unei utilizări rezonabile, gratuit, posibilitatea de a
ascunde identitatea liniei apelante pentru apelurile primite,
indiferent de țara de origine a acestora.
(3) În cazul în care este oferită prezentarea identității
liniei apelante, când prezentarea identității liniei apelante se
face înainte de începerea convorbirii, furnizorul serviciului
de comunicații electronice destinat publicului are obligația
de a pune la dispoziție abonatului apelat, printr-un mijloc
simplu, posibilitatea de a respinge apelurile primite pentru
care identitatea liniei apelante a fost ascunsă de utilizatorul
sau abonatul apelant, indiferent de țara de origine a
apelurilor.
(4) În cazul în care este oferită prezentarea identității
liniei conectate, furnizorul serviciului de comunicații
electronice destinat publicului are obligația de a pune la
dispoziție abonatului apelat, printr-un mijloc simplu și
gratuit, posibilitatea de a ascunde identitatea liniei
conectate față de utilizatorul apelant, indiferent de țara de
origine a apelurilor.
(5) În cazul în care este oferită prezentarea identității
liniei apelante sau a liniei conectate, furnizorii de servicii
de comunicații electronice destinate publicului au obligația
de a informa publicul în acest sens, inclusiv cu privire la
disponibilitatea mijloacelor de ascundere a identității sau de
respingere a apelurilor prevăzute la alin. (1)—(4).
(6) Prevederile prezentului articol se aplică în cazul
abonaților conectați la comutatoare digitale și, acolo unde
este tehnic posibil și nu se presupune un efort economic
disproporționat, în cazul abonaților conectați la comutatoare
analogice.
ARTICOLUL 8
Datele de localizare, altele decât datele de trafic

(1) Prelucrarea datelor de localizare, altele decât datele
de trafic, referitoare la utilizatorii sau abonații rețelelor
publice de comunicații electronice sau ai serviciilor de
comunicații electronice destinate publicului, atunci când este
posibilă, este permisă numai în unul dintre următoarele
cazuri:
a) datele în cauză sunt transformate în date anonime;
b) cu consimțământul expres prealabil al utilizatorului
sau abonatului la care se referă datele respective, în

4

MONITORUL OFICIAL AL ROMÂNIEI, PARTEA I, Nr. 1.101/25.XI.2004

măsura și pentru durata necesare furnizării unui serviciu cu
valoare adăugată;
c) atunci când serviciul cu valoare adăugată cu funcție
de localizare are ca scop transmiterea unidirecțională și
nediferențiată a unor informații către utilizatori.
(2) Furnizorul serviciului de comunicații electronice
destinat publicului are obligația de a pune la dispoziție
utilizatorului sau abonatului, anterior obținerii consimțământului acestuia, în conformitate cu prevederile alin. (1)
lit. b), informații referitoare la:
a) tipul de date de localizare, altele decât datele de
trafic, care vor fi prelucrate;
b) scopurile și durata prelucrării acestor date;
c) eventuala transmitere a datelor către un terț, în
scopul furnizării serviciului cu valoare adăugată.
(3) Utilizatorii sau abonații care își dau consimțământul
în vederea prelucrării datelor în conformitate cu prevederile
alin. (1) lit. b) au dreptul de a-și retrage oricând
consimțământul exprimat cu privire la prelucrarea datelor
sau de a refuza temporar prelucrarea datelor în cauză
pentru fiecare conectare la rețea sau pentru fiecare
transmitere a unei comunicări. Furnizorul serviciului de
comunicații electronice destinat publicului are obligația de a
pune la dispoziție utilizatorilor sau abonaților un procedeu
simplu și gratuit pentru exercitarea acestor drepturi.
(4) Prelucrarea datelor de localizare, altele decât datele
de trafic, în condițiile alin. (1)—(3), poate fi efectuată
numai de către persoanele care acționează sub autoritatea
furnizorului rețelei publice de comunicații electronice sau al
serviciului de comunicații electronice destinat publicului ori
a terțului furnizor de servicii cu valoare adăugată și trebuie
să se limiteze numai la ceea ce este necesar pentru
furnizarea serviciului cu valoare adăugată.
ARTICOLUL 9
Excepții

(1) Furnizorul unei rețele publice de comunicații
electronice sau al unui serviciu de comunicații electronice
destinat publicului poate deroga de la prevederile art. 7
referitoare la oferirea posibilității de ascundere a identității
liniei apelante, astfel:
a) temporar, în urma cererii unui abonat privind
depistarea sursei unor apeluri abuzive; în acest caz datele
care permit identificarea abonatului apelant vor fi păstrate
și puse la dispoziție de către furnizorul rețelei publice de
comunicații electronice sau al serviciului de comunicații
electronice destinat publicului, în condițiile legii;
b) pentru fiecare linie, în vederea soluționării de către
serviciile specializate de intervenție recunoscute în condițiile
legii, precum poliție, pompieri sau ambulanță, a situațiilor
ce le sunt semnalate prin apeluri de urgență.
(2) În cazul prevăzut la alin. (1) lit. b), furnizorul unei
rețele publice de comunicații electronice sau al unui
serviciu de comunicații electronice destinat publicului poate
deroga și de la prevederile art. 8, referitoare la obținerea
consimțământului abonatului sau utilizatorului cu privire la
prelucrarea datelor de localizare.
(3) Derogările prevăzute la alin. (1) și (2) sunt permise
în condițiile stabilite de Avocatul Poporului, cu consultarea
ANRC.
(4) Prevederile prezentului articol se aplică în cazul
abonaților conectați la comutatoare digitale și, acolo unde
este tehnic posibil și nu se presupune un efort economic

disproporționat, în cazul abonaților conectați la comutatoare
analogice.
ARTICOLUL 10
Redirecționarea automată a apelului

(1) Furnizorul rețelei publice de comunicații electronice
sau, după caz, al serviciului de comunicații electronice
destinat publicului are obligația de a pune la dispoziție
fiecărui abonat un mijloc simplu și gratuit de a bloca
redirecționarea automată de către un terț a apelurilor către
echipamentul terminal al abonatului respectiv.
(2) Prevederile prezentului articol se aplică în cazul
abonaților conectați la comutatoare digitale și, acolo unde
este tehnic posibil și nu se presupune un efort economic
disproporționat, în cazul abonaților conectați la comutatoare
analogice.
ARTICOLUL 11
Registrele abonaților

(1) Persoanele care pun la dispoziția publicului registre
ale abonaților în formă scrisă sau electronică sau care
furnizează servicii de informații privind abonații au obligația
de a informa abonații asupra scopului întocmirii acestor
registre în care pot fi incluse datele lor cu caracter
personal, precum și asupra oricăror alte posibilități de
utilizare, bazate pe funcții de căutare integrate registrelor
în formă electronică. Informarea este gratuită și se
realizează înainte ca abonații să fie incluși în registrele
respective.
(2) Persoanele prevăzute la alin. (1) au obligația de a
oferi în mod gratuit abonaților următoarele posibilități:
a) de a decide dacă datele lor cu caracter personal,
precum și care dintre acestea vor fi sau nu incluse într-un
registru public al abonaților;
b) de a verifica, rectifica sau elimina datele lor cu
caracter personal incluse într-un registru al abonaților.
(3) Persoanele prevăzute la alin. (1) pot utiliza
registrele publice ale abonaților în alt scop decât pentru
simpla căutare a datelor de contact, pe baza numelui și,
dacă este necesar, a unui număr limitat de alți parametri,
numai cu consimțământul expres prealabil al tuturor
abonaților ce figurează în aceste registre.
(4) Prevederile alin. (1) și (2) se aplică în mod
corespunzător și abonaților persoane juridice în privința
includerii datelor care permit identificarea acestora în
registrele publice ale abonaților.
ARTICOLUL 12
Comunicările nesolicitate

(1) Este interzisă efectuarea de comunicări comerciale
prin utilizarea unor sisteme automate de apelare care nu
necesită intervenția unui operator uman, prin fax ori prin
poșta electronică sau prin orice altă metodă care folosește
serviciile de comunicații electronice destinate publicului, cu
excepția cazului în care abonatul vizat și-a exprimat în
prealabil consimțământul expres pentru a primi asemenea
comunicări.
(2) Fără a aduce atingere prevederilor alin. (1), dacă o
persoană fizică sau juridică obține în mod direct adresa de
poștă electronică a unui client, cu ocazia vânzării către
acesta a unui produs sau serviciu, în conformitate cu
prevederile Legii nr. 677/2001, persoana fizică sau juridică

MONITORUL OFICIAL AL ROMÂNIEI, PARTEA I, Nr. 1.101/25.XI.2004
în cauză poate utiliza adresa respectivă, în scopul
efectuării de comunicări comerciale referitoare la produse
sau servicii similare pe care acea persoană le
comercializează, cu condiția de a oferi în mod clar și
expres clienților posibilitatea de a se opune printr-un mijloc
simplu și gratuit unei asemenea utilizări, atât la obținerea
adresei de poștă electronică, cât și cu ocazia fiecărui
mesaj, în cazul în care clientul nu s-a opus inițial.
(3) În toate cazurile este interzisă efectuarea prin poștă
electronică de comunicări comerciale în care identitatea
reală a persoanei în numele și pe seama căreia sunt
făcute este ascunsă sau în care nu se specifică o adresă
valabilă la care destinatarul să poată transmite solicitarea
sa referitoare la încetarea efectuării unor asemenea
comunicări.
(4) Prevederile alin. (1) și (3) se aplică în mod
corespunzător și abonaților persoane juridice.
ARTICOLUL 13
Regim sancționator

(1) Constituie contravenții următoarele fapte:
a) neîndeplinirea obligației prevăzute la art. 3 alin. (1),
în condițiile stabilite potrivit art. 3 alin. (2);
b) neîndeplinirea obligației de informare prevăzute la
art. 3 alin. (3);
c) nerespectarea prevederilor art. 4 alin. (2) referitoare
la interdicția interceptării și supravegherii comunicărilor și
datelor de trafic aferente;
d) nerespectarea condițiilor prevăzute la art. 4 alin. (5);
e) nerespectarea prevederilor art. 5 referitoare la
prelucrarea datelor de trafic;
f) nerespectarea condițiilor de emitere a facturilor
stabilite potrivit art. 6;
g) încălcarea obligațiilor referitoare la disponibilitatea
mijloacelor de ascundere a identității sau de respingere a
apelurilor, precum și la informarea publicului, prevăzute la
art. 7;
h) nerespectarea prevederilor art. 8, referitoare la
prelucrarea datelor de localizare, altele decât datele de
trafic;
i) nerespectarea prevederilor art. 9, referitoare la
condițiile în care se poate deroga de la prevederile art. 7
sau 8;
j) încălcarea obligațiilor referitoare la posibilitatea de a
bloca redirecționarea automată a apelurilor, prevăzute la
art. 10;
k) neîndeplinirea obligațiilor referitoare la întocmirea
registrelor abonaților, prevăzute la art. 11;
l) nerespectarea prevederilor art. 12, referitoare la
comunicările nesolicitate.
(2) Contravențiile prevăzute la alin. (1) lit. a)—j) și l) se
sancționează cu amendă de la 50.000.000 lei la
1.000.000.000 lei, iar pentru societățile comerciale cu o

5

cifră de afaceri de peste 50.000.000.000 lei, prin derogare
de la dispozițiile Ordonanței Guvernului nr. 2/2001 privind
regimul juridic al contravențiilor, aprobată cu modificări și
completări prin Legea nr. 180/2002, cu modificările
ulterioare, cu amendă în cuantum de până la 2% din cifra
de afaceri.
(3) Contravenția prevăzută la alin. (1) lit k), precum și
contravenția prevăzută la alin. (1) lit. h), săvârșite prin
nerespectarea obligației prevăzute la art. 8 alin. (1) lit. b),
se sancționează cu amendă de la 300.000.000 lei la
1.000.000.000 lei, iar pentru societățile comerciale cu o
cifră de afaceri de peste 50.000.000.000 lei, prin derogare
de la dispozițiile Ordonanței Guvernului nr. 2/2001,
aprobată cu modificări și completări prin Legea
nr. 180/2002, cu modificările ulterioare, cu amendă în
cuantum de până la 2% din cifra de afaceri.
(4) Contravențiile prevăzute la alin. (1) lit. a), b), f), g)
și j) se constată de personalul de control împuternicit în
acest scop al ANRC, iar sancțiunile se aplică, prin rezoluție
scrisă, de către președintele ANRC.
(5) Constatarea contravențiilor prevăzute la alin. (1)
lit. c), d), e), h), i), k) și l) și aplicarea sancțiunilor se
efectuează de personalul de control împuternicit în acest
scop al Avocatului Poporului, în condițiile Legii
nr. 677/2001.
(6) În măsura în care prin prezenta lege nu se prevede
altfel, contravențiilor prevăzute la alin. (1) li se aplică
prevederile Ordonanței Guvernului nr. 2/2001, aprobată cu
modificări și completări prin Legea nr. 180/2002, cu
modificările ulterioare.
ARTICOLUL 14
Dispoziții tranzitorii și finale

(1) Prevederile art. 11 nu se aplică în cazul registrelor
abonaților întocmite sau comercializate în formă scrisă ori
în formă electronică accesibilă off-line înaintea intrării în
vigoare a prezentei legi.
(2) Pe data intrării în vigoare a prezentei legi se abrogă
Legea nr. 676/2001 privind prelucrarea datelor cu caracter
personal și protecția vieții private în sectorul
telecomunicațiilor, publicată în Monitorul Oficial al României,
Partea I, nr. 800 din 14 decembrie 2001, cu modificările
ulterioare.
ARTICOLUL 15
Transpunerea unor acte normative comunitare

Prezenta lege transpune Directiva 2002/58/CE a
Parlamentului European și a Consiliului privind prelucrarea
datelor cu caracter personal și protecția vieții private în
sectorul comunicațiilor electronice, publicată în Jurnalul
Oficial al Comunităților Europene nr. L 201 din 31 iulie
2002.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 17 noiembrie 2004.
Nr. 506.

6

MONITORUL OFICIAL AL ROMÂNIEI, PARTEA I, Nr. 1.101/25.XI.2004
PREȘEDINTELE ROMÂNIEI

DECRET
pentru promulgarea Legii privind prelucrarea datelor
cu caracter personal și protecția vieții private
în sectorul comunicațiilor electronice
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind prelucrarea datelor cu
caracter personal și protecția vieții private în sectorul comunicațiilor
electronice și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

ION ILIESCU
București, 15 noiembrie 2004.
Nr. 946.

PREȘEDINTELE ROMÂNIEI

DECRET
privind conferirea Semnului onorific În Serviciul Patriei
pentru ofițeri din Serviciul de Protecție și Pază
În temeiul prevederilor art. 94 lit. a) și ale art. 100 din Constituția României, republicată, precum și ale art. 4
alin. (1), ale art. 10 pct. 3 și ale art. 11 pct. IX.3 din Legea nr. 29/2000 privind sistemul național de decorații al
României, cu modificările ulterioare,
la propunerea directorului Serviciului de Protecție și Pază,
Președintele României

d e c r e t e a z ă:

Art. 1 — Pe data de 1 decembrie 2004 se conferă
Semnul onorific În Serviciul Patriei, pentru 15 ani de
activitate în domeniile apărării, ordinii publice și siguranței
naționale, pentru rezultate meritorii în îndeplinirea atribuțiilor
și în pregătirea profesională, ofițerilor prevăzuți în anexa
nr. 1*) la prezentul decret.
Art. 2. — Pe data de 1 decembrie 2004 se conferă
Semnul onorific În Serviciul Patriei, pentru 20 de ani de
activitate în domeniile apărării, ordinii publice și siguranței

naționale, pentru rezultate meritorii în îndeplinirea atribuțiilor
și în pregătirea profesională, ofițerilor prevăzuți în anexa
nr. 2*) la prezentul decret.
Art. 3. — Pe data de 1 decembrie 2004 se conferă
Semnul onorific În Serviciul Patriei, pentru 25 de ani de
activitate în domeniile apărării, ordinii publice și siguranței
naționale, pentru rezultate meritorii în îndeplinirea atribuțiilor
și în pregătirea profesională, ofițerilor prevăzuți în anexa
nr. 3*) la prezentul decret.

PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 25 octombrie 2004.
Nr. 834.
*) Anexele nr. 1—3 se comunică instituțiilor interesate.

MONITORUL OFICIAL AL ROMÂNIEI, PARTEA I, Nr. 1.101/25.XI.2004

7

PREȘEDINTELE ROMÂNIEI

DECRET
privind conferirea Semnului onorific În Serviciul Patriei
pentru maiștri militari și subofițeri din Serviciul de Protecție și Pază
În temeiul prevederilor art. 94 lit. a) și ale art. 100 din Constituția României, republicată, precum și ale art. 4
alin. (1), ale art. 10 pct. 4 și ale art. 11 pct. IX.4 din Legea nr. 29/2000 privind sistemul național de decorații al
României, cu modificările ulterioare,
la propunerea directorului Serviciului de Protecție și Pază,
Președintele României

d e c r e t e a z ă:

Art. 1. — Pe data de 1 decembrie 2004 se conferă
Semnul onorific În Serviciul Patriei, pentru 15 ani de
activitate în domeniile apărării, ordinii publice și siguranței
naționale, pentru rezultate meritorii în îndeplinirea atribuțiilor
și în pregătirea profesională, subofițerilor prevăzuți în anexa
nr. 1*) la prezentul decret.
Art. 2. — Pe data de 1 decembrie 2004 se conferă
Semnul onorific În Serviciul Patriei, pentru 20 de ani de
activitate în domeniile apărării, ordinii publice și siguranței

naționale, pentru rezultate meritorii în îndeplinirea atribuțiilor
și în pregătirea profesională, maiștrilor militari și subofițerilor
prevăzuți în anexa nr. 2*) la prezentul decret.
Art. 3. — Pe data de 1 decembrie 2004 se conferă
Semnul onorific În Serviciul Patriei, pentru 25 de ani de
activitate în domeniile apărării, ordinii publice și siguranței
naționale, pentru rezultate meritorii în îndeplinirea atribuțiilor
și în pregătirea profesională, maistrului militar și subofițerilor
prevăzuți în anexa nr. 3*) la prezentul decret.

PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 25 octombrie 2004.
Nr. 835.
*) Anexele nr. 1—3 se comunică instituțiilor interesate.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL SĂNĂTĂȚII

ORDIN
privind modificarea Metodologiei pentru desfășurarea concursului de rezidențiat în medicină,
medicină dentară și farmacie, sesiunea 19 decembrie 2004,
aprobată prin Ordinul ministrului sănătății nr. 758/2004, cu modificările ulterioare
Văzând Referatul Direcției resurse umane, formare profesională, concursuri și examene nr. O.B./13.499/2004,
în temeiul dispozițiilor înscrise în Hotărârea Guvernului nr. 743/2003 privind organizarea și funcționarea Ministerului
Sănătății, cu modificările și completările ulterioare,
ministrul sănătății emite următorul ordin:
Art. 1. — Metodologia pentru desfășurarea concursului
de rezidențiat în medicină, medicină dentară și farmacie,
sesiunea 19 decembrie 2004, aprobată prin Ordinul
ministrului sănătății nr. 758 din 14 iunie 2004, publicat în

Monitorul Oficial al României, Partea I, nr. 719 din
10 august 2004, modificat prin Ordinul ministrului sănătății
nr. 1.210/2004, publicat în Monitorul Oficial al României,

8

MONITORUL OFICIAL AL ROMÂNIEI, PARTEA I, Nr. 1.101/25.XI.2004

Partea I, nr. 901 din 4 octombrie 2004, se modifică conform
anexei care face parte integrantă din prezentul ordin.
Art. 2. — Direcția resurse umane, formare profesională,
concursuri și examene va duce la îndeplinire prevederile

prezentului ordin.
Art. 3. — Prezentul ordin se publică în Monitorul Oficial
al României, Partea I.

Ministrul sănătății,
Ovidiu Brînzan
București, 23 noiembrie 2004.
Nr. 1.538.

ANEXĂ

1. La capitolul I îDispoziții generale“, punctul 1 va avea următorul cuprins:
îMinisterul Sănătății organizează concurs național de intrare în rezidențiat de medicină,
medicină dentară și farmacie la data de 19 decembrie 2004. Concursul se va desfășura în
următoarele centre universitare:
— Centrul Universitar București
— grupa specialităților chirurgicale și grupa
medicină dentară
— Centrul Universitar Cluj-Napoca
— grupa specialităților medicale
— Centrul Universitar Craiova
— grupa medicină de familie
— Centrul Universitar Târgu Mureș
— grupa farmacie
— Centrul Universitar Timișoara
— grupa medicină de laborator“
2. În tot cuprinsul textului Metodologiei pentru desfășurarea concursului de rezidențiat în
medicină, medicină dentară și farmacie, sesiunea 19 decembrie 2004, referirile la Centrul
Universitar Iași se anulează.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.101/25.XI.2004 conține 8 pagini.

Prețul de vânzare 9.500 lei

ISSN 1453—4495

