Anul 172 (XVI) — Nr. 1.223

PARTEA

I

LEGI, DECRETE, HOTĂRÂRI ȘI ALTE ACTE

Luni, 20 decembrie 2004

SUMAR
Nr.

Pagina
LEGI ȘI DECRETE

Pagina

1–2

1.117. — Decret privind promulgarea Legii pentru
modificarea și completarea Codului de procedură
penală.........................................................................

2

578. — Lege privind acordarea unui ajutor lunar pentru
soțul supraviețuitor ....................................................

3

1.119. — Decret pentru promulgarea Legii privind
acordarea unui ajutor lunar pentru soțul
supraviețuitor..............................................................

4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.619/599. — Ordin al ministrului sănătății și al
președintelui Casei Naționale de Asigurări de
Sănătate privind aprobarea Planului acțiunilor

ȘI

majore pentru implementarea finanțării bazate pe
caz în spitalele din România, în perioada
2004—2005................................................................

4–6

1.623. — Ordin al ministrului sănătății pentru modificarea
și completarea Ordinului ministrului sănătății și
familiei nr. 29/2003 privind introducerea colectării
electronice a Setului minim de date la nivel de
pacient (SMDP) în spitalele din România...............

6–7

1.624. — Ordin al ministrului sănătății privind
introducerea Listei tabelare a procedurilor din
Clasificarea Internațională a Maladiilor, varianta
australiană, CIM-10-AM v.3, în spitalele și
unitățile ambulatorii de specialitate din România ...

7

1.625. — Ordin al ministrului sănătății privind Studiul de
evaluare a costurilor la nivel de pacient în spitale
finanțate pe bază de caz rezolvat...........................

576. — Lege pentru modificarea și completarea Codului
de procedură penală.................................................

LEGI

Nr.

7–8

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Codului de procedură penală
Parlamentul României adoptă prezenta lege.
Art. I. — Codul de procedură penală, republicat în
Monitorul Oficial al României, Partea I, nr. 78 din 30 aprilie
1997, cu modificările și completările ulterioare, se modifică
și se completează după cum urmează:
1. Punctul 4 al articolului 29 se abrogă.

2. Alineatul 2 al articolului 311 va avea următorul
cuprins:
îHotărârea prin care instanța se pronunță asupra
apelului, recursului, recursului în interesul legii, precum și
hotărârea pronunțată de instanța de recurs în rejudecarea
cauzei se numește decizie.“

2

MONITORUL OFICIAL AL ROMÂNIEI, PARTEA I, Nr. 1.223/20.XII.2004

3. După articolul 408 se introduce articolul 4081 cu următorul cuprins:
îRevizuirea în cazul
Art. 408 1 . — Hotărârile definitive pronunțate în cauzele în care Curtea Europeană a
hotărârilor Curții
Drepturilor Omului a constatat o încălcare a unui drept prevăzut de Convenția europeană
Europene
pentru apărarea drepturilor omului și a libertăților fundamentale pot fi supuse revizuirii.
a Drepturilor Omului
Pot cere revizuirea:
a) persoana al cărei drept a fost încălcat;
b) soțul și rudele apropiate ale condamnatului, chiar și după moartea acestuia;
c) procurorul, din oficiu.
Instanța competentă să judece cererea de revizuire este instanța care a judecat cauza în primă instanță.
Cererea de revizuire se poate face în termen de un an de la data publicării hotărârii Curții
Europene a Drepturilor Omului în Monitorul Oficial al României, Partea I.
După sesizare, instanța poate dispune, din oficiu, la propunerea procurorului sau la cererea
părții, suspendarea executării hotărârii atacate și poate reveni asupra suspendării acordate.
La judecarea cererii de revizuire părțile se citează.
Părțile prezente la judecarea cererii de revizuire au dreptul la cuvânt, chiar dacă nu au fost
citate.
Dispozițiile art. 402 se aplică în mod corespunzător.
Participarea procurorului este obligatorie.
Soluțiile instanței de revizuire sunt cele prevăzute la art. 406 alin. 1, 3 și 4, care se aplică
în mod corespunzător.
Instanța nu va putea obliga statul la plata unor despăgubiri care au fost acordate de Curtea
Europeană a Drepturilor Omului și încasate de victima încălcării unui drept prevăzut de
Convenția europeană pentru apărarea drepturilor omului și a libertăților fundamentale. Statul are
acțiune în regres împotriva aceluia care, cu rea-credință sau din gravă neglijență, a provocat
situația generatoare de daune.
Hotărârile instanței de revizuire sunt supuse acelorași căi de atac ca și hotărârile la care se
referă revizuirea.“
4. Denumirea secțiunii III din capitolul IV al titlului II va avea următorul cuprins:
îSECȚIUNEA III
Recursul în interesul legii“

409—4141

5. Articolele
se abrogă.
Art. II. — Cauzele privind recursurile în anulare declarate până la data intrării în vigoare a prezentei legi vor
continua să fie judecate de Înalta Curte de Casație și Justiție, potrivit dispozițiilor în vigoare la data declarării recursurilor
în anulare.
Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 14 decembrie 2004.
Nr. 576.
PREȘEDINTELE ROMÂNIEI

DECRET
privind promulgarea Legii pentru modificarea și completarea
Codului de procedură penală
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea și completarea
Codului de procedură penală și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 10 decembrie 2004.
Nr. 1.117.

MONITORUL OFICIAL AL ROMÂNIEI, PARTEA I, Nr. 1.223/20.XII.2004

3

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind acordarea unui ajutor lunar pentru soțul supraviețuitor
Parlamentul României adoptă prezenta lege.
Art. 1. — (1) Soțul supraviețuitor al unei persoane care
la data decesului avea calitatea de pensionar în sistemul
public de pensii și alte drepturi de asigurări sociale, în
fostul sistem al asigurărilor sociale de stat sau în fostul
sistem al asigurărilor sociale pentru agricultori beneficiază,
la cerere, în condițiile prezentei legi, de un ajutor lunar de
25% din nivelul pensiei soțului decedat.
(2) Soțul supraviețuitor, în înțelesul prezentei legi, este
pensionarul din sistemul public care nu s-a recăsătorit după
decesul soțului, iar durata căsătoriei cu acesta a fost de
cel puțin 15 ani. În cazul în care durata căsătoriei a fost
mai mică de 15 ani, dar de cel puțin 10 ani, ajutorul lunar
prevăzut la alin. (1) se diminuează proporțional.
(3) Ajutorul lunar prevăzut la alin. (1) se acordă soțului
supraviețuitor care are îndeplinită vârsta standard de
pensionare prevăzută în anexa nr. 3 la Legea nr. 19/2000
privind sistemul public de pensii și alte drepturi de asigurări
sociale, cu modificările și completările ulterioare.
(4) În cazul beneficiarilor de drepturi de pensie stabilite
potrivit prevederilor Legii nr. 19/2000, cu modificările și
completările ulterioare, sau provenite din fostul sistem al
asigurărilor sociale de stat, ajutorul lunar prevăzut la alin. (1)
se acordă soțului supraviețuitor a cărui pensie, la data
solicitării dreptului, se situează sub nivelul pensiei medii
anuale prognozate pentru aceste categorii de pensionari.
(5) În cazul persoanelor cu drepturi de pensie stabilite
în fostul sistem de asigurări sociale pentru agricultori,
ajutorul lunar prevăzut la alin. (1) se acordă soțului
supraviețuitor a cărui pensie, la data solicitării dreptului, se
situează sub nivelul pensiei medii anuale prognozate pentru
această categorie de pensionari.
(6) În situația soțului supraviețuitor cu drepturi de pensie
stabilite atât în fostul sistem al asigurărilor sociale de stat,
cât și în fostul sistem de asigurări sociale pentru agricultori,
ajutorul lunar prevăzut la alin. (1) se acordă dacă, la data
solicitării dreptului, suma pensiilor obținute din ambele
sisteme se situează sub nivelul pensiei medii anuale
prognozate, prevăzută la alin. (4).
Art. 2. — (1) Punctajul mediu anual aferent ajutorului
lunar prevăzut la art. 1 reprezintă 25% din punctajul mediu
anual corespunzător pensiei din sistemul public aflate în
plată sau cuvenite soțului decedat la data decesului.
(2) Sunt exceptate de la prevederile alin. (1) persoanele
care la data intrării în vigoare a prezentei legi au deja
calitatea de soț supraviețuitor.
(3) Pentru persoanele prevăzute la alin. (2), ai căror soți
decedați au avut pensii stabilite potrivit prevederilor Legii
nr. 19/2000, cu modificările și completările ulterioare, sau
stabilite în fostul sistem al asigurărilor sociale de stat,
punctajul mediu anual pe baza căruia se stabilește ajutorul

lunar prevăzut la art. 1 reprezintă 25% din punctajul mediu
anual aferent pensiei medii anuale, prognozată pentru acest
sistem, în primul an de aplicare a legii.
(4) Pentru persoanele prevăzute la alin. (2), ai căror soți
decedați au avut pensii stabilite în fostul sistem de
asigurări sociale pentru agricultori, punctajul mediu anual pe
baza căruia se stabilește ajutorul lunar prevăzut la art. 1
reprezintă 25% din punctajul mediu anual aferent pensiei
medii anuale, prognozată pentru acest sistem, în primul an
de aplicare a legii.
(5) În situația în care soțul decedat a beneficiat de
pensii stabilite atât în fostul sistem al asigurărilor sociale de
stat, cât și în fostul sistem de asigurări sociale pentru
agricultori, soțul supraviețuitor beneficiază de un singur
ajutor lunar, stabilit în funcție de pensia cea mai
avantajoasă.
Art. 3. — În cazul în care durata căsătoriei a fost mai
mică de 15 ani, dar de cel puțin 10 ani, punctajul mediu
anual aferent ajutorului lunar pentru soțul supraviețuitor se
diminuează cu 0,5% pentru fiecare lună, respectiv cu 6,0%
pentru fiecare an de căsătorie în minus.
Art. 4. — Cuantumul ajutorului lunar pentru soțul
supraviețuitor se stabilește prin înmulțirea punctajului mediu
anual, determinat conform prevederilor art. 2, cu valoarea
unui punct de pensie, stabilită potrivit legii.
Art. 5. — Cuantumurile pensiilor medii anuale
prognozate, prevăzute la art. 1 și 2, se aprobă anual prin
legea bugetului asigurărilor sociale de stat.
Art. 6. — (1) Ajutorul lunar prevăzut la art. 1 se
stabilește prin decizie emisă de casa teritorială de pensii în
termen de 30 de zile de la data depunerii cererii.
(2) Ajutorul lunar prevăzut la art. 1 se acordă și se
plătește de către casele teritoriale de pensii începând cu
data de întâi a lunii următoare depunerii cererii.
(3) Prevederile referitoare la stabilirea, plata pensiilor,
răspunderea juridică și jurisdicția din domeniul pensiilor din
sistemul public de pensii și alte drepturi de asigurări
sociale se aplică în mod corespunzător și ajutorului stabilit
în condițiile prezentei legi.
Art. 7. — Ajutorul lunar prevăzut de prezenta lege se
suportă de la bugetul de stat prin bugetul Ministerului
Muncii, Solidarității Sociale și Familiei.
Art. 8. — În aplicarea prevederilor prezentei legi
Ministerul Muncii, Solidarității Sociale și Familiei va elabora
norme metodologice care vor fi aprobate prin hotărâre a
Guvernului.
Art. 9. — Prevederile prezentei legi intră în vigoare
după finalizarea operațiunilor de recalculare a pensiilor din
sistemul public, la o dată stabilită prin hotărâre a
Guvernului.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 14 decembrie 2004.
Nr. 578.

4

MONITORUL OFICIAL AL ROMÂNIEI, PARTEA I, Nr. 1.223/20.XII.2004
PREȘEDINTELE ROMÂNIEI

DECRET
pentru promulgarea Legii privind acordarea unui ajutor lunar
pentru soțul supraviețuitor
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea privind acordarea unui ajutor lunar
pentru soțul supraviețuitor și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

ION ILIESCU
București, 10 decembrie 2004.
Nr. 1.119.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII
Nr. 1.619 din 9 decembrie 2004

CASA NAȚIONALĂ DE ASIGURĂRI DE SĂNĂTATE
Nr. 599 din 9 decembrie 2004

ORDIN
privind aprobarea Planului acțiunilor majore pentru implementarea finanțării bazate pe caz
în spitalele din România, în perioada 2004—2005
În temeiul dispozițiilor Hotărârii Guvernului nr. 743/2003 privind organizarea și funcționarea Ministerului Sănătății,
cu modificările și completările ulterioare, și ale Ordonanței de urgență a Guvernului nr. 150/2002 privind organizarea și
funcționarea sistemului de asigurări sociale de sănătate, cu modificările și completările ulterioare,
având în vedere prevederile Hotărârii Guvernului nr. 1.088/2004 pentru aprobarea Strategiei naționale privind
serviciile de sănătate și a Planului de acțiune pentru reforma sectorului de sănătate, ale Hotărârii Guvernului nr. 826/2002
pentru aprobarea Strategiei naționale privind reforma în unitățile sanitare cu paturi și ale Hotărârii Guvernului
nr. 1.329/2002 privind înființarea, organizarea și funcționarea Institutului Național de Cercetare-Dezvoltare în Sănătate
București,
văzând Referatul de aprobare al secretarului general al Ministerului Sănătății și al directorului general al Casei
Naționale de Asigurări de Sănătate nr. OB 14.145/DG 3.352/2004,
ministrul sănătății și președintele Casei Naționale de Asigurări de Sănătate emit următorul ordin:
Art. 1. — Se aprobă Planul acțiunilor majore pentru
implementarea finanțării bazate pe caz în spitalele din
România, în perioada 2004—2005, conform anexei care
face parte integrantă din prezentul ordin.
Art. 2. — Instituțiile implicate în implementarea finanțării
bazate pe caz în spitalele din România, direcțiile din cadrul
Ministerului Sănătății, Institutul Național de CercetareDezvoltare în Sănătate București, Centrul de Statistică
Ministrul sănătății,
Ovidiu Brînzan

Sanitară și Documentare Medicală București, direcțiile de
sănătate publică județene și a municipiului București, Casa
Națională de Asigurări de Sănătate, casele de asigurări de
sănătate și spitalele vor lua măsurile necesare pentru a
duce la îndeplinire prevederile planului prevăzut la art. 1 și
vor emite reglementările necesare.
Art. 3. — Prezentul ordin va fi publicat în Monitorul
Oficial al României, Partea I.
Președintele Casei Naționale de Asigurări de Sănătate,
Cristian Celea
ANEXĂ

PLANUL

acțiunilor majore pentru implementarea finanțării bazate pe caz în spitalele din România,
în perioada 2004—2005
1. Emiterea unui ordin al ministrului sănătății de
completare a Ordinului ministrului sănătății și familiei
nr. 29/2003 privind introducerea colectării electronice a Setului
minim de date la nivel de pacient (SMDP) în spitalele din
România, având în vedere cerințe informaționale impuse de
noile reglementări privind sistemul de asigurări de sănătate,

noul sistem de codificare a procedurilor medicale și
introducerea semnăturii electronice în spitale
Termen limită: 31 decembrie 2004
Responsabil: Ministerul Sănătății, Institutul Național de
Cercetare-Dezvoltare în Sănătate București, Centrul de
Statistică Sanitară și Documentare Medicală București

MONITORUL OFICIAL AL ROMÂNIEI, PARTEA I, Nr. 1.223/20.XII.2004
Rezultate așteptate: ordin al ministrului sănătății privind
redefinirea Setului minim de date la nivel de pacient
(SMDP) și posibilitatea utilizării semnăturii electronice
pentru fluxurile de date ce privesc SMDP
2. Elaborarea unui ordin al ministrului sănătății privind
instituirea unui studiu de evaluare a costurilor principalelor
tipuri de pacienți externați din spitale, pentru îmbunătățirea
sistemului de clasificare în grupe de diagnostice și a
mecanismului de finanțare bazată pe caz
Termen limită: 31 decembrie 2004
Responsabil: Ministerul Sănătății, Casa Națională de
Asigurări de Sănătate, Institutul Național de CercetareDezvoltare în Sănătate București
Rezultate așteptate: ordin al ministrului sănătății privind
instituirea unui studiu de evaluare a costurilor principalelor
tipuri de pacienți
3. Emiterea unui ordin al ministrului sănătății privind
introducerea începând cu 1 ianuarie 2005 a codificării
procedurilor medicale folosind Clasificarea Internațională a
Maladiilor, varianta 10 cu modificările australiene (CIM-10AM, v3.0), la toate spitalele din România
Termen limită: 31 decembrie 2004
Responsabil: Ministerul Sănătății, Centrul de Statistică
Sanitară și Documentare Medicală București, Institutul
Național de Cercetare-Dezvoltare în Sănătate București
Rezultate așteptate: definitivarea cadrului legal privind
introducerea unui nou sistem de clasificare a procedurilor
medicale în România
4. Realizarea unor materiale scrise și pe suport
magnetic privind noul sistem de clasificare a procedurilor
CIM-10-AM, distribuirea lor către direcțiile județene de
sănătate publică și spitale și pregătirea direcțiilor județene
de sănătate publică și a spitalelor pentru utilizarea noului
sistem de codificare a procedurilor medicale
Termen limită: 31 martie 2005
Responsabil: Ministerul Sănătății, Centrul de Statistică
Sanitară și Documentare Medicală București, Institutul
Național de Cercetare-Dezvoltare în Sănătate București și
direcțiile de sănătate publică județene
Rezultate așteptate: tipărirea manualelor și realizarea de
CD-uri privind noul sistem de codificare a procedurilor,
instruirea centrală a direcțiilor de sănătate publică privind
codificarea procedurilor medicale și instruirea locală de
către direcțiile de sănătate publică a spitalelor privind
codificarea procedurilor medicale folosind ICD-10-AM
5. Elaborarea cadrului legal privind utilizarea de către
Casa Națională de Asigurări de Sănătate a datelor clinice
la nivel de pacient colectate de către Institutul Național de
Cercetare-Dezvoltare în Sănătate București, în vederea
contractării și decontării serviciilor spitalicești acordate
pacienților spitalizați
Termen limită: 31 decembrie 2004
Responsabil: Ministerul Sănătății, Casa Națională de
Asigurări de Sănătate
Rezultate așteptate: menționarea în cadrul contractuluicadru și al normelor de aplicare pentru anul 2005 că
datele clinice la nivel de pacient colectate de către
Institutul Național de Cercetare-Dezvoltare în Sănătate
București stau la baza contractării și decontării serviciilor
spitalicești de către casele de asigurări de sănătate
6. Elaborarea reglementărilor pentru extinderea finanțării
bazate pe caz în spitalele din România, pentru anul 2005,
de la cele 185 de spitale finanțate în acest mod în anul
2004 la toate spitalele ce furnizează îngrijiri pentru afecțiuni
acute, cu excepția spitalelor comunale și a centrelor de
sănătate

5

Termen limită: finalizarea contractului-cadru și a
normelor de aplicare pentru anul 2005
Responsabil: Ministerul Sănătății, Casa Națională de
Asigurări de Sănătate
Rezultate așteptate: contractul-cadru și normele de
aplicare pentru anul 2005 cu prevederi explicite privind
extinderea finanțării bazate pe caz
7. Elaborarea reglementărilor pentru introducerea unor
mecanisme de ajustare a finanțării bazate pe caz pentru
cazurile ce necesită consumuri foarte mari sau foarte mici
de resurse
Termen limită: finalizarea contractului-cadru și a
normelor de aplicare pentru anul 2005
Responsabil: Ministerul Sănătății, Casa Națională de
Asigurări de Sănătate
Rezultate așteptate: contractul-cadru și normele de
aplicare pentru anul 2005 cu prevederi explicite privind
introducerea unor mecanisme de ajustare a finanțării
bazate pe caz pentru cazurile ce necesită consumuri foarte
mari sau foarte mici de resurse
8. Elaborarea unui ordin al ministrului sănătății privind
definirea sistemului informațional aferent spitalizării de zi și
a Setului minim de date la nivel de pacient aferent
spitalizării de zi (SMDPSZ), care va fi colectat sub formă
electronică
Termen limită: 31 decembrie 2005
Responsabil: Ministerul Sănătății, Casa Națională de
Asigurări de Sănătate, Centrul de Statistică Sanitară și
Documentare Medicală București, Institutul Național de
Cercetare-Dezvoltare în Sănătate București
Rezultate așteptate: ordin al ministrului sănătății privind
sistemul informațional aferent spitalizării de zi
9. Comunicarea instituțiilor centrale și locale cu spitalele,
monitorizarea și sprijinirea introducerii și utilizării:
a) procedurilor medicale folosind CIM-10-AM;
b) semnăturii electronice pentru fluxurile de date legate
de raportarea SMDP
Termen limită: continuu în 2005
Responsabil: Ministerul Sănătății și direcțiile de sănătate
publică județene
Rezultate așteptate: sprijinirea spitalelor pentru utilizarea
noii codificări a procedurilor medicale CIM-10-AM și pentru
introducerea semnăturii electronice
10. Elaborarea unui sistem de monitorizare continuă a
calității datelor înregistrate pentru pacienții spitalizați și a
concordanței acestor date cu activitățile clinice la nivelul
spitalului
Termen limită: continuu în 2005
Responsabil: Ministerul Sănătății, Casa Națională de
Asigurări de Sănătate, Centrul de Statistică Sanitară și
Documentare Medicală București, Institutul Național de
Cercetare-Dezvoltare în Sănătate București
Rezultate așteptate: funcționarea unui sistem de
monitorizare a datelor clinice înregistrate pentru pacienții
spitalizați în vederea prevenirii greșelilor de raportare
11. Dezvoltarea unei structuri naționale de monitorizare
a calității serviciilor spitalicești din România
Termen limită: 31 decembrie 2005
Responsabil: Ministerul Sănătății, Casa Națională de
Asigurări de Sănătate, Colegiul Medicilor din România
Rezultate așteptate: definirea rolului și responsabilităților
în funcționarea unei structuri naționale de monitorizare a
calității serviciilor spitalicești din România
12. Elaborarea metodelor de plată a serviciilor medicale
spitalicești din România (inclusiv prin mecanismul de plată

6

MONITORUL OFICIAL AL ROMÂNIEI, PARTEA I, Nr. 1.223/20.XII.2004

pe caz rezolvat) în cadrul contractului-cadru pe anul 2006
și integrarea acestor metode de finanțare cu celelalte
aspecte ale reformei în sănătate
Termen limită: 31 octombrie 2005

Responsabil: Ministerul Sănătății, Casa Națională de
Asigurări de Sănătate
Rezultate așteptate: contractul-cadru pe anul 2006 cu
prevederi explicite privind mecanismele de finanțare a
spitalelor, inclusiv finanțarea bazată pe caz în toate
spitalele (secțiile) de îngrijiri pentru afecțiuni acute.

MINISTERUL SĂNĂTĂȚII

ORDIN
pentru modificarea și completarea Ordinului ministrului sănătății și familiei nr. 29/2003
privind introducerea colectării electronice a Setului minim de date la nivel de pacient (SMDP)
în spitalele din România
În temeiul dispozițiilor Hotărârii Guvernului nr. 743/2003 privind organizarea și funcționarea Ministerului Sănătății,
cu modificările și completările ulterioare,
având în vedere prevederile Hotărârii Guvernului nr. 1.088/2004 pentru aprobarea Strategiei naționale privind
serviciile de sănătate și a Planului de acțiune pentru reforma sectorului de sănătate și ale Hotărârii Guvernului
nr. 826/2002 pentru aprobarea Strategiei naționale privind reforma în unitățile sanitare cu paturi,
văzând referatul Centrului de Statistică Sanitară și Documentare Medicală București și al Institutului Național de
Cercetare-Dezvoltare în Sănătate București nr. OB 14.159/2004,
ministrul sănătății emite următorul ordin:
Art. I. — Ordinul ministrului sănătății și familiei
nr. 29/2003 privind introducerea colectării electronice a
Setului minim de date la nivel de pacient (SMDP) în
spitalele din România, publicat în Monitorul Oficial al
României, Partea I, nr. 104 din 19 februarie 2003, se
modifică și se completează după cum urmează:
1. Articolul 2 va avea următorul cuprins:
îArt. 2. — Datele clinice la nivel de pacient se culeg
din foaia de observație clinică generală, introdusă în
sistemul informațional al spitalului prin Ordinul ministrului
sănătății și familiei nr. 798/2002, cu modificările și
completările ulterioare, și formează Setul minim de date la
nivel de pacient (SMDP), prezentat în anexa nr. 1.“
2. Articolul 8 va avea următorul cuprins:
îArt. 8. — Toate datele confidențiale la nivel de pacient
colectate de spital (codul numeric personal al pacientului,
precum și codurile de parafă ale medicilor curant și
operator) vor fi criptate în momentul transmiterii, conform
reglementărilor legale în vigoare.“

3. Anexa nr. 1 se înlocuiește cu anexa la prezentul
ordin.
4. La anexa nr. 2, punctele 5 și 6 din secțiunea
îSpitalele“ vor avea următorul cuprins:
î5. Transmiterea lunară a datelor colectate la nivel de
pacient, exclusiv în formatul impus de aplicația «DRG
Național», versiunea în vigoare, însoțite de un fișier
centralizator privind numărul total al cazurilor transmise
pentru fiecare secție, la Institutul Național de CercetareDezvoltare în Sănătate București, precum și la direcțiile de
sănătate publică județene.
6. Transmiterea prin e-mail sau prin alte mijloace
electronice, inclusiv prin utilizarea semnăturii electronice,
până la data de 5 a lunii în curs, a datelor menționate la
pct. 5, colectate în luna precedentă“.
Art. II. — Prezentul ordin se publică în Monitorul Oficial
al României, Partea I.

Ministrul sănătății,
Ovidiu Brînzan
București, 9 decembrie 2004.
Nr. 1.623.
ANEXĂ
DATELE

din foaia de observație clinică generală care formează Setul minim de date la nivel de pacient (SMDP)
1.
2.
3.
4.
5.
6.
7.
8.
9.
10.

Codul de identificare a cazului externat
Codul de identificare a spitalului
Codul de identificare a secției
Numărul foii de observație clinică generală
Numele pacientului
Prenumele pacientului
Localitatea pacientului
Județul pacientului
Data nașterii
Sexul

11.
12.
13.
14.
15.
16.
17.
18.
19.
20.

Codul numeric personal
Tipul asigurării de sănătate
Casa de asigurări de sănătate
Data internării
Ora internării
Tipul internării
Diagnostic la internare
Data externării
Ora externării
Tipul externării

MONITORUL OFICIAL AL ROMÂNIEI, PARTEA I, Nr. 1.223/20.XII.2004
21. Starea la externare
22. Diagnosticul principal și diagnosticele secundare la
externare
23. Intervenția chirurgicală principală efectuată
24. Data intervenției chirurgicale principale
25. Alte proceduri: intervenții chirurgicale, explorări
funcționale, investigații radiologice etc., precum și numărul
acestora

7

26. Greutatea la naștere (doar pentru nou-născuți)
27. Transferurile intraspitalicești (secția; data)
28. Codul de parafă al medicului curant
29. Codul de parafă al medicului operator
30. Situații speciale (suspiciune de accident de muncă,
suspiciune de boală profesională, accident rutier, vătămare
corporală)

MINISTERUL SĂNĂTĂȚII

ORDIN
privind introducerea Listei tabelare a procedurilor din Clasificarea Internațională
a Maladiilor, varianta australiană, CIM-10-AM v.3, în spitalele și unitățile ambulatorii
de specialitate din România
Având în vedere prevederile Legii nr. 100/1998 privind asistența de sănătate publică, cu modificările ulterioare,
în temeiul Hotărârii Guvernului nr. 743/2003 privind organizarea și funcționarea Ministerului Sănătății, cu
modificările și completările ulterioare,
văzând Referatul Centrului de Statistică Sanitară și Documentare Medicală București și al Institutului Național de
Cercetare-Dezvoltare în Sănătate București nr. OB 14.157/2004,
ministrul sănătății emite următorul ordin:
Art. 1. — Se aprobă Lista tabelară a procedurilor din
Clasificarea Internațională a Maladiilor, varianta australiană,
CIM-10-AM v.3, care intră în vigoare la data de 1 ianuarie 2005
în toate spitalele și unitățile ambulatorii de specialitate din
România.
Art. 2. — (1) Centrul de Statistică Sanitară și
Documentare Medicală București va asigura tipărirea și
difuzarea, inclusiv în format electronic, către direcțiile de
sănătate publică județene și a municipiului București,
precum și către structurile similare din ministerele și
instituțiile centrale cu rețea sanitară proprie a Listei tabelare
a procedurilor din Clasificarea Internațională a Maladiilor,
varianta australiană, CIM-10-AM v.3.

(2) Direcțiile de sănătate publică județene și a
municipiului București, precum și structurile similare din
ministerele și instituțiile centrale cu rețea sanitară proprie
vor asigura difuzarea Listei tabelare a procedurilor din
Clasificarea Internațională a Maladiilor, varianta australiană,
CIM-10-AM v.3, la nivelul spitalelor și al unităților
ambulatorii de specialitate din subordine.
Art. 3. — Direcțiile din Ministerul Sănătății, Centrul de
Statistică Sanitară și Documentare Medicală București,
direcțiile de sănătate publică județene și a municipiului
București, spitalele și unitățile ambulatorii de specialitate vor
duce la îndeplinire prezentul ordin.
Art. 4. — Prezentul ordin va fi publicat în Monitorul
Oficial al României, Partea I.

Ministrul sănătății,
Ovidiu Brînzan
București, 9 decembrie 2004.
Nr. 1.624.
MINISTERUL SĂNĂTĂȚII

ORDIN
privind Studiul de evaluare a costurilor la nivel de pacient în spitale finanțate
pe bază de caz rezolvat
În temeiul Hotărârii Guvernului nr. 743/2003 privind organizarea și funcționarea Ministerului Sănătății, cu
modificările și completările ulterioare,
având în vedere prevederile Hotărârii Guvernului nr. 1.088/2004 pentru aprobarea Strategiei naționale privind
serviciile de sănătate și a Planului de acțiune pentru reforma sectorului de sănătate și ale Hotărârii Guvernului
nr. 826/2002 pentru aprobarea Strategiei naționale privind reforma în unitățile sanitare cu paturi,
văzând Referatul de aprobare al Direcției generale buget și achiziții nr. OB 14.158/2004,
ministrul sănătății emite următorul ordin:
Art. 1. — În vederea îmbunătățirii și adaptării sistemului
de finanțare a spitalelor pe bază de caz rezolvat la

particularitățile patologiei și practicii medicale din unitățile
sanitare cu paturi, începând cu anul 2005 se aprobă

8

MONITORUL OFICIAL AL ROMÂNIEI, PARTEA I, Nr. 1.223/20.XII.2004

aplicarea în mod experimental în cadrul unui număr limitat
de spitale a Studiului de evaluare a costurilor la nivel de
pacient în spitale finanțate pe bază de caz rezolvat,
denumit în continuare Studiul de evaluare.
Art. 2. — (1) În Studiul de evaluare vor fi cuprinse
spitale de diverse tipuri, la nivelul cărora se conduce în
prezent evidența costurilor și care își manifestă
disponibilitatea de a participa la acest studiu.
(2) În anul 2005 numărul maxim al spitalelor care pot
intra în Studiul de evaluare nu poate depăși 20.
Art. 3. — Studiul de evaluare se derulează pe o
perioadă de 2 ani, urmărindu-se atingerea obiectivului final
al proiectului, și anume calcularea, la sfârșitul anului 2006,
a unor costuri medii și valori relative românești pentru
principalele grupe de diagnostice. Activitățile principale ce
se vor desfășura constau în:
— în anul 2005 — selectarea, evaluarea și pregătirea
spitalelor care să colecteze costuri la nivel de pacient,
urmărindu-se acoperirea principalelor grupe de diagnostice
din spitale, elaborarea cadrului legislativ privind colectarea
datelor de cost la nivel de pacient, culegerea datelor de
costuri la nivel de pacient, definitivarea metodologiei de
calcul al costurilor și analiza trimestrială a rezultatelor;
— în anul 2006 — continuarea activității de colectare a
datelor de costuri la nivel de pacient, corelarea acestor
date de costuri cu datele clinice la nivel de pacient,
analiza datelor, calcularea costurilor medii pe grupe de
diagnostice (DRG) și calcularea valorilor relative românești
pentru principalele grupe de diagnostice.
Art. 4. — Rezultatele finale ale Studiului de evaluare la
finele anului 2006 vor sta la baza strategiei de finanțare
bazată pe caz rezolvat pentru anul 2007.
Art. 5. — Studiul de evaluare face obiectul unui
subprogram de sănătate din cadrul PN 4 — Program de
administrație sanitară și politici de sănătate al Ministerului
Sănătății, coordonat de Direcția generală buget și achiziții.
Art. 6. — Coordonarea Studiului de evaluare, pe
perioada derulării acestuia, se face de un comitet strategic
format din reprezentanți ai Ministerului Sănătății, Casei
Naționale de Asigurări de Sănătate, Institutului Național de

Cercetare-Dezvoltare în Sănătate București și ai spitalelor
nominalizate în studiu.
Art. 7. — Instituțiile implicate în aplicarea Studiului de
evaluare sunt:
— Ministerul Sănătății;
— Casa Națională de Asigurări de Sănătate;
— Institutul Național de Cercetare-Dezvoltare în
Sănătate București;
— spitalele nominalizate pentru participarea la acesta.
Ministerul Sănătății asigură coordonarea, finanțarea și
monitorizarea Studiului de evaluare pe baza contractului
încheiat cu Institutul Național de Cercetare-Dezvoltare în
Sănătate București și a necesarului stabilit pentru
implementarea în spitalele nominalizate a activităților
prevăzute la art. 3.
Institutul Național de Cercetare-Dezvoltare în Sănătate
București elaborează planul de acțiuni pentru realizarea
Studiului de evaluare și participă la implementarea acestui
studiu (asigurând colectarea centrală a datelor de costuri la
nivel de pacient, analiza acestora și generarea rapoartelor
de studiu, sprijinirea și monitorizarea activității spitalelor
implicate în Studiul de evaluare).
Casa Națională de Asigurări de Sănătate asigură
colectarea datelor de costuri la nivel de secție prin aplicația
îExbuget“, furnizează aceste date Studiului de evaluare și
participă alături de celelalte instituții la implementarea
acestuia și la utilizarea rezultatelor.
Spitalele nominalizate pentru participarea la Studiul de
evaluare colectează, conform metodologiei aprobate, datele
de costuri la nivel de pacient, furnizează aceste date
Institutului Național de Cercetare-Dezvoltare în Sănătate
București în formatul stabilit și asigură continuitatea
activităților necesare implementării Studiului de evaluare.
Art. 8. — Reglementările necesare desfășurării Studiului
de evaluare se aprobă prin ordin al ministrului sănătății.
Art. 9. — Ministerul Sănătății, Institutul Național de
Cercetare-Dezvoltare în Sănătate București, Casa Națională
de Asigurări de Sănătate și spitalele nominalizate vor duce
la îndeplinire prezentul ordin.
Art. 10. — Prezentul ordin va fi publicat în Monitorul
Oficial al României, Partea I.

Ministrul sănătății,
Ovidiu Brînzan
București, 9 decembrie 2004.
Nr. 1.625.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.223/20.XII.2004 conține 8 pagini.

Prețul de vânzare 9.500 lei

ISSN 1453—4495

