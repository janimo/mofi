Anul 172 (XVI) — Nr. 1.131

PARTEA

I

LEGI, DECRETE, HOTĂRÂRI ȘI ALTE ACTE

Marți, 30 noiembrie 2004

SUMAR
Nr.

Pagina
DECRETE

976. — Decret privind conferirea Ordinului Virtutea
Militară în grad de Cavaler ......................................

2

981. — Decret privind conferirea unor ordine ................

2–3

982. — Decret privind conferirea Ordinului național
Steaua României în grad de Cavaler ......................

3

1.009. — Decret pentru supunerea spre ratificare
Parlamentului a Convenției privind Institutul
Forestier European, adoptată la Joensuu,
Finlanda, la 28 august 2003....................................

3

1.010. — Decret privind conferirea Ordinului național
Pentru Merit în grad de Cavaler ..............................

4

1.011. — Decret privind conferirea Ordinului Meritul
Cultural în grad de Cavaler .....................................

4

1.012. — Decret privind conferirea Ordinului Meritul
Cultural în grad de Ofițer.........................................

5

1.013. — Decret privind conferirea Semnului onorific În
Serviciul Patriei pentru ofițeri din Ministerul Justiției

5

Nr.

Pagina

1.014. — Decret privind conferirea Semnului onorific În
Serviciul Patriei unui subofițer din Ministerul
Justiției .......................................................................

6

HOTĂRÂRI ALE GUVERNULUI ROMÂNIEI
2.076. — Hotărâre privind recunoașterea Fundației
îFamilia“ ca fiind de utilitate publică .......................

6

2.079. — Hotărâre privind schimbarea destinației unui
imobil ..........................................................................

7

2.081. — Hotărâre privind suplimentarea bugetului
Ministerului Educației și Cercetării din Fondul de
rezervă bugetară la dispoziția Guvernului, prevăzut
în bugetul de stat pe anul 2004 .............................

7

2.098. — Hotărâre privind modificarea Hotărârii
Guvernului nr. 1.063/2003 pentru aprobarea
volumului maxim de masă lemnoasă care poate
fi recoltată în anul 2004...........................................

8

2

MONITORUL OFICIAL AL ROMÂNIEI, PARTEA I, Nr. 1.131/30.XI.2004

DECRETE
PREȘEDINTELE ROMÂNIEI

DECRET
privind conferirea Ordinului Virtutea Militară
în grad de Cavaler
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (1), ale art. 8 lit. A și ale
art. 11 din Legea nr. 29/2000 privind sistemul național de decorații al
României, cu modificările ulterioare,
la propunerea ministrului apărării naționale,
cu ocazia împlinirii a 80 de ani de la înființare, pentru rezultatele
deosebite obținute în procesul de învățământ și pregătirea remarcabilă a
generațiilor de militari,
Președintele României

d e c r e t e a z ă:

Articol unic. — Se conferă Ordinul Virtutea Militară în grad de Cavaler,
cu însemn pentru militari, Colegiului Militar Liceal îȘtefan cel Mare“.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 23 noiembrie 2004.
Nr. 976.

PREȘEDINTELE ROMÂNIEI

DECRET
privind conferirea unor ordine
În temeiul prevederilor art. 94 lit. a) și ale art. 100 din Constituția României, republicată, precum și ale art. 3
alin. (3), ale art. 4 alin. (1), ale art. 6, 7 și 11 din Legea nr. 29/2000 privind sistemul național de decorații al României,
cu modificările ulterioare,
în semn de apreciere deosebită pentru contribuțiile personale avute la dezvoltarea unor importante domenii
științifice și culturale, pentru eforturile depuse în vederea dezvoltării cooperării germano-române pe multiple planuri,
Președintele României

d e c r e t e a z ă:

Art. 1. — Se conferă Ordinul național Pentru Merit în
grad de Comandor:
— domnului Peter Johann Gardosch, director general al
unor importante societăți de construcție;
— domnului Klaus Francke, președinte al Asociației
germano-române pentru Germania de Nord;
— domnului inginer Stefan Hedrich, autorul proiectului
trenului rapid pe pernă de aer îTransrapid“;
— domnului Klaus Mangold, președinte al Comitetului
pentru Est al Economiei Germane;
— domnului profesor universitar inginer Radu Mihalcea,
Universitatea pentru Științe Aplicate — Bochum;
— domnului profesor universitar Radu Popescu-Zeletin,
director al Institutului de Cercetări îFrauenhofer FOKUS —
Berlin“.

Art. 2. — Se conferă Ordinul național Serviciul
Credincios în grad de Ofițer:
— domnului Axel Azzola, președinte al Societății
Germano-Române din Berlin;
— domnului profesor Jakob Laub, președinte al
Asociației Șvabilor Bănățeni din Republica Federală
Germania.
Art. 3. — Se conferă Ordinul Meritul Cultural în grad de
Comandor, Categoria B — îMuzică“, domnului Cătălin Ilea,
profesor la Universitatea de Arte din Berlin.
Art. 4. — Se conferă Ordinul Meritul Cultural în grad de
Comandor, Categoria D — îArta spectacolului“, domnului
Valentin Plătăreanu, actor, directorul Școlii de Teatru
îCharlottenburg“ din Berlin.
Art. 5. — Se conferă Ordinul Meritul Cultural în grad de
Ofițer, Categoria H — îCercetarea științifică“:

MONITORUL OFICIAL AL ROMÂNIEI, PARTEA I, Nr. 1.131/30.XI.2004
— domnului Horst Fassel, profesor la Institutul de Istorie
și Cultură al Șvabilor Dunăreni din Tübingen;

3

— domnului Martin Rillm, cercetător științific la Muzeul
Central al Șvabilor Dunăreni din Ulm.

PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 23 noiembrie 2004.
Nr. 981.
PREȘEDINTELE ROMÂNIEI

DECRET
privind conferirea Ordinului național Steaua României
în grad de Cavaler
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (1), ale art. 6 și ale art. 11
din Legea nr. 29/2000 privind sistemul național de decorații al României, cu
modificările ulterioare,
la propunerea ministrului culturii și cultelor,
pentru remarcabila contribuție materială la îmbogățirea patrimoniului
cultural național,
Președintele României

d e c r e t e a z ă:

Articol unic. — Se conferă Ordinul național Steaua României în grad
de Cavaler doamnei Marghiolița Constantinescu-Rogojan, artist plastic.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 23 noiembrie 2004.
Nr. 982.
PREȘEDINTELE ROMÂNIEI

DECRET
pentru supunerea spre ratificare Parlamentului a Convenției privind Institutul Forestier European,
adoptată la Joensuu, Finlanda, la 28 august 2003
În temeiul prevederilor art. 91 alin. (1) și ale art. 100 din Constituția României, republicată, precum și ale art. 1
și ale art. 19 alin. (1) lit. a) din Legea nr. 590/2003 privind tratatele,
la propunerea Guvernului, potrivit Hotărârii nr. E 428 din 10 noiembrie 2004,
Președintele României

d e c r e t e a z ă:

Articol unic. — Se supune spre ratificare Parlamentului
Convenția privind Institutul Forestier European, adoptată la
Joensuu, Finlanda, la 28 august 2003, și se dispune

publicarea prezentului decret în Monitorul Oficial al
României, Partea I.

PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 25 noiembrie 2004.
Nr. 1.009.

4

MONITORUL OFICIAL AL ROMÂNIEI, PARTEA I, Nr. 1.131/30.XI.2004
PREȘEDINTELE ROMÂNIEI

DECRET
privind conferirea Ordinului național Pentru Merit
în grad de Cavaler
În temeiul prevederilor art. 94 lit. a) și ale art. 100 din Constituția
României, republicată, ale art. 3 alin. (2), precum și ale art. 4 alin. (1), ale
art. 6 lit. A și ale art. 11 din Legea nr. 29/2000 privind sistemul național de
decorații al României, cu modificările ulterioare,
la propunerea directorului Serviciului Român de Informații,
pentru merite deosebite în organizarea și executarea activităților de
pregătire profesională a personalului de specialitate, cu ocazia împlinirii a 35
de ani de la înființarea Centrului de Perfecționare Grădiștea,
Președintele României

d e c r e t e a z ă:

Articol unic. — Se conferă Ordinul național Pentru Merit în grad de
Cavaler, cu însemn pentru militari, Centrului de Perfecționare Grădiștea din
cadrul Serviciului Român de Informații.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 26 noiembrie 2004.
Nr. 1.010.
PREȘEDINTELE ROMÂNIEI

DECRET
privind conferirea Ordinului Meritul Cultural
în grad de Cavaler
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (1), ale art. 7 lit. A și ale
art. 11 din Legea nr. 29/2000 privind sistemul național de decorații al
României, cu modificările ulterioare,
la propunerea ministrului culturii și cultelor,
pentru prodigioasa și îndelungata sa activitate publicistică, eseistică, în
dramaturgie, cronici teatrale atât în presa de specialitate în limba maghiară,
cât și în cea de limbă română, cu ocazia Zilei Naționale a României,
Președintele României

d e c r e t e a z ă:

Articol unic. — Se conferă Ordinul Meritul Cultural în grad de Cavaler,
Categoria A — îLiteratură“, scriitorului Hajdu Gyözö, președintele Asociației
Culturale și de Prietenie îEgyütt-Împreună“ și redactor-șef al revistei îEgyüttÎmpreună“.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 26 noiembrie 2004.
Nr. 1.011.

MONITORUL OFICIAL AL ROMÂNIEI, PARTEA I, Nr. 1.131/30.XI.2004

5

PREȘEDINTELE ROMÂNIEI

DECRET
privind conferirea Ordinului Meritul Cultural în grad de Ofițer
În temeiul prevederilor art. 94 lit. a) și ale art. 100 din Constituția
României, republicată, precum și ale art. 3 alin. (3), ale art. 7 lit. A și ale
art. 11 din Legea nr. 29/2000 privind sistemul național de decorații al
României, cu modificările ulterioare,
în semn de apreciere pentru cariera deosebită desfășurată pe plan
internațional, precum și pentru promovarea muzicii românești pe cele mai
prestigioase scene ale lumii, pentru contribuția deosebită la promovarea
creației enesciene,
Președintele României

d e c r e t e a z ă:

Articol unic. — Se conferă Ordinul Meritul Cultural în grad de Ofițer,
Categoria B — îMuzică“:
— domnului Remus Azoiței, violonist;
— doamnei Nicola Eimer, pianistă.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 26 noiembrie 2004.
Nr. 1.012.

PREȘEDINTELE ROMÂNIEI

DECRET
privind conferirea Semnului onorific În serviciul Patriei
pentru ofițeri din Ministerul Justiției
În temeiul prevederilor art. 94 lit. a) și ale art. 100 din Constituția României, republicată, precum și ale art. 4
alin. (1), ale art. 10 pct. 3 și ale art. 11 pct. IX.3 din Legea nr. 29/2000 privind sistemul național de decorații al
României, cu modificările ulterioare,
la propunerea ministrului justiției,
Președintele României

d e c r e t e a z ă:

Art. 1. — Pe data de 1 decembrie 2004 se conferă
Semnul onorific În Serviciul Patriei, pentru 15 ani de
activitate în domeniile apărării, ordinii publice și siguranței
naționale, pentru rezultate meritorii în îndeplinirea atribuțiilor
și în pregătirea profesională, ofițerilor prevăzuți în anexa
nr. 1*) la prezentul decret.
Art. 2. — Pe data de 1 decembrie 2004 se conferă
Semnul onorific În Serviciul Patriei, pentru 20 de ani de
activitate în domeniile apărării, ordinii publice și siguranței

naționale, pentru rezultate meritorii în îndeplinirea atribuțiilor
și în pregătirea profesională, ofițerului prevăzut în anexa
nr. 2*) la prezentul decret.
Art. 3. — Pe data de 1 decembrie 2004 se conferă
Semnul onorific În Serviciul Patriei, pentru 25 de ani de
activitate în domeniile apărării, ordinii publice și siguranței
naționale, pentru rezultate meritorii în îndeplinirea atribuțiilor
și în pregătirea profesională, ofițerilor prevăzuți în anexa
nr. 3*) la prezentul decret.

PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 26 noiembrie 2004.
Nr. 1.013.
*) Anexele nr. 1—3 se comunică instituțiilor interesate.

6

MONITORUL OFICIAL AL ROMÂNIEI, PARTEA I, Nr. 1.131/30.XI.2004
PREȘEDINTELE ROMÂNIEI

DECRET
privind conferirea Semnului onorific În Serviciul Patriei unui subofițer din Ministerul Justiției
În temeiul prevederilor art. 94 lit. a) și ale art. 100 din Constituția României, republicată, precum și ale art. 4
alin. (1), ale art. 10 pct. 4 și ale art. 11 pct. IX.4 din Legea nr. 29/2000 privind sistemul național de decorații al
României, cu modificările ulterioare,
la propunerea ministrului justiției,
Președintele României d e c r e t e a z ă:
Articol unic. — Pe data de 1 decembrie 2004 se
conferă Semnul onorific În Serviciul Patriei, pentru 20 de ani
de activitate în domeniile apărării, ordinii publice și

siguranței naționale, pentru rezultate meritorii în îndeplinirea
atribuțiilor și în pregătirea profesională, unui subofițer
prevăzut în anexa*) la prezentul decret.

PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 26 noiembrie 2004.
Nr. 1.014.
*) Anexa se comunică instituțiilor interesate.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind recunoașterea Fundației îFamilia“ ca fiind de utilitate publică
În temeiul art. 108 din Constituția României, republicată, și al art. 39 alin. (1) din Ordonanța Guvernului
nr. 26/2000 cu privire la asociații și fundații, cu modificările și completările ulterioare,
Guvernul României adoptă prezenta hotărâre.
Articol unic. — Se recunoaște Fundația îFamilia“,
persoană juridică română de drept privat, fără scop

patrimonial, cu sediul în municipiul Galați, str. Barboși
nr. 6, județul Galați, ca fiind de utilitate publică.

PRIM-MINISTRU

ADRIAN NĂSTASE
Contrasemnează:
p. Ministrul muncii, solidarității sociale și familiei,
Valentin Mocanu,
secretar de stat
p. Ministrul finanțelor publice,
Maria Manolescu,
secretar de stat

București, 24 noiembrie 2004.
Nr. 2.076.

MONITORUL OFICIAL AL ROMÂNIEI, PARTEA I, Nr. 1.131/30.XI.2004

7

GUVERNUL ROMÂNIEI

HOTĂRÂRE
privind schimbarea destinației unui imobil
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Se aprobă schimbarea destinației
imobilului compus din clădire și teren aferent, în suprafață
de 336 m 2 — P +1 din bloc cu mai multe etaje, cu
numărul de identificare 145.356, atribuit de Ministerul
Finanțelor Publice, situat în municipiul Alba Iulia, Piața

Iuliu Maniu nr. 14, județul Alba, și aflat în domeniul public
al județului Alba și administrarea Consiliului Județean
Alba, din sediu pentru muzeul județean în sediu pentru
Serviciul public comunitar județean de evidență a
persoanelor Alba.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul administrației și internelor,
Toma Zaharia,
secretar de stat
Ministrul delegat pentru administrația publică,
Gheorghe Emacu
p. Ministrul finanțelor publice,
Maria Manolescu,
secretar de stat

București, 24 noiembrie 2004.
Nr. 2.079.

GUVERNUL ROMÂNIEI

HOTĂRÂRE
privind suplimentarea bugetului Ministerului Educației și Cercetării din Fondul de rezervă bugetară
la dispoziția Guvernului, prevăzut în bugetul de stat pe anul 2004
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare, și al art. 21 din Ordonanța Guvernului nr. 48/2004 cu privire la rectificarea bugetului
de stat pe anul 2004, cu modificările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Educației și Cercetării pe anul 2004, la capitolul 57.01
îÎnvățământ“, titlul 38 îTransferuri“, art. 40.57 îTransferuri pentru
finanțarea de bază a învățământului superior“ cu suma de
11.437.500 mii lei din Fondul de rezervă bugetară la dispoziția
Guvernului, prevăzut în bugetul de stat pe anul 2004.

Art. 2. — Ministerul Finanțelor Publice, la propunerea
ordonatorului principal de credite, este autorizat să
introducă modificările corespunzătoare în structura bugetului
de stat și în volumul și structura bugetului Ministerului
Educației și Cercetării pe anul 2004.

PRIM-MINISTRU

ADRIAN NĂSTASE
Contrasemnează:
p. Ministrul educației și cercetării,
Radu Damian,
secretar de stat
p. Ministrul finanțelor publice,
Maria Manolescu,
secretar de stat
București, 24 noiembrie 2004.
Nr. 2.081.

8

MONITORUL OFICIAL AL ROMÂNIEI, PARTEA I, Nr. 1.131/30.XI.2004
GUVERNUL ROMÂNIEI

HOTĂRÂRE
privind modificarea Hotărârii Guvernului nr. 1.063/2003 pentru aprobarea
volumului maxim de masă lemnoasă care poate fi recoltată în anul 2004
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 1.063/2003
pentru aprobarea volumului maxim de masă lemnoasă care
poate fi recoltată în anul 2004, publicată în Monitorul
Oficial al României, Partea I, nr. 657 din 17 septembrie
2003, se modifică după cum urmează:
1. Alineatul (1) al articolului 1 va avea următorul
cuprins:
îArt. 1. — (1) Pentru anul 2004 se aprobă recoltarea
unui volum maxim de masă lemnoasă pe picior de
18,5 milioane m3 din următoarele categorii de resurse:
a) 12,5 milioane m3 din pădurile aflate în proprietatea
publică a statului, administrate de Regia Națională a
Pădurilor — Romsilva;
b) 2,3 milioane m 3 din păduri proprietate publică a
unităților administrativ-teritoriale;
c) 3,1 milioane m 3 din păduri proprietate privată a
persoanelor fizice și a persoanelor juridice de drept privat;
d) 0,6 milioane m3 din vegetația forestieră situată pe
terenuri din afara fondului forestier național.“
2. Alineatul (2) al articolului 1 va avea următorul
cuprins:
î(2) Revizuirea volumului de masă lemnoasă, pe
categoriile de resurse prevăzute la alin. (1) și pe
destinațiile prevăzute la art. 2 alin. (1), se face ori de câte
ori este cazul, prin ordin al conducătorului autorității publice
centrale care răspunde de silvicultură, în funcție de evoluția
procesului de reconstituire a dreptului de proprietate pentru

păduri și alte terenuri cu vegetație forestieră, fără a se
depăși volumul maxim de 18,5 milioane m3.“
3. Alineatul (1) al articolului 2 va avea următorul
cuprins:
îArt. 2. — (1) Volumul de masă lemnoasă prevăzut la
art. 1 alin. (1) lit. a), aprobat pentru recoltare în anul 2004
din pădurile proprietate publică a statului, aflate în
administrarea Regiei Naționale a Pădurilor — Romsilva, va
avea următoarele destinații:
a) 8,6 milioane m3 pentru agenții economici cu activitate
de exploatare forestieră și/sau prelucrare a lemnului;
b) 0,325 milioane m 3 pentru agenții economici care
construiesc drumuri forestiere în bazine forestiere
inaccesibile în contrapartidă cu masa lemnoasă pe picior,
în conformitate cu prevederile Ordonanței Guvernului
nr. 82/2004 privind măsurile necesare pentru accesibilizarea
fondului forestier prin construirea de drumuri forestiere;
c) 0,785 milioane m3 pentru nevoile proprii ale Regiei
Naționale a Pădurilor — Romsilva;
d) 2,79 milioane m 3 pentru aprovizionarea de către
Regia Națională a Pădurilor — Romsilva a populației cu
lemn pentru încălzit și lemn pentru construcții, ce provine
din: tăierile de îngrijire a arboretelor tinere, igienizarea
pădurilor, tăierile de produse accidentale dispersate, precum
și materialul lemnos de mici dimensiuni rezultat în urma
tăierilor în crâng și a tăierilor rase de substituire și
refacere.“

PRIM-MINISTRU

ADRIAN NĂSTASE
Contrasemnează:
Ministrul agriculturii, pădurilor și dezvoltării rurale,
Petre Daea
Ministru de stat, ministrul economiei și comerțului,
Dan Ioan Popescu
Ministrul finanțelor publice,
Mihai Nicolae Tănăsescu
București, 24 noiembrie 2004.
Nr. 2.098.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.131/30.XI.2004 conține 8 pagini.

Prețul de vânzare 9.500 lei

ISSN 1453—4495

