PARTEA

Anul 172 (XVI) — Nr. 729

I

Joi, 12 august 2004

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 287 din 1 iulie 2004 referitoare la excepția
de neconstituționalitate a dispozițiilor art. 11 din
Legea nr. 10/2001 privind regimul juridic al unor
imobile preluate în mod abuziv în perioada
6 martie 1945—22 decembrie 1989, cu modificările
și completările ulterioare .........................................

1–4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
916/4.275. — Ordin al ministrului sănătății și al
ministrului educației și cercetării privind stabilirea
specialităților medicale, medico-dentare și
farmaceutice în care pot solicita confirmarea în
rezidențiat preparatorii și asistenții universitari,
încadrați prin concurs organizat conform legii, în
discipline didactice care nu au corespondent în
Nomenclatorul specialităților medicale, medicodentare și farmaceutice, pentru rețeaua de
asistență medicală ...................................................

DECIZII

ALE

CURȚII

4–8

CONSTITUȚIONALE

CURTEA CONSTITUȚIONALĂ

D E C I Z I A Nr. 287
din 1 iulie 2004

referitoare la excepția de neconstituționalitate a dispozițiilor art. 11 din Legea nr. 10/2001
privind regimul juridic al unor imobile preluate în mod abuziv în perioada
6 martie 1945—22 decembrie 1989, cu modificările și completările ulterioare
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu

—
—
—
—
—
—
—

președinte
judecător
judecător
judecător
judecător
judecător
judecător

Ion Predescu
Șerban Viorel Stănoiu
Florentina Baltă
Mihaela Senia Costinescu

—
—
—
—

judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 11 din Legea nr. 10/2001 privind regimul

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 729/12.VIII.2004

juridic al unor imobile preluate în mod abuziv în perioada
6 martie 1945—22 decembrie 1989, cu modificările și
completările ulterioare, excepție ridicată de Societatea
Comercială îTeleconstrucția“ — S.A. în Dosarul
nr. 351/2004 al Curții de Apel Cluj — Secția civilă.
La apelul nominal lipsesc părțile, procedura de citare
fiind legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată, arătând că legiuitorul este singurul competent
să stabilească modalitățile de restituire a imobilelor preluate
abuziv sau de acordare a dreptului la despăgubire, în
funcție de situația diferită a acestor imobile. De asemenea,
nu se poate reține încălcarea art. 15 alin. (2) din
Constituție, republicată, referitor la neretroactivitatea legii,
întrucât textul de lege criticat se aplică exclusiv de la data
intrării în vigoare a Legii nr. 10/2001, modificând doar
efectele legii vechi referitoare la expropriere.
C U R T E A,

având în vedere actele și lucrările dosarului, reține
următoarele:
Prin Încheierea din 15 martie 2004, pronunțată în
Dosarul nr. 351/2004, Curtea de Apel Cluj — Secția civilă a
sesizat Curtea Constituțională cu excepția de
neconstituționalitate a dispozițiilor art. 11 din Legea
nr. 10/2001 privind regimul juridic al unor imobile preluate
în mod abuziv în perioada 6 martie 1945—22 decembrie
1989, excepție ridicată de Societatea Comercială
îTeleconstrucția“ — S.A.
În motivarea excepției de neconstituționalitate, autorul
acesteia înțelege să-și îndrepte critica în special asupra
prevederilor alin. (3) al art. 11 din Legea nr. 10/2001, text
de lege pe care se întemeiază cauza aflată pe rolul
instanței de fond, apreciind că acesta încalcă dispozițiile
art. 15 alin. (2) din Constituția republicată, referitoare la
principiul neretroactivității legii. Astfel, arată că exproprierea
s-a realizat înainte de intrarea în vigoare a prevederilor
Legii nr. 10/2001, statul dobândind un drept de proprietate
pur și simplu, neafectat de modalități, care nu se poate
pierde în caz de nerealizare a scopului exproprierii. Prin
urmare, legea nouă nu poate, fără a fi retroactivă, să
atribuie unui fapt trecut efecte juridice pe care acesta nu le
putea produce sub imperiul legii anterioare, în temeiul
căreia s-a efectuat exproprierea. Așa fiind, judecarea unor
raporturi juridice care s-au născut, au produs efecte și s-au
epuizat în trecut, nu poate fi făcută după cerințele legii noi,
cu încălcarea regulii îtempus regit actum“, pe această cale
textul de lege criticat introducând în circuitul juridic civil o
nepermisă insecuritate juridică.
Curtea de Apel Cluj — Secția civilă apreciază că
excepția de neconstituționalitate a prevederilor art. 11 din
Legea nr. 10/2001 este neîntemeiată, întrucât acestea nu
aduc atingere principiului neretroactivității legii, prevăzut de
art. 15 alin. (2) din Legea fundamentală. Instanța arată că
dispozițiile Legii nr. 10/2001 au un evident caracter
reparator, stabilind măsuri de restituire în natură sau prin
echivalent, pentru foștii proprietari ale căror imobile au fost

preluate în mod abuziv de către stat. Prin urmare, textul
de lege criticat nu nesocotește efectele decretelor de
expropriere în temeiul cărora au fost preluate imobilele, ci
doar prevede măsuri reparatorii cu privire la imobilele
pentru care scopul exproprierii nu s-a realizat, în acord cu
prevederile art. 35 din Legea nr. 33/1994 și cu art. 15
alin. (2) din Constituția republicată.
Potrivit dispozițiilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului, precum și Guvernului, pentru a-și formula
punctele de vedere cu privire la excepția de
neconstituționalitate ridicată. De asemenea, în conformitate
cu dispozițiile art. 18 1 din Legea nr. 35/1997, cu
modificările ulterioare, s-a solicitat punctul de vedere al
Avocatului Poporului.
Guvernul reține că dispozițiile art. 11 din Legea
nr. 10/2001 conțin reguli speciale privind restituirea prin
echivalent în cazul imobilelor expropriate, stabilind diferite
modalități de despăgubire, fără a încălca în vreun mod
principiul constituțional al neretroactivității legii.
Avocatul Poporului arată că textul de lege criticat
reglementează modurile de acordare a măsurilor reparatorii
pentru imobilele expropriate care au fost demolate total sau
parțial și pentru terenurile aferente acestora, ceea ce nu
aduce atingere principiului constituțional consacrat de
art. 15 alin. (2), întrucât o lege nu este retroactivă atunci
când modifică pentru viitor o stare de drept născută
anterior și nici atunci când suprimă producerea în viitor a
efectelor unei situații juridice constituite sub imperiul legii
vechi.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, republicată, cu modificările
și completările ulterioare, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituția României, republicată, ale art. 1 alin. (2), art. 2,
3, 12 și 23 din Legea nr. 47/1992, republicată, cu
modificările și completările ulterioare, să soluționeze
excepția de neconstituționalitate formulată.
Obiectul excepției de neconstituționalitate îl constituie
art. 11 din Legea nr. 10/2001 privind regimul juridic al unor
imobile preluate în mod abuziv în perioada 6 martie 1945—
22 decembrie 1989, publicată în Monitorul Oficial al
României, Partea I, nr. 75 din 14 februarie 2001, cu
modificările și completările ulterioare. Textul legal criticat
are următorul conținut:
— Art. 11: î(1) Imobilele expropriate și ale căror construcții
nu au fost demolate se pot restitui integral în natură
persoanelor îndreptățite, dacă nu au fost înstrăinate, cu
respectarea dispozițiilor legale. Dacă persoana îndreptățită

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 729/12.VIII.2004
a primit o despăgubire, restituirea în natură este condiționată
de rambursarea unei sume reprezentând valoarea despăgubirii
primite, actualizată cu indicele inflației.
(2) În cazul în care construcțiile expropriate au fost
demolate parțial sau total, dar nu s-au executat lucrările pentru
care s-a dispus exproprierea, terenul liber se restituie în natură
cu construcțiile rămase, iar pentru construcțiile demolate
măsurile reparatorii se stabilesc în echivalent. Dacă persoana
îndreptățită a primit o despăgubire, restituirea este condiționată
de rambursarea diferenței dintre valoarea despăgubirii primite
și valoarea construcțiilor demolate, actualizată cu indicele
inflației.
(3) În cazul în care construcțiile expropriate au fost integral
demolate și lucrările pentru care s-a dispus exproprierea ocupă
terenul parțial, persoana îndreptățită poate obține restituirea în
natură a părții de teren rămase liberă, pentru cea ocupată de
construcții noi și pentru cea necesară în vederea bunei utilizări
a acestora măsurile reparatorii stabilindu-se în echivalent.
(4) În cazul în care lucrările pentru care s-a dispus
exproprierea ocupă funcțional întregul teren afectat, măsurile
reparatorii se stabilesc în echivalent pentru întregul imobil.
(5) Valoarea construcțiilor expropriate în vederea demolării
se stabilește potrivit actelor normative în vigoare la data
exproprierii și se actualizează cu indicele inflației la data plății
efective.
(6) Valoarea terenurilor aparținând imobilelor expropriate în
vederea demolării se stabilește potrivit actelor normative
aplicabile la data intrării în vigoare a prezentei legi.
(7) În situațiile prevăzute la alin. (2), (3) și (4) valoarea
măsurilor reparatorii în echivalent se stabilește prin scăderea
valorii actualizate a despăgubirilor primite pentru teren,
respectiv pentru construcții, din valoarea corespunzătoare a
părții din imobilul expropriat — teren și construcții — care nu se
poate restitui în natură, stabilită potrivit alin. (5) și (6).
(8) Pentru situațiile prevăzute la alin. (2), (3) și (4) măsurile
reparatorii prin echivalent constau în acordarea de titluri de
valoare nominală folosite exclusiv în procesul de privatizare
sau în acțiuni la societăți comerciale tranzacționate pe piața de
capital, în funcție de opțiunea persoanei îndreptățite.
(9) În situațiile prevăzute la alin. (2), (3) și (4), pentru
imobilele care aveau numai altă destinație decât aceea de
locuință măsurile reparatorii prin echivalent se stabilesc potrivit
art. 9 alin. (2).“
Autoarea excepției susține că dispozițiile legale criticate
încalcă prevederile art. 15 alin. (2) din Constituția
României, republicată, care au următorul conținut: îLegea
dispune numai pentru viitor, cu excepția legii penale sau
contravenționale mai favorabile.“
Examinând excepția de neconstituționalitate ridicată,
Curtea Constituțională constată că, deși formal critica de
neconstituționalitate este îndreptată împotriva art. 11 din
Legea nr. 10/2001, din susținerile autorului excepției rezultă
că, în realitate, aceasta vizează doar dispozițiile alin. (3) al
articolului menționat.
Curtea reține că analiza pe care o impune controlul de
constituționalitate trebuie, în mod necesar, să înceapă prin
a califica situația juridică reglementată prin norma de lege
criticată. În acest sens, este indubitabil că trecerea

3

dreptului de proprietate asupra imobilului, obiect al
exproprierii de la titularul inițial la stat, s-a realizat sub
imperiul Decretului nr. 75/1974, act juridic emis în aplicarea
unor acte normative anterioare care stabileau cadrul
general al exproprierii. Întrucât o asemenea trecere nu
reprezintă un proces de durată, ci se realizează
instantaneu, se poate afirma că, o dată înfăptuită, situația
juridică respectivă s-a și finalizat.
Limitându-și analiza la acest moment, autorul excepției
consideră că noua reglementare, prevăzând posibilitatea
repunerii părților în situația anterioară, respectiv restituirea
în natură către persoana îndreptățită a părții de teren
rămase libere, întrucât lucrările pentru care s-a dispus
exproprierea ocupă terenul doar parțial, și-a extins
domeniul temporal de acțiune asupra fazei inițiale de
constituire a situației juridice, cu încălcarea principiului
îtempus regit actum“.
O atare critică este nefondată. Dacă actul de
expropriere, prin care statul a devenit proprietar, constituie,
ca entitate autonomă, facta praeterita, situația juridică pe
care a generat-o, constând în calitatea de proprietar
recunoscută statului, cu întreg complexul de drepturi și
obligații pe care le implică, constituie o situație juridică cu
persistență în timp — facta pendentia, care, detașându-se
de momentul constituirii sale, care s-a produs și s-a
consumat, își continuă existența, intrând astfel în domeniul
temporal de incidență a noii reglementări care deci își
poate exercita acțiunea în ceea ce o privește, fără a
retroactiva.
Totodată, fiind vorba de o situație juridică obiectivă,
avându-și originea în lege, iar nu de o situație juridică
subiectivă, constituită prin manifestarea de voință a unui
sau, a unor obiecte de drept, legea nouă o poate reglementa
în termenii care îi sunt proprii, aducându-i modificări sau
chiar punându-i capăt, în cadrul domeniului său temporal
legitim de acțiune.
În sfârșit, Curtea reține că, în maniera în care este
concepută, teza autorului excepției lipsește de orice utilitate
distincția teoretică între facta praeterita, facta pendentia și
facta futura, ca un criteriu pentru determinarea limitelor de
acțiune în timp a normelor juridice succesive. Astfel, deși
face referire expresă la clasificarea tripartită a situațiilor
juridice constituite anterior adoptării unei noi reglementări,
atunci când examinează acțiunea în timp a acesteia în
ceea ce le privește, înțelege să se raporteze univoc la
momentul constituirii lor. Or, în raport cu acest moment,
orice normă juridică ulterioară ar fi retroactivă, indiferent
dacă își propune să reglementeze post-factum momentul
constituirii unei situații juridice epuizate prin însuși faptul
constituirii sale (facta praeterita) ori situații juridice aflate în
derulare (facta pendentia) sau efectele juridice ale unor
asemenea situații ce intervin sau urmează să intervină
(facta futura), în cazul în care respectiva situație juridică își
are sorgintea, nemijlocită sau mijlocită, într-un act juridic
anterior intrării în vigoare a noii reglementări.
Așa fiind, Curtea constată că legea nouă este aplicabilă
de îndată tuturor situațiilor care se vor constitui, se vor

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 729/12.VIII.2004

modifica sau se vor stinge după intrarea ei în vigoare,
precum și tuturor efectelor produse de situațiile juridice
formate după abrogarea legii vechi. Prin urmare, dispozițiile
art. 11 alin. (3) din Legea nr. 10/2001, aplicabile în cazul

cererilor având ca obiect retrocedarea de bunuri imobile
expropriate anterior intrării în vigoare a acestei legi, dacă
nu s-a realizat scopul exproprierii, nu contravin principiului
constituțional privind neretroactivitatea legii civile.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, republicată,
precum și al art. 1—3, al art. 13 alin. (1) lit. A.d) și al art. 23 din Legea nr. 47/1992, republicată, cu modificările și
completările ulterioare,
CURTEA

În numele legii
D E C I D E:

Respinge excepția de neconstituționalitate a dispozițiilor art. 11 din Legea nr. 10/2001 privind regimul juridic al
unor imobile preluate în mod abuziv în perioada 6 martie 1945—22 decembrie 1989, cu modificările și completările
ulterioare, excepție ridicată de Societatea Comercială îTeleconstrucția“ — S.A. în Dosarul nr. 351/2004 al Curții de Apel
Cluj — Secția civilă.
Definitivă și obligatorie.
Pronunțată în ședința publică din data de 1 iulie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII
Nr. 916 din 13 iulie 2004

MINISTERUL EDUCAȚIEI ȘI CERCETĂRII
Nr. 4.275 din 14 iulie 2004

ORDIN
privind stabilirea specialităților medicale, medico-dentare și farmaceutice
în care pot solicita confirmarea în rezidențiat preparatorii și asistenții universitari,
încadrați prin concurs organizat conform legii, în discipline didactice care nu au corespondent
în Nomenclatorul specialităților medicale, medico-dentare și farmaceutice,
pentru rețeaua de asistență medicală
Văzând Referatul Direcției resurse umane, formare profesională, concursuri și examene nr. OB/8.099/2004,
în temeiul art. 1 alin. (3) din Ordonanța de urgență a Guvernului nr. 58/2001 privind organizarea și finanțarea
rezidențiatului, stagiaturii și activității de cercetare medicală în sectorul sanitar, aprobată cu modificări și completări prin
Legea nr. 41/2002, cu modificările ulterioare, și ale dispozițiilor înscrise în Hotărârea Guvernului nr. 743/2003 privind
organizarea și funcționarea Ministerului Sănătății, cu modificările și completările ulterioare, și ale Hotărârii Guvernului
nr. 410/2004 privind organizarea și funcționarea Ministerului Educației și Cercetării,
ministrul sănătății și ministrul educației și cercetării emit următorul ordin:
Art. 1. — Specialitățile medicale, medico-dentare și
farmaceutice în care pot solicita confirmarea în
rezidențiat preparatorii și asistenții universitari, încadrați
prin concurs organizat conform legii, în discipline

didactice care nu au corespondent în Nomenclatorul
specialităților medicale, medico-dentare și farmaceutice,
pentru rețeaua de asistență medicală, se stabilesc după
cum urmează:

*)

*) Tabelul este reprodus în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 729/12.VIII.2004

5

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 729/12.VIII.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 729/12.VIII.2004

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 729/12.VIII.2004

Art. 2. — Pregătirea în rezidențiat se face în aceleași
condiții cu cele prevăzute pentru rezidenții confirmați pe
bază de concurs organizat de Ministerul Sănătății.
Art. 3. — Postul de specialist în unități sanitare din
sistemul public va fi ocupat prin concurs, conform
prevederilor legale în vigoare.

Art. 4. — Direcția resurse umane, formare profesională,
concursuri și examene din Ministerul Sănătății va duce la
îndeplinire prevederile prezentului ordin.

Ministrul sănătății,
Ovidiu Brînzan

Ministrul educației și cercetării,
Alexandru Athanasiu

Art. 5. — Prezentul ordin se publică în Monitorul Oficial
al României, Partea I.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 729/12.VIII.2004 conține 8 pagini.

Prețul de vânzare 8.500 lei

ISSN 1453—4495

PDF compression, OCR, web-optimization with CVISION's PdfCompressor

