Anul 172 (XVI) — Nr. 985

PARTEA

I

LEGI, DECRETE, HOTĂRÂRI ȘI ALTE ACTE

Marți, 26 octombrie 2004

SUMAR
Nr.

Pagina

Nr.
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

LEGI ȘI DECRETE
440.

820.

— Lege pentru modificarea și completarea Legii
nr. 96/2000 privind organizarea și funcționarea
Băncii de Export-Import a României EXIMBANK —
S.A. și instrumentele specifice de susținere
a comerțului exterior .................................................

1–5

— Decret privind promulgarea Legii pentru
modificarea și completarea Legii nr. 96/2000
privind organizarea și funcționarea Băncii de
Export-Import a României EXIMBANK — S.A. și
instrumentele specifice de susținere a comerțului
exterior .......................................................................

LEGI

Pagina

545/367. — Ordin al ministrului agriculturii, pădurilor și
dezvoltării rurale și al ministrului de stat, ministrul
administrației și internelor, privind aprobarea
Regulamentului de autorizare a administrației
piețelor, târgurilor, oboarelor, a burselor de mărfuri
și a altora asemenea, pentru comercializarea
materialelor lemnoase ...............................................
761.

5

ȘI

— Ordin al ministrului agriculturii, pădurilor și
dezvoltării rurale privind autorizarea Organizației
interprofesionale pentru carne de pasăre, ouă și
procesate din acestea...............................................

5–7

7–8

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Legii nr. 96/2000 privind organizarea și funcționarea
Băncii de Export-Import a României EXIMBANK — S.A. și instrumentele specifice de susținere
a comerțului exterior
Parlamentul României adoptă prezenta lege.
Art. I. — Legea nr. 96/2000 privind organizarea și
funcționarea Băncii de Export-Import a României
EXIMBANK — S.A. și instrumentele specifice de susținere
a comerțului exterior, publicată în Monitorul Oficial al
României, Partea I, nr. 250 din 6 iunie 2000, se modifică
și se completează după cum urmează:
1. Articolul 1 va avea următorul cuprins:
îArt. 1. — (1) Banca de Export-Import a României
EXIMBANK — S.A., denumită în continuare EXIMBANK —

S.A., este o instituție specializată, prin care se derulează
activități de susținere a comerțului exterior românesc prin
instrumente financiar-bancare și de asigurări specifice.
(2) EXIMBANK — S.A. își desfășoară activitatea în
numele și în contul statului, precum și în nume și în cont
propriu, realizând pentru persoanele juridice legal
constituite, rezidente sau nerezidente, finanțări, cofinanțări,
refinanțări, garantări, alte operațiuni bancare, asigurări și
reasigurări ale operațiunilor de comerț exterior românesc.“

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 985/26.X.2004

2. La articolul 2, literele e) și f) vor avea următorul
cuprins:
îe) efectuarea altor operațiuni bancare, pentru punerea
în aplicare a obiectului specific de activitate, în conformitate
cu prevederile legale în vigoare;
f) asigurarea și reasigurarea creditelor de export pe
termen scurt împotriva riscurilor comerciale și de țară, care
nu pot fi asigurate pe piața privată, constituită din cel puțin
două societăți de asigurare, persoane juridice străine și o
societate persoană juridică română;“.
3. La articolul 2, după litera f) se introduce litera f1) cu
următorul cuprins:
îf1) asigurarea și reasigurarea creditelor de export pe
termen mediu și lung împotriva riscurilor comerciale și de
țară;“.
4. La articolul 2, literele g), i) și l) vor avea următorul
cuprins:
îg) garantarea și/sau asigurarea și reasigurarea
investițiilor românești în străinătate;
..............................................................................................
i) efectuarea altor operațiuni specifice activității de
asigurare și reasigurare de credite, garanții și investiții
pentru sprijinirea activității de export, în conformitate cu
prevederile legale în vigoare;
..............................................................................................
l) acordarea asistenței pentru expertizări tehnice și
efectuarea operațiunilor bancare de punere în aplicare a
proiectelor aprobate de Comitetul interministerial de garanții
și credite de comerț exterior;“.
5. La articolul 3, alineatul (3) va avea următorul
cuprins:
î(3) EXIMBANK — S.A. își desfășoară activitatea la
nivel central, iar la nivel teritorial și în străinătate, prin
sucursale și alte sedii secundare — agenții și altele
asemenea.“
6. Articolul 4 va avea următorul cuprins:
îArt. 4. — EXIMBANK — S.A. este condusă de un
consiliu de administrație numit de adunarea generală a
acționarilor, format din 7 membri: președintele consiliului de
administrație, care este și președintele executiv al băncii,
2 vicepreședinți, care sunt și vicepreședinții executivi ai
băncii, și 4 membri.“
7. La articolul 5, literele b), d), g) și h) vor avea
următorul cuprins:
îb) aprobă organizarea și funcționarea comitetelor de
audit, de credit, de risc, de administrare a activelor și
pasivelor, precum și a altor organe de lucru, în vederea
desfășurării activității sale specifice;
..............................................................................................
d) aprobă normele interne ale EXIMBANK — S.A. de
desfășurare a activității;
..............................................................................................
g) decide înființarea de sucursale și alte sedii secundare —
agenții și altele asemenea — în țară și în străinătate;
h) numește directorii și directorii adjuncți din centrală și
din sediile secundare, din țară și din străinătate, cu
respectarea reglementărilor în vigoare, stabilind atribuțiile,
competențele și răspunderile acestora;“.
8. Articolul 7 va avea următorul cuprins:
îArt. 7. — Situațiile financiare ale EXIMBANK — S.A.,
întocmite pe bază individuală și, după caz, pe bază
consolidată, sunt auditate de auditori financiari, persoane

juridice autorizate de Camera Auditorilor Financiari din
România și aprobate de Banca Națională a României.“
9. După articolul 7 se introduce articolul 7 1 cu
următorul cuprins:
îArt. 71 — Anual, până la data de 31 mai, EXIMBANK —
S.A. prezintă Guvernului raportul de activitate pentru anul
precedent.“
10. Titlul capitolului III va avea următorul cuprins:
îCAPITOLUL III
Comitetul Interministerial de Garanții și Credite de Comerț
Exterior și activitatea EXIMBANK — S.A.
în numele și în contul statului“
11. La articolul 8, partea introductivă va avea următorul
cuprins:
îArt. 8. — EXIMBANK — S.A. desfășoară, în limita
competențelor aprobate de Comitetul Interministerial de
Garanții și Credite de Comerț Exterior, următoarele
operațiuni, în numele sau cu garanția statului:“.
12. La articolul 8, literele c), d) și e) vor avea următorul
cuprins:
îc) realizează finanțări, cofinanțări și refinanțări;
d) realizează asigurarea și reasigurarea creditelor de
export de bunuri și servicii împotriva riscurilor politice și
comerciale, a investițiilor românești în străinătate,
asigurarea garanțiilor de export și a operațiunilor de export
în leasing;
e) efectuează operațiuni de stimulare a exporturilor
complexe, în condițiile prevăzute la art. 111;“.
13. La articolul 8, după litera e) se introduc literele f), g)
și h), cu următorul cuprins:
îf) garantează credite pentru realizarea de bunuri și
servicii destinate exportului, credite cumpărător și investiții
românești în străinătate;
g) efectuează alte operațiuni de stimulare a exporturilor
românești, stabilite de actele normative în vigoare, în
conformitate cu obiectivele politicii de comerț exterior a
Guvernului;
h) realizează alte operațiuni prevăzute de lege.“
14. La articolul 8, după alineatul (1) se introduc
alineatele (2) și (3), cu următorul cuprins:
î(2) Operațiunile de garantare, asigurare și reasigurare,
desfășurate în numele și în contul statului, se acordă, de
regulă, în limita a 85% din valoarea contractelor de export.
În funcție de obiectivele de politică de comerț exterior, prin
hotărâre a Guvernului, acest procent poate fi majorat.
(3) Normele care reglementează activitățile desfășurate
în numele și în contul statului sunt aprobate de Comitetul
Interministerial de Garanții și Credite de Comerț Exterior și
se publică în Monitorul Oficial al României, Partea I,
potrivit legii.“
15. La articolul 9, literele a) și b) vor avea următorul
cuprins:
îa) fondul pentru garanții de export, pentru garantarea
creditelor pentru bunuri și servicii destinate exportului, a
creditelor cumpărător și a investițiilor românești în
străinătate;
b) fondul pentru asigurarea și reasigurarea creditelor de
export, a garanțiilor de export, a operațiunilor de export în
leasing și a investițiilor românești în străinătate;“.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 985/26.X.2004
16. La articolul 9, după litera d) se introduce litera e) cu
următorul cuprins:
îe) alte fonduri care vor fi înființate prin hotărâre a
Guvernului, cu reglementarea modalităților de utilizare.“
17. Alineatul (3) al articolului 10 va avea următorul
cuprins:
î(3) Sumele prevăzute anual în bugetul de stat pentru
constituirea fondurilor prevăzute la art. 9 reprezintă limite
maxime care nu pot fi depășite, vor fi virate lunar de
Ministerul Finanțelor Publice la EXIMBANK — S.A. și vor fi
repartizate de Comitetul Interministerial de Garanții și
Credite de Comerț Exterior, în funcție de necesitățile de
susținere a exporturilor.“
18. La articolul 11 alineatul (1), după punctul 4 al
literei a) se introduce punctul 41 cu următorul cuprins:
î41. garanțiilor la creditele pentru realizarea producției
de bunuri și servicii destinate exportului, pentru creditele
cumpărător și a garanțiilor pentru investițiile românești în
străinătate;“.
19. La articolul 11 alineatul (1), punctele 1 și 2 ale
literei b), teza a II-a, vor avea următorul cuprins:
î1. asigurări și reasigurări de credite de export pe
termen scurt împotriva riscurilor comerciale și de țară
neasigurabile pe piața privată, în condițiile art. 2 lit. f);
2. asigurări de garanții de export și asigurări de investiții
românești în străinătate;“.
20. La articolul 11 alineatul (1), după punctul 1 al
literei b), teza a II-a, se introduce punctul 11 cu următorul
cuprins:
î1 1. asigurări și reasigurări de credite de export pe
termen mediu și lung împotriva riscurilor comerciale și de
țară;“.
21. La articolul 11 alineatul (1) litera b), punctul 3 al
tezei a II-a va avea următorul cuprins:
î3. alte operațiuni de asigurare, coasigurare și
reasigurare de credite împotriva riscurilor de neplată,
neasigurabile pe piața privată. Garanțiile și asigurările de
export sunt emise de EXIMBANK — S.A., pe baza
aprobării Comitetului Interministerial de Garanții și Credite
de Comerț Exterior;“.
22. La articolul 11 alineatul (1), litera c) va avea
următorul cuprins:
îc) Fondul pentru acordarea bonificațiilor de dobândă va
fi alocat până la data stabilită de comun acord cu Uniunea
Europeană.“
23. După articolul 11 se introduc articolele 111 și 112,
cu următorul cuprins:
îArt. 111. — (1) Pentru exporturi complexe, în sensul
art. 8 alin. (1) lit. e), se înțelege exportul de echipamente,
instalații sau părți de instalații, separat ori împreună cu
tehnologii, licențe, know-how, asistență tehnică, proiectare,
construcții-montaj, lucrări de punere în funcțiune și recepție,
precum și piesele de schimb și materialele aferente. De
asemenea, sunt considerate exporturi complexe lucrările
geologice de proiectare-explorare, lucrările de exploatare
pentru zăcăminte minerale, construcțiile de rețele electrice,
executarea de foraje de sonde, construcțiile de schele, de
instalații și conducte de transport, de depozitare și de
distribuire a produselor petroliere și a gazelor naturale,
precum și realizarea de nave complete, de obiective în
domeniile transporturilor, agriculturii, îmbunătățirilor funciare,
amenajărilor de mediu, hidrotehnice, silvice, organizarea
exploatărilor forestiere, centrale energetice și termice, stații

3

electrice, stații de tratare a apei, stații de epurare, linii
tehnologice flexibile și automate de prelucrare, constituirea
de ansambluri de locuințe și obiective social-culturale,
rețele de apă-canalizare, construirea de drumuri și poduri,
amenajări portuare și produse de tehnică militară și altele
asemenea. După caz, la propunerea Comitetului
Interministerial de Garanții și Credite de Comerț Exterior,
prin hotărâre a Guvernului, se poate aproba includerea în
categoria exporturilor complexe și a unor proiecte care îi
sunt supuse analizei și aprobării, aparținând și altor
domenii de activitate.
(2) Stimularea realizării de obiective complexe și a
producției cu ciclu lung de fabricație, destinate exportului,
se realizează, pe lângă asigurarea creditelor de export, în
condițiile prevăzute de prezenta lege, prin:
a) garanții pentru participări la licitații internaționale,
executarea lucrărilor și alte garanții stabilite prin contractele
externe;
b) acordarea de garanții ale statului pentru credite
utilizate pentru producția din țară și din străinătate,
destinată exporturilor complexe, precum și pentru creditele
de export pe termen scurt, mediu și lung, conform
standardelor internaționale în domeniu;
c) acordarea de bonificații de până la 60% din dobânda
plătită pentru creditele de export, în fazele de pre și
postlivrare.
(3) Exporturile complexe se realizează pe bază de
contracte externe de către un contractant general, agent
economic român sau străin, care poate colabora, pe bază
de contracte comerciale, cu subcontractanții — agenți
economici români sau străini. Exporturile produselor cu
ciclu lung de fabricație se pot realiza pe bază de contracte
externe încheiate de către un contractant general sau de
către producător, direct ori prin comisionar.
(4) Subcontractanții interni, participanți la realizarea de
exporturi complexe, sunt: proiectantul general, antreprenorul
general, producătorii, precum și prestatorii de servicii
angajați în realizarea acestora.
(5) Perioada de fabricație a produselor cu ciclu lung de
fabricație și valoarea contractelor de export aferente se
stabilesc anual și ori de câte ori este necesar, prin
hotărâre a Guvernului.
Art. 112. — (1) Comitetul Interministerial de Garanții și
Credite de Comerț Exterior este alcătuit din reprezentanți
ai organelor de specialitate ale administrației publice
centrale și ai EXIMBANK — S.A.
(2) Modul de desfășurare a activității Comitetului
Interministerial de Garanții și Credite de Comerț Exterior
este reglementat prin hotărâre a Guvernului. Președintele,
vicepreședinții și membrii Comitetului sunt desemnați prin
hotărâre a Guvernului.
(3) Comitetul Interministerial de Garanții și Credite de
Comerț Exterior are următoarele atribuții:
a) aprobă limita maximă de expunere a fondurilor
prevăzute la art. 9;
b) examinează și aprobă:
(i) emiterea garanțiilor de export, a garanțiilor
pentru creditele pentru realizarea de bunuri și
servicii destinate exportului, pentru creditul
cumpărător și a garanțiilor pentru investiții
românești în străinătate;

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 985/26.X.2004

(ii) asigurarea și reasigurarea creditelor de export, a
investițiilor românești în străinătate, a garanțiilor
de export și a operațiunilor de export în leasing,
în numele și în contul statului;
(iii) instrumentele de susținere a activității de comerț
exterior, în conformitate cu dispozițiile prezentei
legi și cu politica Guvernului de promovare și
susținere a exporturilor;
(iv) nivelul de acordare a bonificațiilor de dobândă
pentru creditele de export acordate în lei de
EXIMBANK — S.A. și de băncile comerciale
pentru activitatea de export, conform prevederilor
prezentei legi și politicii Guvernului de promovare
și susținere a exporturilor;
c) la începutul fiecărui an lista mărfurilor de export care
nu pot beneficia de instrumentele de susținere a comerțului
exterior derulate prin EXIMBANK — S.A. este stabilită prin
hotărâre a Guvernului și publicată în Monitorul Oficial al
României, Partea I, în condițiile legii.
(4) Comitetul Interministerial de Garanții și Credite de
Comerț Exterior stabilește utilizarea plafoanelor valorice în
cadrul cărora se vor aproba și desfășura operațiunile, în
numele și în contul statului, pe baza clasamentelor de risc
de țară elaborate de EXIMBANK — S.A.
(5) Comitetul Interministerial de Garanții și Credite de
Comerț Exterior se întrunește, de regulă, bilunar sau de
câte ori este nevoie.“
24. La articolul 13 alineatul (1), literele a) și c) vor avea
următorul cuprins:
îa) creditele de export pe termen scurt, neasigurabile pe
piața privată, precum și creditele de export pe termen
mediu și lung;
............................................................................................
c) creditele obținute în vederea realizării de bunuri și
servicii destinate exportului, garanțiile de export și
operațiunile de export în leasing.“
25. Alineatul (3) al articolului 13 va avea următorul
cuprins:
î(3) Asigurarea creditelor de export pe termen scurt,
mediu și lung, asigurarea investițiilor românești în
străinătate și a garanțiilor de export se vor face în cadrul
plafoanelor valorice pe țări, stabilite de EXIMBANK — S.A.
și aprobate de Comitetul Interministerial de Garanții și
Credite de Comerț Exterior, în funcție de politica
Guvernului de promovare și susținere a exportului și a
investițiilor pe diferite piețe.“
26. Alineatul (1) al articolului 14 se abrogă.
27. Alineatul (2) al articolului 14 va avea următorul
cuprins:
î(2) EXIMBANK — S.A. poate realiza și alte operațiuni
în contul statului, potrivit obiectivelor prevăzute la art. 2, și
poate implementa orice instrumente de stimulare a
activității de comerț exterior, stabilite de Comitetul
Interministerial de Garanții și Credite de Comerț Exterior și
aprobate prin hotărâre a Guvernului, în conformitate cu
competențele sale legale și cu politica Guvernului de
susținere a comerțului exterior.“
28. Articolul 15 va avea următorul cuprins:
îArt. 15. — (1) EXIMBANK — S.A. efectuează operațiuni
de bancă în scopul stimulării activității de comerț exterior,
în conformitate cu reglementările legislației bancare în
vigoare și cu prevederile prezentei legi.

(2) EXIMBANK — S.A. efectuează operațiuni de
finanțare, cofinanțare și refinanțare a operațiunilor de
comerț exterior, în vederea facilitării accesului exporturilor
românești pe piețele internaționale.
(3) EXIMBANK — S.A. poate încheia acorduri cu
instituții financiare din țară și din străinătate, în vederea
constituirii de fonduri care să fie utilizate ca surse atrase
pentru susținerea activităților în nume și în cont propriu.
(4) EXIMBANK — S.A. poate emite obligațiuni pe piața
internă și externă, în condițiile legii, în vederea atragerii de
surse, necesare pentru desfășurarea activității sale.“
29. După alineatul (4) al articolului 16 se introduce
alineatul (5) cu următorul cuprins:
î(5) EXIMBANK — S.A. va desfășura operațiuni de
asigurare și reasigurare de credite de export pe termen
scurt, mediu și lung împotriva riscurilor comerciale și de
țară, în nume și în cont propriu, în conformitate cu
prevederile alin. (1)—(4), până la 31 decembrie 2004.“
30. După articolul 16 se introduce capitolul IV 1 cu
următorul cuprins:
îCAPITOLUL IV1
Contabilitatea operațiunilor
Art. 16 1 . — Contabilitatea EXIMBANK — S.A. se
realizează distinct pe operațiuni desfășurate în numele și
în contul statului și pe operațiuni desfășurate în nume și
în cont propriu, atât pentru activitatea bancară, cât și
pentru activitățile de asigurare și reasigurare desfășurate
potrivit legii.
Art. 16 2 . — EXIMBANK — S.A. întocmește situații
financiare anuale, distinct pe activități, respectiv bancară și
de asigurări, pe bază individuală și pe bază consolidată, în
conformitate cu legislația în domeniu și cu standardele
internaționale de contabilitate.“
31. Alineatul (1) al articolului 17 va avea următorul
cuprins:
îArt. 17. — (1) Membrii și împuterniciții în adunarea
generală a acționarilor, membrii consiliului de administrație
și auditorii, precum și salariații EXIMBANK — S.A. sunt
obligați să păstreze secretul profesional asupra oricăror
fapte, date și informații de care au luat cunoștință în cursul
exercitării funcțiilor lor și care nu sunt destinate publicității.“
Art. II. — (1) Legea nr. 96/2000 privind organizarea și
funcționarea Băncii de Export-Import a României
EXIMBANK — S.A. și instrumentele specifice de susținere
a comerțului exterior, publicată în Monitorul Oficial al
României, Partea I, nr. 250 din 6 iunie 2000, cu
modificările și completările aduse prin prezenta lege, se va
republica, dându-se textelor o nouă numerotare.
(2) Pe data intrării în vigoare a prezentei legi se
abrogă:
a) Ordonanța Guvernului nr. 14/1995 privind unele
măsuri pentru stimularea realizării de obiective complexe și
a producției cu ciclu lung de fabricație, destinate exportului,
aprobată prin Legea nr. 70/1995, cu modificările ulterioare;
b) Normele tehnice nr. 101.325/M.C./1998 privind unele
măsuri pentru stimularea realizării de obiective complexe și
a producției cu ciclu lung de fabricație, destinate exportului,
emise de ministrul industriei și comerțului, ministrului
lucrărilor publice și amenajării teritoriului, ministrului

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 985/26.X.2004
finanțelor și președintelui Băncii de Export-Import a
României, publicate în Monitorul Oficial al României,
Partea I, nr. 128 din 27 martie 1998, cu modificările și
completările ulterioare.

5

(3) În termen de 60 de zile de la data intrării în vigoare
a prezentei legi, Banca de Export-Import a României
EXIMBANK — S.A. își va modifica actul constitutiv în mod
corespunzător.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

VIOREL HREBENCIUC

NICOLAE VĂCĂROIU

București, 25 octombrie 2004.
Nr. 440.
PREȘEDINTELE ROMÂNIEI

DECRET
privind promulgarea Legii pentru modificarea și completarea Legii nr. 96/2000 privind organizarea
și funcționarea Băncii de Export-Import a României EXIMBANK — S.A. și instrumentele specifice
de susținere a comerțului exterior
În temeiul prevederilor art. 77 alin. (3) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea
și completarea Legii nr. 96/2000 privind organizarea și
funcționarea Băncii de Export-Import a României

EXIMBANK — S.A. și instrumentele specifice de susținere
a comerțului exterior și se dispune publicarea acestei legi
în Monitorul Oficial al României, Partea I.

PREȘEDINTELE ROMÂNIEI

ION ILIESCU
București, 22 octombrie 2004.
Nr. 820.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR
ȘI DEZVOLTĂRII RURALE
Nr. 545 din 7 septembrie 2004

MINISTERUL ADMINISTRAȚIEI ȘI INTERNELOR
Nr. 367 din 27 septembrie 2004

ORDIN
privind aprobarea Regulamentului de autorizare a administrației piețelor, târgurilor, oboarelor,
a burselor de mărfuri și a altora asemenea, pentru comercializarea materialelor lemnoase
În temeiul art. 10 alin. (3) și (4) din Normele privind circulația materialelor lemnoase și controlul circulației
acestora și al instalațiilor de transformat lemn rotund, aprobate prin Hotărârea Guvernului nr. 427/2004,
în baza art. 9 alin. (4) din Ordonanța de urgență a Guvernului nr. 63/2003 privind organizarea și funcționarea
Ministerului Administrației și Internelor, aprobată cu modificări și completări prin Legea nr. 604/2003, cu modificările
ulterioare, și a art. 9 alin. (6) din Hotărârea Guvernului nr. 409/2004 privind organizarea și funcționarea Ministerului
Agriculturii, Pădurilor și Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale și ministrul de stat, ministrul administrației și internelor, emit
următorul ordin:
Art. 1. — Se aprobă Regulamentul de autorizare a
administrației piețelor, târgurilor, oboarelor, a burselor
de mărfuri și a altora asemenea, pentru comercializarea
materialelor lemnoase, conform anexei care face parte
Ministrul agriculturii, pădurilor
și dezvoltării rurale,
Petre Daea

integrantă din prezentul ordin.
Art. 2. — Prezentul ordin va fi publicat în Monitorul
Oficial al României, Partea I.

Ministru de stat,
ministrul administrației și internelor,
Marian Florian Săniuță

Ministrul delegat
pentru administrația publică,
Gheorghe Emacu

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 985/26.X.2004
ANEXĂ

REGULAMENTUL
de autorizare a administrației piețelor, târgurilor, oboarelor, a burselor de mărfuri și a altora asemenea,
pentru comercializarea materialelor lemnoase
CAPITOLUL I
Dispoziții generale
Art. 1. — Prezentul regulament se aplică în cazurile în care
administrația piețelor, târgurilor, oboarelor, a burselor de mărfuri și
a altora asemenea solicită să fie autorizată pentru comercializarea
materialelor lemnoase, așa cum au fost definite în Hotărârea
Guvernului nr. 427/2004 pentru aprobarea Normelor privind
circulația materialelor lemnoase și controlul circulației acestora și
al instalațiilor de transformat lemn rotund.
Art. 2. — Scopul autorizării administrației piețelor, târgurilor,
oboarelor, a burselor de mărfuri și a altora asemenea este
crearea premiselor necesare pentru asigurarea condițiilor de
comercializare, a controlului modului în care se face
comercializarea și obligația asigurării documentelor necesare
pentru dovedirea provenienței și pentru însoțirea transportului
materialelor lemnoase vândute cu amănuntul de către producător.
Art. 3. — Prin autorizare se impune ca administrația piețelor,
târgurilor, oboarelor, a burselor de mărfuri și a altora asemenea
să cunoască ansamblul reglementărilor privind comercializarea
materialelor lemnoase.
Art. 4. — Autorizarea se realizează în vederea îndeplinirii
condițiilor și posibilităților tehnice de îndeplinire a acestor condiții
de către administrația piețelor, târgurilor, oboarelor, a burselor de
mărfuri și a altora asemenea, care solicită autorizarea, în
conformitate cu prevederile prezentului regulament.
CAPITOLUL II
Condiții de autorizare
Art. 5. — Administrația piețelor, târgurilor, oboarelor, a burselor
de mărfuri și a altora asemenea, care solicită autorizarea pentru
comercializarea materialelor lemnoase, trebuie să îndeplinească
următoarele condiții:
a) să fie constituită ca atare, în condițiile legii;
b) să dețină spațiile necesare desfășurării comerțului cu
materiale lemnoase;
c) spațiile deținute să fie autorizate pentru funcționare, ca
spațiu fizic, de către autoritatea publică locală, precum și de către
autoritățile statului competente;
d) să aibă angajat cu contract de muncă personal tehnic cu
pregătire (medie sau superioară) în silvicultură sau să aibă
contracte de prestări de servicii cu persoane fizice autorizate, în
condițiile legii, pentru realizarea de lucrări specifice silviculturii;
e) să dețină instrumente de măsurare specifice pentru
determinarea dimensiunilor și volumului materialelor lemnoase care
fac obiectul actului de comerț.
Documentele necesare pentru solicitarea autorizării
Art. 6. — (1) Dosarul pentru solicitarea autorizării cuprinde:
a) cererea administrației pieței, târgului, oborului, a bursei de
mărfuri sau a altora asemenea, semnată de persoana
competentă. În cazul cererii depuse de administrația pieței,
târgului, oborului, aceasta va purta în colțul din dreapta sus un
aviz al primarului localității unde funcționează piața, târgul
respectiv, oborul;
b) copia documentului de înființare și funcționare a
administrației pieței, târgului, oborului, a bursei de mărfuri sau a
altora asemenea;
c) copia documentului prin care face dovada deținerii spațiului
menționat la art. 5 lit. b);
d) copia autorizației de funcționare eliberate de autoritatea
publică locală și copiile autorizațiilor speciale emise de autoritățile
statului;
e) copia contractului de muncă pentru personalul de
specialitate angajat, prevăzut la art. 5 lit. d), sau copia
contractului de prestări de servicii;

f) extras din lista de inventar confirmată de reprezentantul
legal al administrației pieței, târgului, oborului, a bursei de mărfuri
sau a altora asemenea.
(2) Toate copiile prevăzute la alin. (1) se prezintă autentificate.
CAPITOLUL III
Regulamentul de autorizare a administrației piețelor, târgurilor,
oboarelor, a burselor de mărfuri și a altora asemenea, pentru
comercializarea materialelor lemnoase
Art. 7. — Dosarele cu documentele prevăzute la art. 6 se
depun de către solicitanți la sediul direcției teritoriale de regim
silvic și de vânătoare din raza teritorială în care aceștia își
desfășoară activitatea, fiind înregistrate în registrul de
corespondență.
Art. 8. — (1) Analiza documentației de solicitare a autorizării
se realizează de către o comisie formată din:
a) directorul executiv al direcției teritoriale de regim silvic și de
vânătoare;
b) juristul direcției teritoriale de regim silvic și de vânătoare
sau, în situația în care direcția nu are angajat jurist, consilierul
juridic cu care direcția are contract pentru asistență juridică;
c) un reprezentant al prefecturii județului în care își desfășoară
activitatea administrația care solicită autorizarea, nominalizat de
către prefectul județului respectiv.
(2) Comisia menționată la alin. (1) se întrunește la convocarea
scrisă a directorului executiv al direcției teritoriale de regim silvic
și de vânătoare.
(3) Convocarea comisiei în condițiile prevăzute la alin. (2) se
realizează în interiorul termenului de 30 de zile de la data
depunerii solicitării de autorizare.
Art. 9. — (1) Comisia întrunită în ședință de lucru verifică
îndeplinirea de către solicitant a condițiilor prevăzute la art. 5 prin
analiza documentelor prevăzute la art. 6.
(2) Analiza documentației se face în prezența reprezentantului
legal al solicitantului convocat prin grija direcției teritoriale de
regim silvic și de vânătoare.
(3) Constatările comisiei se consemnează într-un proces-verbal
de ședință, care se întocmește prin grija direcției teritoriale de
regim silvic și de vânătoare.
(4) În situația în care comisia constată că solicitantul
îndeplinește condițiile, acestuia i se eliberează autorizația de
comercializare a materialelor lemnoase conform modelului
prezentat în anexa la prezentul regulament.
Art. 10. — (1) Autorizațiile eliberate în condițiile prezentului
regulament sunt valabile pentru o perioadă de 2 ani.
(2) Organele de control abilitate în condițiile legii pentru
regimul silvic, care constată că o anume administrație a unei
piețe, a unui obor, târg, a unei burse de mărfuri sau a altora
asemenea, care a fost autorizată, nu mai îndeplinește condițiile în
baza cărora a fost autorizată, încheie un act de control în
prezența reprezentantului administrației respective, act în care sunt
consemnate condițiile care nu mai sunt îndeplinite.
(3) Documentele de constatare astfel întocmite se transmit
direcției teritoriale de regim silvic și de vânătoare care a emis
autorizația.
(4) În situația în care actul de control este semnat fără
obiecțiuni de către reprezentantul administrației pieței, oborului,
târgului, bursei de mărfuri sau a altora asemenea, directorul
executiv al direcției teritoriale de regim silvic și de vânătoare
anulează autorizația emisă.
(5) Anunțul de anulare a autorizației se publică în Monitorul
Oficial al României, Partea a III-a, prin grija direcției teritoriale de
regim silvic și de vânătoare.
(6) În situația în care actul de control încheiat în condițiile
alin. (2) este semnat cu obiecțiuni de către reprezentantul

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 985/26.X.2004
administrației pieței, oborului, târgului, bursei de mărfuri sau a
altora asemenea, directorul direcției teritoriale de regim silvic și
de vânătoare dispune verificarea celor consemnate în termen de
cel mult 5 zile de la data primirii actului de control, de către o
echipă de control formată din minimum două cadre tehnice din
cadrul direcției.
(7) Echipa de control face verificările care se impun, cu
participarea reprezentantului administrației pieței, oborului,
târgului, bursei de mărfuri sau a altora asemenea ori, dacă
acesta refuză, în prezența unui reprezentant al autorității publice
locale.

(8) Constatările echipei de control, privitoare la modul în care
sunt îndeplinite condițiile de autorizare, sunt consemnate într-un
document de constatare, cu propunerea de retragere a autorizației
sau de menținere a autorizării. Documentul de constatare se
depune la direcția teritorială de regim silvic și de vânătoare în cel
mult două zile lucrătoare după data controlului.
(9) Directorul direcției teritoriale de regim silvic și de vânătoare
va da curs propunerilor echipei de control. În cazul propunerii
de anulare a autorizației, directorul va proceda în conformitate
cu prevederile alin. (4) și (5).
ANEXĂ
la regulament

MINISTERUL AGRICULTURII, PĂDURILOR ȘI DEZVOLTĂRII RURALE

Direcția teritorială de regim silvic și de vânătoare
AUTORIZAȚIE

Nr. ….....................… din …........................................
În baza prevederilor art. 9 alin. (4) din anexa la Ordinul ministrului agriculturii, pădurilor și dezvoltării rurale și al ministrului de
stat, ministrul administrației și internelor, nr. 545/367/2004, se autorizează …...............................................................................…..............…
(administrația pieței, târgului, oborului, bursei de mărfuri sau a altora asemenea)

pentru comercializarea de materiale lemnoase, așa cum au fost denumite conform Hotărârii Guvernului nr. 427/2004 pentru aprobarea
Normelor privind circulația materialelor lemnoase și controlul circulației acestora și al instalațiilor de transformat lemn rotund, în
interiorul ……....................................................................................................................................................................................................… .
(denumirea pieței, târgului, oborului, bursei de mărfuri sau a altora asemenea)

Domnul/doamna ……...........................................................................................................................................................................…
(numele și prenumele persoanei angajate în condițiile art. 5 lit. d) din anexa la Ordinul ministrului agriculturii, pădurilor
și dezvoltării rurale și al ministrului de stat, ministrul administrației și internelor, nr. 545/367/2004)

are dreptul să ridice formularele de documente cu regim special pentru însoțirea și pentru proveniența materialelor lemnoase necesare
administrației și să întocmească documentele corespunzătoare la vânzarea de materiale lemnoase în ………..........................................
(denumirea pieței, târgului, oborului,
bursei de mărfuri sau a altora asemenea).

Director executiv,
LS/SS

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind autorizarea Organizației interprofesionale
pentru carne de pasăre, ouă și procesate din acestea
Având în vedere prevederile art. 6 alin. (4) și alin. (5) din Legea nr. 73/2002 privind organizarea și funcționarea
piețelor produselor agricole și alimentare în România, cu modificările ulterioare,
având în vedere prevederile Hotărârii Guvernului nr. 383/2002 privind numirea în funcția de președinte al
Comitetului interministerial de coordonare a organizării și funcționării piețelor produselor agricole și alimentare în România,
văzând Referatul de aprobare nr. 94.860/2004 al președintelui Comitetului interministerial de coordonare a
organizării și funcționării piețelor produselor agricole și alimentare în România,
în temeiul prevederilor Hotărârii Guvernului nr. 409/2004 privind organizarea și funcționarea Ministerului Agriculturii,
Pădurilor și Dezvoltării Rurale, cu modificările și completările ulterioare,
ministrul agriculturii, pădurilor și dezvoltării rurale emite următorul ordin:
Art. 1. — Se autorizează funcționarea Organizației
interprofesionale pentru carne de pasăre, ouă și procesate din
acestea ca principal reprezentant al producătorilor, procesatorilor
și comercianților din sectorul carne de pasăre și ouă.

Art. 2. — Sediul Organizației interprofesionale pentru
carne de pasăre, ouă și procesate din acestea este situat
în municipiul București, bd. Ion Mihalache nr. 106, bl. 84,
sc. A, et. 9, ap. 24, sectorul 1.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 985/26.X.2004

Art. 3. — Pentru realizarea obiectivelor legate de
aplicarea instrumentelor tehnice și economice de
reglementare a pieței cărnii de pasăre și a ouălor,
Organizația interprofesională pentru carne de pasăre, ouă
și procesate din acestea încheie convenții cu Ministerul
Agriculturii, Pădurilor și Dezvoltării Rurale în conformitate
cu prevederile art. 7 din Legea nr. 73/2002 privind

organizarea și funcționarea piețelor produselor agricole și
alimentare din România, cu modificările ulterioare.
Art. 4. — Organizația interprofesională pentru carne de
pasăre, ouă și procesate din acestea se recunoaște prin
Certificatul de înscriere nr. 008/2004.
Art. 5. — Prezentul ordin va fi publicat în Monitorul
Oficial al României, Partea I.

Ministrul agriculturii, pădurilor și dezvoltării rurale,
Petre Daea
București, 18 octombrie 2004.
Nr. 761.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 985/26.X.2004 conține 8 pagini.

Prețul de vânzare 9.500 lei

ISSN 1453—4495

PDF compression, OCR, web-optimization with CVISION's PdfCompressor

