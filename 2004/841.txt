Anul 172 (XVI) — Nr. 841

PARTEA

I

LEGI, DECRETE, HOTĂRÂRI ȘI ALTE ACTE

Marți, 14 septembrie 2004

SUMAR
Nr.

Pagina

1.373. — Hotărâre pentru aprobarea formularelor-tip
privind comunicările cu privire la datele ce
urmează a fi înscrise în cazierul judiciar sau
notate provizoriu în evidența unităților de poliție,
precum și a celor privind cererile pentru obținerea
certificatelor și copiilor de pe cazierul judiciar ......

HOTĂRÂRI

ALE

1–17

Pagina

1.405. — Hotărâre pentru aprobarea Regulamentului de
organizare și funcționare a Administrației Naționale
de Meteorologie .......................................................

HOTĂRÂRI ALE GUVERNULUI ROMÂNIEI

Nr.

18–29

1.407. — Hotărâre pentru aprobarea Planului de
reorganizare globală a Societății Naționale
îÎmbunătățiri Funciare“ — S.A. ...............................

30–32

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea formularelor-tip privind comunicările cu privire la datele ce urmează
a fi înscrise în cazierul judiciar sau notate provizoriu în evidența unităților de poliție,
precum și a celor privind cererile pentru obținerea certificatelor și copiilor de pe cazierul judiciar
În temeiul art. 108 din Constituție, republicată, și al art. 26 alin. (1) din Legea nr. 290/2004 privind cazierul judiciar,
Guvernul României adoptă prezenta hotărâre.
Art. 1. — Modelele formularelor-tip pentru comunicările
cu privire la datele ce urmează a fi înscrise în cazierul
judiciar sau notate provizoriu în evidența unităților de
poliție, precum și a celor privind cererile pentru obținerea
certificatelor și copiilor de pe cazierul judiciar sunt

prevăzute în anexele nr. 1—16, care fac parte integrantă
din prezenta hotărâre.
Art. 2. — Tipărirea formularelor prevăzute în anexele
nr. 1—16*) se face pe hârtie ofset.
Art. 3. — Prezenta hotărâre intră în vigoare la data de
15 septembrie 2004.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul administrației și internelor,
Toma Zaharia,
secretar de stat
București, 26 august 2004.
Nr. 1.373.
*) Anexele nr. 1—16 sunt reproduse în facsimil.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 841/14.IX.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 841/14.IX.2004

3

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 841/14.IX.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 841/14.IX.2004

5

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 841/14.IX.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 841/14.IX.2004

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 841/14.IX.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 841/14.IX.2004

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 841/14.IX.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 841/14.IX.2004

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 841/14.IX.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 841/14.IX.2004

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 841/14.IX.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 841/14.IX.2004

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 841/14.IX.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 841/14.IX.2004

17

PDF compression, OCR, web-optimization with CVISION's PdfCompressor

18

MONITORUL OFICIAL AL ROMÂNIEI, PARTEA I, Nr. 841/14.IX.2004
GUVERNUL ROMÂNIEI

HOTĂRÂRE
pentru aprobarea Regulamentului de organizare și funcționare
a Administrației Naționale de Meteorologie
În temeiul art. 108 din Constituție, republicată, al art. 2 alin. (2) din Legea nr. 216/2004 privind înființarea
Administrației Naționale de Meteorologie și al art. 12 alin. (2) din Legea nr. 213/1998 privind proprietatea publică și
regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă Regulamentul de organizare și
funcționare a Administrației Naționale de Meteorologie,
prevăzut în anexa nr. 1.
Art. 2. — Se aprobă transmiterea în administrarea
Administrației Naționale de Meteorologie a bunurilor

din domeniul public al statului, prevăzute în anexa
nr. 2.
Art. 3. — Anexele nr. 1 și 2 fac parte integrantă din
prezenta hotărâre.

PRIM-MINISTRU

ADRIAN NĂSTASE
Contrasemnează:
Ministrul mediului și gospodăririi apelor,
Speranța Maria Ianculescu
p. Ministrul muncii, solidarității sociale și familiei,
Răzvan Ionuț Cirică,
secretar de stat
p. Ministrul finanțelor publice,
Maria Manolescu,
secretar de stat
București, 2 septembrie 2004.
Nr. 1.405.
ANEXA Nr. 1

REGULAMENTUL
de organizare și funcționare a Administrației Naționale de Meteorologie
CAPITOLUL I
Dispoziții generale
Art. 1. — (1) Administrația Națională de Meteorologie
este persoană juridică română cu statut de regie autonomă
de interes public național și se organizează și funcționează
pe bază de gestiune economică și autonomie financiară.
(2) Administrația Națională de Meteorologie își
desfășoară activitatea conform Legii nr. 139/2000 privind
activitatea de meteorologie, cu modificările și completările
ulterioare, celorlalte reglementări legale în vigoare și
prezentului regulament, sub autoritatea Ministerului Mediului
și Gospodăririi Apelor, și are rolul de Serviciu Meteorologic
Național în accepțiunea Organizației Meteorologice
Mondiale.
Art. 2. — Sediul central al Administrației Naționale de
Meteorologie este în municipiul București, șos. București—
Ploiești nr. 97, sectorul 1.
CAPITOLUL II
Scopul
Art. 3. — (1) Administrația Națională de Meteorologie
aplică strategia națională privind supravegherea mediului
aerian, cercetarea științifică și prestarea de servicii
specializate pentru protecția meteorologică a vieții și a
bunurilor.

(2) În domeniul său de competență și pentru atingerea
scopului pentru care a fost înființată, Administrația Națională
de Meteorologie acționează ca autoritate tehnică națională.
(3) Pe teritoriul României Administrația Națională de
Meteorologie reprezintă sursa oficială de date și informații
meteorologice.
CAPITOLUL III
Obiectul de activitate și atribuțiile
Art. 4. — (1) Obiectul principal de activitate al
Administrației Naționale de Meteorologie îl constituie
activitatea de meteorologie și climatologie necesară
dezvoltării durabile a României și integrarea acestei
activități în sistemul de convenții și relații internaționale,
scop în care realizează:
a) efectuarea de observații și măsurători privind starea
și evoluția vremii;
b) asigurarea și controlul circulației interne de date și
informații meteorologice;
c) constituirea, actualizarea sistematică și administrarea
Fondului național de date meteorologice;
d) elaborarea de metodologii de măsurare și prelucrare
a datelor și realizarea de produse meteorologice;
e) elaborarea de diagnoze, prognoze și avertizări
meteorologice;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 841/14.IX.2004
f) participarea la activitățile de preîntâmpinare a riscurilor
meteorologice;
g) studii și cercetări, inclusiv pentru dezvoltarea
propriului domeniu;
h) elaborarea de studii și scenarii de evoluție a climei;
i) dezvoltarea capacității proprii de răspuns la cererea și
exigențele utilizatorilor;
j) coordonarea și/sau elaborarea componentelor
meteorologice din studiile de impact și bilanț de mediu;
k) organizarea și coordonarea sistemului național de
formare și pregătire profesională în domeniul meteorologiei,
climatologiei și fizicii atmosferei, printr-o structură proprie
specializată;
l) participarea la programe/activități internaționale,
conform domeniului de competență;
m) reprezentarea României pe lângă Organizația
Meteorologică Mondială.
(2) Administrația Națională de Meteorologie poate
desfășura și alte activități care au legătură directă sau
adiacentă cu obiectul de activitate prezentat la alin. (1).
(3) Activitățile pe care le desfășoară Administrația
Națională de Meteorologie, prevăzute la alin. (1), apar la
codul CAEN 7512.
(4) Administrația Națională de Meteorologie reprezintă
singura instituție abilitată să elaboreze avertizări în cazul
producerii de fenomene meteorologice periculoase în
România.
(5) Administrația Națională de Meteorologie, prin unitățile
sale specializate, acționează ca instituție națională de
cercetare și dezvoltare științifică în domeniile meteorologiei,
climatologiei, fizicii atmosferei și poluării aerului, accesând
programe naționale și internaționale specifice.
Art. 5. — (1) Pentru realizarea oricăror activități
conforme domeniului, competenței și atribuțiilor sale,
Administrația Națională de Meteorologie desfășoară:
a) activități operative, imediate și/sau sistematice, cu
scadențe impuse metodologic;
b) activități de cercetare-dezvoltare, pentru nevoi proprii
sau în interesul altor utilizatori;
c) activități generale, funcționale și auxiliare.
(2) Pentru activitățile de cercetare-dezvoltare,
Administrația Națională de Meteorologie poate participa la
licitațiile de adjudecare a unor proiecte științifice, poate
iniția colaborări cu instituții de învățământ, institute de
cercetare, agenți economici și/sau specialiști, corespunzător
scopurilor de cunoaștere sau aplicative urmărite.
Art. 6. — Atribuțiile Administrației Naționale de
Meteorologie sunt următoarele:
1. elaborarea de programe pentru supravegherea unitară
și calificată a mediului aerian în conformitate cu necesitățile
naționale și în concordanță cu recomandările Organizației
Meteorologice Mondiale;
2. efectuarea de observații și măsurători specifice
privind parametrii de stare ai atmosferei, la suprafață și în
altitudine, procesele și fenomenele meteorologice;
3. efectuarea de observații și măsurători specifice
privind compoziția chimică a aerului și poluarea de fond a
atmosferei;
4. achiziția, validarea și înregistrarea sau arhivarea
datelor meteorologice;
5. transferul intern și schimbul de date și informații
meteorologice convenite prin programe internaționale la
care România colaborează pe bază de acorduri directe sau
sub egida Organizației Meteorologice Mondiale;
6. întocmirea de cataloage, sinteze și anuare
meteorologice;

19

7. realizarea, conservarea și administrarea Fondului
național de date meteorologice;
8. prelucrarea datelor, extragerea de informații și
elaborarea de produse diagnostice;
9. integrarea de modele de prognoză numerică a vremii;
10. elaborarea de diagnoze și prognoze meteorologice
de interes general și specializate;
11. realizarea de studii și cercetări privind modelarea
proceselor atmosferice și îmbunătățirea procedurilor și
performanțelor de prognoză;
12. realizarea verificărilor prognozelor de vreme,
indiferent de sursă;
13. elaborarea și difuzarea de avertizări privind
producerea de fenomene meteorologice periculoase
potențial provocatoare de pagube;
14. actualizarea sistematică a studiilor privind clima
României și depistarea efectelor induse de schimbările
globale;
15. desfășurarea de cercetări pentru dezvoltarea
domeniului și a subdomeniilor sale — meteorologie
dinamică, meteorologie radar, meteorologie spațială,
climatologie, agrometeorologie, hidrometeorologie, meteorologie
aeronautică, marină, rutieră, urbană, meteorologie de mediu
și biometeorologie — și elaborarea de produse software
pentru aplicații generale sau specializate, în concordanță cu
necesitățile și performanța internă, precum și cu evoluția
acestuia pe plan mondial;
16. elaborarea, actualizarea și aplicarea strategiei de
dezvoltare științifică și tehnologică a activității meteorologice
la nivel național, în raport cu necesitățile interne și în
concordanță cu progresele înregistrate pe plan mondial;
17. elaborarea de prognoze privind procesele de
transport și difuzie a poluanților și radionuclizilor în
atmosferă, la scară locală și regională;
18. participarea la acțiunile de preîntâmpinare a
riscurilor meteorologice și de reducere a urmărilor
dezastrelor naturale;
19. participarea la activitățile interne sau internaționale,
proprii sau conexe domeniului, stipulate prin convenții
guvernamentale și/sau prin protocoale directe încheiate cu
instituții omoloage din străinătate;
20. consolidarea și extinderea cooperării cu Organizația
Meteorologică Mondială;
21. inițierea și realizarea de proiecte de colaborare
științifică internațională;
22. organizarea de reuniuni științifice și/sau tehnicoorganizatorice cu caracter intern sau internațional, potrivit
preocupărilor și competențelor sale;
23. participarea la târguri/expoziții și campanii interne și
internaționale, care interesează domeniul de competență al
Administrației Naționale de Meteorologie;
24. participarea la programe de cercetare inițiate de alte
instituții din țară sau de finanțatori din străinătate;
25. realizarea de studii, asistență și servicii
meteorologice pentru respectarea convențiilor la care statul
român este parte;
26. editarea, tipărirea și schimbul de publicații tehnice
și/sau promoționale specifice domeniului;
27. colaborarea cu ministerul de resort în vederea
elaborării programelor școlare pentru învățământul
meteorologic de toate gradele din România;
28. organizarea procesului de formare profesională de
bază și a activităților de specializare și perfecționare a
personalului care activează în domeniu;
29. organizarea și realizarea inspecției meteorologice
privind respectarea reglementărilor legale referitoare la

PDF compression, OCR, web-optimization with CVISION's PdfCompressor

20

MONITORUL OFICIAL AL ROMÂNIEI, PARTEA I, Nr. 841/14.IX.2004

desfășurarea de activități meteorologice și a regimului de
circulație a datelor;
30. gestionarea brevetelor și a documentelor privind
protecția proprietății intelectuale pentru care este titulară;
31. deținerea și utilizarea, conform legii, a etaloanelor
naționale de măsurători meteorologice, exercitarea dreptului
de control metrologic pentru aparatura meteorologică,
indiferent de deținător, precum și exercitarea activităților de
încercare, etalonare și/sau verificare, reparare, fabricare,
import, închiriere, vânzare și montare a mijloacelor de
măsurare utilizate în rețeaua meteorologică națională;
32. realizarea de studii de modernizare a senzorilor și
echipamentelor meteorologice;
33. avizarea amplasării de construcții supraterane, a
obiectivelor care emit în atmosferă poluanți chimici și
radioactivi, a sistemelor de irigații prin aspersie sau
plantarea de perdele forestiere la mai puțin de 500 m în
afara zonei de protecție a platformelor meteorologice;
34. avizarea înființării sau desființării unor componente
ale rețelei naționale de observații și măsurători
meteorologice, în funcție de obligațiile care decurg din
atribuțiile sale imperative;
35. realizarea de studii de fundamentare climatologică și
avizare meteorologică a amplasamentelor obiectivelor
sociale și industriale sau a altor activități care necesită
asemenea studii;
36. avizarea competențelor și a formei de punere în
circulație publică a unor date, informații și prognoze
meteorologice rezultate din activitatea meteorologică
desfășurată de alte persoane fizice sau juridice,
conform legii;
37. avizarea studiilor de fundamentare meteorologică
elaborate de alte persoane fizice sau juridice;
38. expertizarea studiului de evaluare necesar în
vederea atestării, la cerere, a persoanelor fizice și juridice,
pentru desfășurarea de activități meteorologice, potrivit legii;
39. realizarea, la cererea utilizatorilor, de studii și
cercetări, asistență tehnică și servicii specializate, în
întregul său domeniu de competență;
40. desfășurarea activităților de marketing și de
diseminare a produselor sau informațiilor meteorologice;
41. prestarea de servicii din domeniul de competență al
Administrației Naționale de Meteorologie, pentru orice
beneficiari nestrategici, pe bază de contract;
42. fundamentarea și expertizarea parametrilor meteorologici din documentațiile pentru obținerea avizelor sau a
autorizațiilor de mediu;
43. realizarea sau participarea la elaborarea studiilor de
impact și bilanț de mediu;
44. realizarea oricăror alte activități aducătoare de
venituri, care au legătură cu scopurile și obiectul de
activitate ale Administrației Naționale de Meteorologie și nu
excedează domeniului său de competență;
45. realizarea și exploatarea sistemului propriu informatic
și de telecomunicații în rețeaua meteorologică națională;
46. realizarea de investiții pentru dezvoltări și
retehnologizări;
47. realizarea de revizii și reparații la stațiile și
instalațiile meteorologice, precum și la orice alte mijloace
tehnice, speciale, de transport sau de utilitate generală,
aflate în dotare;
48. aprovizionarea tehnico-materială necesară desfășurării activității proprii;
49. paza, protecția, asigurarea și gestionarea bunurilor
proprii, precum și a celor de natura bunurilor aparținând
domeniului public, primite în administrare;

50. efectuarea de operațiuni de transport — auto sau
naval — de persoane și bunuri, inclusiv de materiale
speciale — gaze lichefiate, mercur și altele — necesare
realizării în întregime a obiectului său de activitate, în
condițiile legii;
51. valorificarea materialelor rezultate din stocuri,
reparații, demolări, casări;
52. vânzarea, darea în locație și închirierea de spații,
terenuri și bunuri patrimoniale unor persoane fizice sau
juridice, în condițiile legii;
53. realizarea de operațiuni financiare pe piețele interne
și externe de capital și de cooperare internațională, în
condițiile legii, în vederea asigurării:
— resurselor financiare pentru finanțarea activității proprii;
— participării pe piața internațională cu acțiuni și
operațiuni specifice;
— constituirii de societăți mixte;
54. efectuarea de operațiuni de leasing conform
legislației în vigoare;
55. participarea la constituirea de noi societăți
comerciale, împreună cu persoane fizice sau juridice,
române ori străine, de drept privat.
Art. 7. — (1) Administrația Națională de Meteorologie
desfășoară activități de interes public național și are
competențe de autoritate tehnică în domeniul meteorologiei,
conform legii.
(2) Activități meteorologice de orice fel, destinate unor
scopuri speciale, altele decât cele prevăzute la art. 6, se
pot desfășura și de alte persoane fizice sau juridice, în
condițiile prevăzute la art. 15 alin. (1) din Legea
nr. 139/2000, cu modificările și completările ulterioare.
(3) Pe plan extern Administrația Națională de
Meteorologie asigură reprezentarea României pe lângă
Organizația Meteorologică Mondială, în conformitate cu
calitatea sa de membru al acesteia, precum și în relațiile
cu alte organisme internaționale specializate.
Art. 8. — (1) În îndeplinirea atribuțiilor sale,
Administrația Națională de Meteorologie desfășoară activități
de interes public, scop în care furnizează gratuit informații
de specialitate, inclusiv prognoze generale sau avertizări
către utilizatorii prevăzuți la art. 7 alin. (1) din Legea
nr. 139/2000, cu modificările și completările ulterioare.
(2) Administrația Națională de Meteorologie furnizează,
de asemenea, gratuit:
a) date meteorologice în cadrul Sistemului de Veghe
Meteorologică Mondială;
b) date meteorologice, în volum limitat, unităților de
învățământ de stat, în scopuri didactice, pentru elaborarea
lucrărilor de licență, masterat și doctorat;
c) avertizări meteorologice privind fenomenele
atmosferice periculoase tuturor mijloacelor de comunicare în
masă, în vederea informării publice prompte și a protecției
celor afectați.
CAPITOLUL IV
Patrimoniul
Art. 9. — Administrația Națională de Meteorologie are în
administrare bunuri din domeniul public al statului în
valoare de 1.831 miliarde lei, conform anexei nr. 2,
și bunuri din domeniul privat al statului în valoare de
36,143 miliarde lei, conform evidențelor contabile la
31 decembrie 2003.
Art. 10. — (1) Administrația Națională de Meteorologie
este proprietara bunurilor din patrimoniul său, cu excepția
celor din domeniul public al statului care i-au fost date în
administrare, care se evidențiază în mod distinct și au
regimul prevăzut de lege.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 841/14.IX.2004
(2) În exercitarea dreptului său de proprietate,
Administrația Națională de Meteorologie posedă, folosește
și dispune în mod autonom de bunurile pe care le are în
patrimoniu, în vederea realizării scopului pentru care a fost
constituită.
Art. 11. — (1) Fondul național de date meteorologice
este proprietate publică a statului, se află în administrarea
exclusivă a Administrației Naționale de Meteorologie și se
folosește în scopul îndeplinirii atribuțiilor acesteia, potrivit
unui regulament aprobat prin ordin al ministrului mediului și
gospodăririi apelor.
(2) Secvențe ale Fondului național de date
meteorologice pot fi oferite la schimb altor servicii
meteorologice naționale și instituții internaționale cu care
Administrația Națională de Meteorologie are încheiate
convenții directe sau în cadrul unor programe de
cooperare.
(3) Accesul la datele meteorologice este permis oricărei
categorii de utilizatori, în condițiile în care se respectă
regulamentul de administrare a Fondului național de date
meteorologice și nu se încalcă dreptul de folosință acordat.
CAPITOLUL V
Structura organizatorică și funcțională
Art. 12. — (1) Pentru îndeplinirea atribuțiilor sale,
Administrația Națională de Meteorologie funcționează în
regim de veghe permanentă, în conformitate cu
metodologia, cu programele și cu modalitățile de organizare
specifice.
(2) Activitățile Administrației Naționale de Meteorologie
se dimensionează în concordanță cu cererea de servicii,
respectând regimul de funcționare a sistemului
meteorologic.
(3) Integritatea funcțională a sistemului meteorologic
național, reprezentat prin Administrația Națională de
Meteorologie, este condiție obligatorie a existenței și
eficienței sale.
Art. 13. — (1) Administrația Națională de Meteorologie
are în structura sa sucursale fără personalitate juridică
organizate după principiul omogenității climatice a teritoriului
României, în conformitate cu recomandările internaționale în
domeniu, și care realizează obiectul de activitate al
Administrației Naționale de Meteorologie la nivel regional și
local.
(2) Sucursalele au aceleași competențe economicofinanciare ca și Administrația Națională de Meteorologie,
efectuând operațiuni contabile până la nivelul balanței de
verificare, iar din punct de vedere juridic sunt împuternicite
să încheie contracte și să reprezinte instituția în litigiile cu
persoane juridice sau fizice din aria lor teritorială de
competență.
Art. 14. — (1) Componentele de structură ale
Administrației Naționale de Meteorologie constituie un
sistem meteorologic național integrat, similar cu instituțiile
străine omoloage și cu structurile tehnice ale Organizației
Meteorologice Mondiale.
(2) În structura Administrației Naționale de Meteorologie
se pot înființa, prin hotărâre a consiliului de administrație
și în acord cu necesitățile de funcționare și de performanță
ale activității:
a) subunități centrale — de sinteză, de cercetaredezvoltare și activități operative, cu responsabilități
științifice, metodologice și de servicii generale și/sau
specializate;

21

b) observatoare specializate, stații și posturi
meteorologice care formează rețeaua națională de
observații și măsurători;
c) subunități funcționale și auxiliare generale sau
specifice activității — de natură a asigura îndeplinirea
atribuțiilor și atingerea scopurilor instituționale, reglementate.
Art. 15. — (1) La cerere, Administrația Națională de
Meteorologie va efectua expertize pentru acordarea avizului
tehnic persoanelor fizice sau juridice care urmează să
desfășoare activități meteorologice, în condițiile legii.
(2) Potrivit prerogativelor sale legale, Administrația
Națională de Meteorologie este în drept să pretindă
declararea sursei de date și/sau informații meteorologice
care sunt puse în circulație publică și are obligația să
acorde, cu respectarea prevederilor art. 8, asistență de
specialitate tuturor celor care o solicită.
Art. 16. — Atribuțiile, competențele și sarcinile
sucursalelor prevăzute la art. 13 se stabilesc de către
consiliul de administrație prin regulamentul de organizare și
funcționare a acestora, în conformitate cu cerințele
legislației în vigoare.
Art. 17. — Structura organizatorică a Administrației
Naționale de Meteorologie se aprobă de consiliul de
administrație.
CAPITOLUL VI
Relațiile Administrației Naționale de Meteorologie
Art. 18. — Relațiile Administrației Naționale de
Meteorologie, persoană juridică sub autoritatea Ministerului
Mediului și Gospodăririi Apelor, sunt:
— de cooperare multilaterală, în cadrul Organizației
Meteorologice Mondiale;
— de colaborare bilaterală cu serviciile meteorologice
naționale ale altor țări;
— de asistență sau comerciale, cu instituții și agenți
economici din țară și din străinătate, pentru realizarea de
proiecte de interes comun, servicii și prestații, la cerere,
care se desfășoară pe bază de convenții sau contracte,
conform art. 8.
Art. 19. — (1) Relațiile dintre sucursalele și subunitățile
din structura Administrației Naționale de Meteorologie sunt
stabilite prin organigrama și regulamentele interne.
(2) Relațiile cu regiile autonome, cu societăți comerciale
din țară și din străinătate, cu persoane fizice, precum și cu
statul se desfășoară în conformitate cu reglementările
legale în vigoare și pe bază contractuală, în condițiile legii.
Art. 20. — Pentru fundamentarea și urmărirea strategiei
profesionale și de modernizare și dezvoltare a
infrastructurii, Administrația Națională de Meteorologie
înființează, cu aprobarea consiliului de administrație, organe
consultative care funcționează după regulamente proprii, în
plen sau prin comisii specializate.
CAPITOLUL VII
Organele de conducere
Art. 21. — (1) Conducerea Administrației Naționale de
Meteorologie se asigură prin:
— consiliul de administrație;
— directorul general.
(2) Consiliul de administrație este compus din
7 membri, numiți și revocați prin ordin al ministrului
mediului și gospodăririi apelor, astfel:
a) directorul general al Administrației Naționale de
Meteorologie care îndeplinește și funcția de președinte al
consiliului de administrație;

PDF compression, OCR, web-optimization with CVISION's PdfCompressor

22

MONITORUL OFICIAL AL ROMÂNIEI, PARTEA I, Nr. 841/14.IX.2004

b) 3 reprezentanți ai Ministerului Mediului și Gospodăririi
Apelor;
c) un reprezentant al Ministerului Finanțelor Publice;
d) 2 specialiști din domeniul de activitate propriu sau
înrudit cu cel al Administrației Naționale de Meteorologie.
(3) Pentru activitatea desfășurată, membrii consiliului de
administrație sunt plătiți cu o indemnizație stabilită prin
ordin al ministrului mediului și gospodăririi apelor, în
condițiile legii.
(4) Consiliul de administrație își desfășoară activitatea în
conformitate cu propriul regulament de organizare și
funcționare și hotărăște în toate problemele privind
activitatea Administrației Naționale de Meteorologie, cu
excepția celor care, potrivit legii, sunt date în competența
altor organe.
Art. 22. — (1) În limita competențelor sale, consiliul de
administrație poate iniția și îndeplini orice acțiune legată de
conducerea Administrației Naționale de Meteorologie, în
interesul acesteia.
(2) Nu pot fi membri ai consiliului de administrație
persoanele care, potrivit legii, sunt incompatibile cu această
funcție.
Art. 23. — (1) Membrii consiliului de administrație se
numesc pentru o perioadă de 4 ani, doi dintre ei putând fi
înlocuiți la fiecare 2 ani.
(2) În situația în care se creează un loc vacant în
consiliul de administrație, ministrul mediului și gospodării
apelor numește un nou membru pentru completarea locului
vacant, el urmând a funcționa până la expirarea mandatului
predecesorului său.
(3) Președintele consiliului de administrație propune
ministrului mediului și gospodăririi apelor revocarea și
înlocuirea unui membru pentru motive temeinice sau dacă
acesta solicită înlocuirea din motive personale.
Art. 24. — (1) Consiliul de administrație se întrunește
lunar sau ori de câte ori este necesar, la convocarea
președintelui sau la cererea a cel puțin 3 dintre membrii
săi.
(2) Directorul general, în calitate de președinte al
consiliului de administrație, conduce lucrările ședințelor. În
lipsa acestuia lucrările sunt conduse de un alt membru,
delegat cu atribuții de reprezentare de către directorul
general.
(3) Președintele numește un secretar din afara
membrilor consiliului de administrație.
(4) Convocările pentru întrunirile consiliului de
administrație se vor face cu cel puțin 5 zile înainte de data
programată a ședinței și vor cuprinde locul și ora la care
se va ține ședința, precum și ordinea de zi.
(5) Pentru validarea hotărârilor este necesară prezența
majorității numărului membrilor consiliului de administrație,
iar hotărârile se iau cu majoritatea membrilor prezenți, prin
vot deschis.
(6) Dezbaterile consiliului de administrație se
consemnează în procesul-verbal al ședinței, care se scrie
într-un registru sigilat și parafat de către președintele
consiliului de administrație.
(7) Procesul-verbal va cuprinde hotărârile luate, numărul
de voturi întrunite și opiniile separate și va trebui semnat
de către toți membrii consiliului de administrație participanți
la ședință și de secretar.
(8) Pe baza procesului-verbal secretarul consiliului de
administrație redactează hotărârea acestuia, care se
semnează de către președinte.
Art. 25. — (1) Consiliul de administrație poate delega,
prin regulamentul de organizare și funcționare propriu, o
parte din atribuțiile sale directorului general al Administrației
Naționale de Meteorologie.

(2) La întrunirile consiliului de administrație la care sunt
convocați, împuterniciții directorului general vor prezenta
rapoarte scrise despre operațiunile pe care le-au executat.
(3) Pentru analizarea și soluționarea unor probleme
complexe, consiliul de administrație poate apela pentru
consultanță la experți și specialiști din diferite sectoare,
activitatea acestora urmând a fi plătită conform prevederilor
legale.
Art. 26. — Consiliul de administrație are următoarele
atribuții:
1. aprobă strategia globală de dezvoltare,
retehnologizare, modernizare și restructurare;
2. aprobă structura organizatorică și statutul funcțional al
subunităților;
3. aprobă statul de funcții și numărul de personal;
4. aprobă regulamentul de organizare și funcționare a
comitetului director;
5. aprobă programele de activități proprii domeniului —
de exploatare, de cercetare, de întreținere, de dezvoltare,
de formare profesională, colaborare externă — etc.
6. aprobă activitățile care se constituie ca serviciu
public, în acord cu evoluția domeniului și în conformitate
cu reglementările în vigoare;
7. aprobă regulamentul de administrare a Fondului
național de date meteorologice, precum și regimul de
circulație a datelor, informațiilor și produselor meteorologice;
8. aprobă investițiile ce urmează a fi realizate din
alocația bugetară, din surse proprii sau din alte surse
constituite potrivit legii;
9. aprobă împrumuturile interne și externe, precum și
modul de rambursare a acestora;
10. aprobă tarifele, prețurile și chiriile, legate sau care
rezultă din funcționarea unității;
11. aprobă utilizarea fondului valutar propriu;
12. aprobă lista de utilaj-dotare a Administrației
Naționale de Meteorologie;
13. aprobă înstrăinarea bunurilor patrimoniale, cu
respectarea prevederilor legale;
14. aprobă nivelul garanțiilor pentru persoanele care au
calitatea de gestionar;
15. aprobă înființarea organelor consultative menite să
sprijine conducerea executivă;
16. hotărăște, în condițiile legii, asocierea cu alți agenți
economici, persoane fizice sau juridice, din țară și din
străinătate, pentru realizarea de activități de interes comun;
17. aprobă încheierea de contracte de închiriere —
luarea sau darea cu chirie;
18. aprobă modificările privind amplasamentele de sedii,
precum și modificări privind structura organizatorică;
19. aprobă orice alte măsuri privind activitatea
Administrației Naționale de Meteorologie, cu excepția celor
date, potrivit legii, în competența altor organe;
20. avizează necesarul de alocații de la bugetul de stat
și aprobă repartizarea pe activități a subvențiilor prevăzute
în bugetul de stat;
21. aprobă proiectul bugetului de venituri și cheltuieli și
situațiile financiare;
22. avizează, potrivit reglementărilor legale, investițiile a
căror aprobare este în competența altor organe ale
administrației publice centrale;
23. propune, în vederea aprobării de către ministrul
coordonator, propriul regulament de organizare și
funcționare;
24. negociază contractul colectiv de muncă împreună cu
reprezentanții salariaților;
25. supune anual Ministerului Mediului și Gospodăririi
Apelor, în termen de 60 de zile de la data încheierii
exercițiului financiar, raportul consiliului de administrație cu

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 841/14.IX.2004
privire la activitatea Administrației Naționale de
Meteorologie, situațiile financiare pe anul precedent,
proiectul programului de activitate și proiectul bugetului de
venituri și cheltuieli pe anul în curs;
26. analizează activitatea economică a sucursalelor și
încadrarea acestora în prevederile bugetului de venituri și
cheltuieli și stabilește măsurile corespunzătoare.
Art. 27. — (1) Comitetul director al Administrației
Naționale de Meteorologie este condus de directorul
general și este compus din directorii executivi din sediul
central și ai sucursalelor.
(2) Comitetul director constituie organul operativ de
conducere, se întrunește lunar în ședință ordinară și ori de
câte ori este necesar, în ședințe extraordinare, la
convocarea directorului general al Administrației Naționale
de Meteorologie sau la cererea unei treimi din numărul
membrilor săi.
(3) Comitetul director al Administrației Naționale de
Meteorologie funcționează în baza unui regulament aprobat
de consiliul de administrație și prezintă rapoarte de
activitate la cererea consiliului de administrație.
(4) Membrii comitetului director sunt numiți, suspendați
sau eliberați din funcție de directorul general al
Administrației Naționale de Meteorologie, cu avizul
consiliului de administrație, în conformitate cu prevederile
legale și cu prezentul regulament.
Art. 28. — (1) Directorul general numit prin ordin al
ministrului mediului și gospodăririi apelor reprezintă
Administrația Națională de Meteorologie în raporturile
acesteia cu persoane juridice și persoane fizice, asigură
conducerea executivă a Administrației Naționale de
Meteorologie, pentru aceasta fiind învestit de către consiliul
de administrație cu puteri decizionale, și este ordonator de
credite pentru fondurile publice pe care le gestionează.
(2) Directorul general al Administrației Naționale de
Meteorologie este de drept reprezentantul permanent al
României pe lângă Organizația Meteorologică Mondială,
conform statutului acestei organizații.
(3) La numirea în funcție a directorului general, acestuia
îi vor fi stabilite și drepturile salariale lunare de care va
beneficia.
(4) Atribuțiile directorului general sunt stabilite prin
contractul de performanță în conformitate cu prevederile
legale.
CAPITOLUL VIII
Finanțarea activității proprii.
Bugetul de venituri și cheltuieli
Art. 29. — (1) Activitatea Administrației Naționale de
Meteorologie se finanțează astfel:
a) de la bugetul de stat, prin bugetul Ministerului
Mediului și Gospodăririi Apelor; pentru activitatea de
meteorologie, cercetările fundamentale în domeniu,
urmărirea sistematică și completă a stării și evoluției vremii,
realizarea schimbului internațional de date și integrarea în
Sistemul de Veghe Meteorologică Mondială, în limita
sumelor alocate anual cu această destinație;
b) din tarifele încasate pentru furnizarea de servicii
specifice în domeniul meteorologiei și alte servicii specifice
prestate potrivit obiectului său de activitate, conform
contractelor economice încheiate cu terți utilizatori;
c) din alte surse, conform legii.
(2) Finanțarea programului de investiții și de
retehnologizare al Administrației Naționale de Meteorologie
se asigură din surse proprii, credite bancare și, în
completare, de la bugetul de stat, prin bugetul ministerului
de resort.

23

(3) Veniturile obținute din închirierea în condițiile legii a
unora dintre bunurile aparținând domeniului public al
statului, aflate în administrare, se vor utiliza în proporție de
50% de Administrația Națională de Meteorologie pentru
completarea fondurilor necesare lucrărilor de întreținere și
reparații ale acestor bunuri.
Art. 30. — (1) Administrația Națională de Meteorologie
întocmește anual bugetul de venituri și cheltuieli și situațiile
financiare.
(2) Administrația Națională de Meteorologie va conduce
evidența contabilă pe unitățile din subordine și va întocmi
anual situațiile financiare pentru aceste activități, având în
vedere normele metodologice în vigoare.
(3) Situațiile financiare se aprobă potrivit legii.
(4) Bugetul de venituri și cheltuieli al Administrației
Naționale de Meteorologie se aprobă prin hotărâre a
Guvernului.
Art. 31. — (1) Administrația Națională de Meteorologie,
în baza prevederilor legii bugetului anual, își poate
prevedea în bugetul propriu cheltuieli sociale, culturale și
sportive pentru personalul angajat cu contract individual de
muncă.
(2) Administrația Națională de Meteorologie poate
sponsoriza activități și acțiuni, potrivit legii, în baza
contractelor încheiate cu beneficiarii. În aceleași condiții se
poate efectua actul de mecenat.
Art. 32. — Exercițiul financiar începe la data de
1 ianuarie și se încheie la data de 31 decembrie ale
fiecărui an. Prin excepție, primul exercițiu financiar începe
de la data constituirii Administrației Naționale de
Meteorologie.
Art. 33. — Controlul intern al activității economicofinanciare se realizează de către organele de specialitate
ale Administrației Naționale de Meteorologie.
CAPITOLUL IX
Personalul
Art. 34. — Personalul de execuție al Administrației
Naționale de Meteorologie și al sucursalelor este angajat
sau concediat potrivit Codului muncii și contractului colectiv
de muncă.
Art. 35. — Salarizarea se face în conformitate cu
prevederile legale și cu prevederile contractului colectiv de
muncă.
Art. 36. — Drepturile și obligațiile personalului
Administrației Naționale de Meteorologie se stabilesc prin
contractul colectiv de muncă și prin contractele individuale
de muncă, cu respectarea prevederilor legale în vigoare.
CAPITOLUL X
Dispoziții finale
Art. 37. – (1) Administrația Națională de Meteorologie se
poate asocia, fără constituirea de noi persoane juridice, cu
societăți comerciale din alte sectoare de activitate, în
vederea realizării de activități comune care prezintă interes
pentru asociați.
(2) Administrația Națională de Meteorologie poate
constitui noi persoane juridice prin asociere cu terțe
persoane fizice sau juridice române sau străine, în
condițiile prevăzute de lege.
(3) Condițiile de parteneriat în perioada asocierii,
precum și cele de retragere vor fi stipulate în contractele
de asociere care se vor încheia între Administrația
Națională de Meteorologie și fiecare parte contractantă.
Art. 38. — Prevederile prezentului regulament de
organizare și funcționare se completează, după caz, cu
dispozițiile celorlalte reglementări legale în vigoare.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 841/14.IX.2004

*) Anexa nr. 2 este reprodusă în facsimil.

ANEXA Nr 2*)

24

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 841/14.IX.2004

25

PDF compression, OCR, web-optimization with CVISION's PdfCompressor

26

MONITORUL OFICIAL AL ROMÂNIEI, PARTEA I, Nr. 841/14.IX.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 841/14.IX.2004

27

PDF compression, OCR, web-optimization with CVISION's PdfCompressor

28

MONITORUL OFICIAL AL ROMÂNIEI, PARTEA I, Nr. 841/14.IX.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 841/14.IX.2004

29

PDF compression, OCR, web-optimization with CVISION's PdfCompressor

30

MONITORUL OFICIAL AL ROMÂNIEI, PARTEA I, Nr. 841/14.IX.2004
GUVERNUL ROMÂNIEI

HOTĂRÂRE
pentru aprobarea Planului de reorganizare globală a Societății Naționale
îÎmbunătățiri Funciare“ — S.A.
În temeiul art. 108 din Constituție, republicată, al art. 77 alin. (1) și al art. 87 alin. (1) din Legea îmbunătățirilor
funciare nr. 138/2004, cu modificările ulterioare,
Guvernul României adoptă prezenta hotărâre.
Art. 1. — Se aprobă Planul de reorganizare globală a
Societății Naționale îÎmbunătățiri Funciare“ — S.A., prevăzut
în anexa care face parte integrantă din prezenta hotărâre.

Art. 2. — Ministerul Agriculturii, Pădurilor și Dezvoltării
Rurale și Societatea Națională îÎmbunătățiri Funciare“ —
S.A. vor duce la îndeplinire prevederile prezentei hotărâri.

PRIM-MINISTRU

ADRIAN NĂSTASE
Contrasemnează:
Ministrul agriculturii, pădurilor și dezvoltării rurale,
Petre Daea
p. Ministrul muncii, solidarității sociale și familiei,
Răzvan Ionuț Cirică,
secretar de stat
p. Ministrul finanțelor publice,
Maria Manolescu,
secretar de stat
București, 2 septembrie 2004.
Nr. 1.407.
ANEXĂ

PLANUL
de reorganizare globală a Societății Naționale îÎmbunătățiri Funciare“ — S.A.
CAPITOLUL I
Dispoziții generale
1.1. Planul de reorganizare globală, denumit în continuare
Planul, a Societății Naționale îÎmbunătățiri Funciare“ — S.A.,
denumită în continuare SNIF, reprezintă ansamblul de măsuri
etapizate de preluare a unei părți a activului patrimonial al
SNIF și reorganizarea activității aferente acestui activ
patrimonial prin înființarea Administrației Naționale a
Îmbunătățirilor Funciare, denumită în continuare Administrația,
precum și de divizare a SNIF și reorganizare a activităților pe
care aceasta va continua să le desfășoare în vederea
privatizării unităților din structura sa, care pot desfășura
activități economice viabile și independente.
1.2. Planul prevede și reglementarea relațiilor SNIF cu
organizațiile de îmbunătățiri funciare, denumite în continuare
organizații, precum și cu federațiile de organizații de
îmbunătățiri funciare, denumite în continuare federații.
2. Planul are următoarele obiective:
a) crearea cadrului normativ și organizatoric pentru
preluarea părții din activul patrimonial al SNIF pe baza căruia
să se constituie Administrația și pentru reorganizarea SNIF,
care să asigure funcționarea Administrației în condiții de
eficiență și în folosul beneficiarilor acesteia, a activităților de
exploatare, întreținere și reparații ale amenajărilor de
îmbunătățiri funciare;
b) restrângerea activităților de îmbunătățiri funciare ce se
vor desfășura de către Administrație doar la activitățile de
bază care contribuie direct la administrarea eficientă și
avantajoasă a amenajărilor de îmbunătățiri funciare;
c) promovarea participării sectorului privat și a beneficiarilor
serviciilor de îmbunătățiri funciare la activitățile de îmbunătățiri
funciare;
d) promovarea aplicării bunelor practici agricole prin
exploatarea amenajărilor de îmbunătățiri funciare și prestarea
serviciilor de îmbunătățiri funciare.

3. Reorganizarea SNIF se realizează în 3 etape:
a) privatizarea atelierelor de producție, întreținere și
reparații, a parcului de mașini, utilaje grele și mijloace de
transport, a clădirilor de producție cu echipamentele și
instalațiile aferente și a activităților nespecifice domeniului
îmbunătăților funciare;
b) reducerea treptată a numărului de personal care
lucrează la exploatarea stațiilor de pompare de punere sub
presiune, ca urmare a transmiterii proprietății sau folosinței
gratuite asupra infrastructurii din amenajările de irigații către
organizații și federații;
c) concedierea colectivă a personalului ca urmare a
privatizării unei părți a SNIF sau a restrângerii de activitate.
CAPITOLUL II
Serviciile prestate de SNIF în perioada de tranziție
4. După înființarea Administrației, SNIF va avea o structură
organizatorică de tranziție formată din o parte a personalului,
utilajelor și activelor deținute în prezent. Structura
organizatorică de tranziție a SNIF va presta servicii de
întreținere și reparații ale amenajărilor de îmbunătățiri funciare
aflate în administrarea Administrației, în calitate de prestator
exclusiv, în primii 2 ani de la înființarea Administrației.
5.1. În perioada de tranziție, SNIF prestează servicii de
îmbunătățiri funciare către Administrație, asociațiile utilizatorilor
de apă pentru irigații și către organizațiile și federațiile ce vor
fi înființate în condițiile legii.
5.2. Serviciile prestate de SNIF către Administrație, pe
bază de tarife și contracte încheiate prin negociere directă cu
o singură sursă pe o perioadă de 2 ani, constau în:
a) servicii de întreținere și reparații ale infrastructurii de
irigații;
b) servicii de exploatare a amenajărilor de irigații aflate în
administrarea Administrației, până la transmiterea acestora în
condițiile legii la cerere, fără plată, în proprietatea
organizațiilor;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 841/14.IX.2004
c) servicii de exploatare a amenajărilor de desecare și
drenaj, a lucrărilor de apărare împotriva inundațiilor sau
combatere a eroziunii solului, aflate în administrarea
Administrației, declarate de utilitate publică, altele decât cele
legate de irigații;
d) alte servicii de interes public, conexe activităților de
exploatare, întreținere și reparații ale amenajărilor de
îmbunătățiri funciare.
5.3. SNIF poate efectua serviciile prevăzute la pct. 5.2 și
asociațiilor utilizatorilor de apă pentru irigații, organizațiilor și
federațiilor, precum și altor proprietari de terenuri sau
persoane juridice care administrează și folosesc terenuri cu
amenajări de îmbunătățiri funciare.
5.4. SNIF poate executa cu dotarea și utilajele sale, potrivit
obiectului de activitate, orice alte prestații în afara celor din
domeniul îmbunătățirilor funciare.
6. SNIF poate încheia cu Administrația contracte de
prestări de servicii tip abonament pentru executarea unor
lucrări de întreținere și reparații curente sau a reparațiilor cu
grad mare de periculozitate, precum și pentru intervenții
urgente în caz de avarii accidentale.
CAPITOLUL III
Relațiile contractuale dintre SNIF și Administrație
după perioada de tranziție
7. După expirarea perioadei de 2 ani de la data înființării
Administrației, SNIF va putea contracta prestații de servicii și
executări de lucrări, cu respectarea legislației în vigoare privind
achizițiile publice de bunuri și servicii. Relațiile contractuale
dintre SNIF și Administrație vor fi de natură comercială.
8. Prestarea de servicii și executarea de lucrări cu
tehnicitate specifică domeniului îmbunătățirilor funciare se
atribuie SNIF sau altor agenți economici atestați pentru
executarea unor astfel de lucrări, în condițiile legii.
9. Pe parcursul privatizării unor părți din SNIF acestea vor
deveni societăți comerciale private care vor participa în calitate
de prestatori de servicii și executanți de lucrări la licitații de
atribuire a contractelor de achiziții publice de lucrări de
întreținere și reparații ale amenajărilor de îmbunătățiri funciare,
aflate în administrarea Administrației.
CAPITOLUL IV
Componentele patrimoniului SNIF
care rămân în proprietatea statului
10.1. După preluarea de către Administrație a unei părți
din activul patrimonial, în conformitate cu prevederile art. 43
din Legea îmbunătățirilor funciare nr. 138/2004, cu modificările
ulterioare, patrimoniul SNIF se constituie astfel:
a) bunurile cuprinse în capitalul social, constând din secții
și ateliere de producție, întreținere și reparații, utilaje și
mijloace de transport, clădiri de producție cu echipamentele și
instalațiile aferente activităților nespecifice domeniului
îmbunătățirilor funciare desfășurate de SNIF;
b) clădirile administrative și terenurile aferente acestora, ce
se află în administrarea SNIF, care fac parte din domeniul
privat al statului.
10.2. Valoarea capitalului social al SNIF se stabilește și se
aprobă în condițiile art. 3 alin. (3) din Ordonanța de urgență a
Guvernului nr. 23/2000 privind înființarea Societății Naționale
îÎmbunătățiri Funciare“ — S.A. prin reorganizarea Regiei
Autonome a Îmbunătățirilor Funciare, aprobată cu modificări și
completări prin Legea nr. 440/2001 și modificată potrivit
art. 93 din Legea nr. 138/2004, cu modificările ulterioare.

31

CAPITOLUL V
Modalitățile de privatizare a componentelor
patrimoniului SNIF
11.1. În vederea stabilirii procedurii de privatizare a SNIF,
Ministerul Agriculturii, Pădurilor și Dezvoltării Rurale va elabora
până la 31 martie 2005 un studiu privind planul de privatizare,
prin care se vor propune mai multe alternative de privatizare
în conformitate cu Ordonanța de urgență a Guvernului
nr. 88/1997 privind privatizarea societăților comerciale,
aprobată prin Legea nr. 44/1998, cu modificările și
completările ulterioare.
11.2. Procedura de privatizare se aprobă prin ordin al
ministrului agriculturii, pădurilor și dezvoltării rurale.
12. Sumele de bani încasate din privatizarea SNIF se vor
vira la bugetul de stat, conform prevederilor legale.
CAPITOLUL VI
Gruparea componentelor patrimoniului SNIF
care pot crea o activitate comercială viabilă
13.1. În cadrul sucursalelor regionale ale SNIF activitatea
se va reorganiza pe principiul asigurării autonomiei funcționale
și al viabilității economice a activității fiecărei entități.
13.2. În principal, se vor crea entități cu autonomie
funcțională din secțiile și atelierele de producție, întreținere și
reparații, precum și din parcurile de mașini și utilaje ce se pot
privatiza.
CAPITOLUL VII
Procedura de privatizare sau de reorganizare
14. Regulamentul privind procedurile de reorganizare a
SNIF, prevăzut de art. 78 din Legea nr. 138/2004, cu
modificările ulterioare, reglementează:
a) efectuarea unui inventar al activelor și activităților în
vederea pregătirii privatizării acestora;
b) gruparea activităților care pot face obiectul unor entități
ce pot funcționa autonom;
c) stabilirea entităților viabile economic care pot face
obiectul privatizării;
d) elaborarea unei strategii de divizare și a procedurii de
divizare;
e) stabilirea procedurii de privatizare a entităților viabile
economic, în condițiile legii;
f) stabilirea listei activelor care nu au putut fi incluse în
patrimoniul entităților viabile economic;
g) vânzarea activelor neincluse în patrimoniul entităților
viabile economic.
15. Ministerul Agriculturii, Pădurilor și Dezvoltării Rurale va
elabora un plan detaliat de privatizare a SNIF și va începe
aplicarea procedurii de privatizare până la data de
30 septembrie 2005.
CAPITOLUL VIII
Autoritatea de privatizare
16.1. Autoritatea care supraveghează procesul de
privatizare a SNIF și aprobă etapele acestei privatizări este
Ministerul Agriculturii, Pădurilor și Dezvoltării Rurale, prin
Agenția Domeniilor Statului.
16.2. Agenția Domeniilor Statului exercită în numele statului
prerogativele ce decurg din calitatea de unic acționar al SNIF
până la vânzarea parțială sau totală a acțiunilor statului, ce
compun capitalul social al entităților cu autonomie funcțională
ce rezultă în urma reorganizării sau divizării SNIF.
16.3. Agenția Domeniilor Statului numește reprezentanții săi
în adunarea generală a acționarilor SNIF, acordându-le
mandat special pentru aprobarea fiecăreia dintre etapele
necesare în vederea privatizării.

PDF compression, OCR, web-optimization with CVISION's PdfCompressor

32

MONITORUL OFICIAL AL ROMÂNIEI, PARTEA I, Nr. 841/14.IX.2004

CAPITOLUL IX
Asigurarea finanțării și gestionarea componentelor
patrimoniului SNIF aflate în proprietatea statului
17. Pentru primii 2 ani de la înființarea Administrației,
activitatea SNIF se finanțează indirect de la bugetul de stat
prin comenzi date de Administrație. După expirarea acestei
perioade, finanțarea se va realiza prin atribuirea de contracte
de executare de lucrări, prin participarea la licitații competitive,
în condițiile legislației privind achizițiile publice.
18. În vederea privatizării sau a vânzării de active, SNIF
va întocmi documentația tehnică necesară în vederea obținerii
certificatului de atestare a dreptului de proprietate asupra
terenurilor pentru care nu s-a obținut acest certificat, în
termen de un an de la data aprobării prezentului plan.
CAPITOLUL X
Obligațiile financiare ale SNIF și modalitățile
de stingere a acestora
19. SNIF păstrează drepturile de creanță provenind din
sumele neachitate de beneficiarii serviciilor de îmbunătățiri
funciare, precum și litigiile în curs privind recuperarea
creanțelor, penalităților de întârziere și majorărilor, precum și
obligațiile financiare.
20. Creanțele neachitate de beneficiarii serviciilor de
îmbunătățiri funciare aferente anilor 2002 și 2003 se vor
recupera de SNIF.
CAPITOLUL XI
Obligațiile de mediu
21. Obligațiile de mediu ale SNIF privind exploatarea,
întreținerea și reparațiile amenajărilor de îmbunătățiri funciare
administrate de Administrație se preiau de Administrație.
CAPITOLUL XII
Modalitatea de concediere sau de redistribuire
a personalului SNIF
22. Reorganizarea activității SNIF și stabilirea numărului de
personal se fac avându-se în vedere următoarele reguli de bază:
a) organizațiile utilizatorilor de apă pentru irigații utilizează
și răspund de gestionarea stațiilor de pompare de punere sub
presiune și a infrastructurii din amenajarea interioară, putând
prelua de la SNIF personalul de exploatare aferent, necesar
pentru desfășurarea activității. Până la preluarea acestui
personal, persoanele care desfășoară activități de exploatare a
stațiilor de pompare de punere sub presiune și a infrastructurii
din amenajarea interioară vor rămâne angajate ale SNIF;
b) activitățile de întreținere și reparații ale amenajărilor de
îmbunătățiri funciare asupra cărora Administrația exercită un
drept de administrare se vor realiza de terți furnizori pe bază
de contract de prestări de servicii;
c) atelierele de întreținere și reparații din structura SNIF se
vor privatiza și, după privatizare, vor participa la licitațiile de
atribuire a contractelor de achiziții publice de servicii în condiții
de concurență cu ceilalți agenți economici acreditați.

23. Personalul SNIF disponibilizat prin concediere colectivă
beneficiază de drepturile prevăzute de legislația în vigoare, iar
persoanele disponibilizate în perioada 1 septembrie—
30 noiembrie 2005 beneficiază de drepturile prevăzute la
art. 80 din Legea nr. 138/2004, cu modificările ulterioare.
24. Personalul al cărui contract individual de muncă a fost
desfăcut ca urmare a concedierii colective în cadrul procesului
de reorganizare a SNIF poate participa la programe de
reconversie profesională finanțate în condițiile legii.
25.1. Exploatarea infrastructurii din amenajarea interioară
de irigații și a stațiilor de pompare de punere sub presiune se
face de personalul angajat al SNIF până la privatizarea
entității care răspunde de exploatarea acelei amenajări.
Societatea comercială rezultată din privatizare va prelua de la
SNIF contractul de prestări de servicii de irigații încheiat cu
Administrația.
25.2. Transmiterea dreptului de proprietate sau de folosință
gratuită asupra infrastructurii din amenajările de irigații ori
desecare și drenaj către organizații sau federații, precum și
contractarea lucrărilor de întreținere și reparații ale
amenajărilor de îmbunătățiri funciare administrate de
administrație cu furnizorii terți din sectorul privat se poate face
cu reducerea numărului de personal angajat al SNIF.
CAPITOLUL XIII
Dispoziții tranzitorii
26. Ca parte a Planului de reorganizare globală a SNIF,
activitățile specifice domeniului îmbunătățirilor funciare ale SNIF
se preiau de Administrație cu parcurgerea următoarelor etape:
a) elaborarea și adoptarea Regulamentului de organizare și
funcționare a Administrației;
b) numirea membrilor consiliului de administrație al Administrației;
c) numirea directorului general al Administrației, a posturilor
de conducere și a personalului unității centrale a Administrației,
care să asigure preluarea de la SNIF a activelor necesare
funcționării Administrației;
d) numirea directorilor sucursalelor regionale ale Administrației;
e) întocmirea statului de funcții și a planului de afaceri al
sucursalelor Administrației;
f) elaborarea și aprobarea Planului de divizare a SNIF;
g) elaborarea programului de concediere colectivă a
personalului SNIF;
h) studiul viabilității economice și identificarea amenajărilor
de irigații funcționale;
i) elaborarea programului de gestionare a activelor SNIF;
j) întocmirea bugetului de venituri și cheltuieli al
Administrației în condițiile legii.
27. Reorganizarea SNIF va continua pe perioada
implementării Proiectului privind reabilitarea și reforma
sectorului de irigații finanțat potrivit Acordului de împrumut
dintre România și Banca Internațională pentru Reconstrucție și
Dezvoltare, semnat la București la 26 august 2003, ratificat
prin Legea nr. 4/2004.
28. Planul este dus la îndeplinire de către SNIF, sub
autoritatea direcției de specialitate din cadrul Ministerului
Agriculturii, Pădurilor și Dezvoltării Rurale și cu asistența
Unității de management al proiectului privind reabilitarea și
reforma sectorului de irigații.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 841/14.IX.2004 conține 32 de pagini.

Prețul de vânzare 33.500 lei

ISSN 1453—4495

PDF compression, OCR, web-optimization with CVISION's PdfCompressor

