Anul 172 (XVI) — Nr. 1.225

PARTEA

I

Luni, 20 decembrie 2004

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
LEGI ȘI DECRETE

594. — Lege pentru modificarea și completarea Legii
nr. 111/1995 privind constituirea, organizarea și
funcționarea Depozitului legal de tipărituri și alte
documente grafice și audiovizuale...........................
1.141. — Decret privind promulgarea Legii pentru
modificarea și completarea Legii nr. 111/1995
privind constituirea, organizarea și funcționarea
Depozitului legal de tipărituri și alte documente
grafice și audiovizuale ..............................................

Pagina

1.144. — Decret privind promulgarea Legii pentru
aprobarea Ordonanței Guvernului nr. 59/2004
privind măsuri de întărire a disciplinei financiareconomice în sistemul sanitar..................................
2–4

4

´
596. — Lege pentru modificarea art. 13 din Legea
nr. 44/1994 privind veteranii de război, precum și
unele drepturi ale invalizilor și văduvelor de război

5

1.143. — Decret privind promulgarea Legii pentru
modificarea art. 13 din Legea nr. 44/1994 privind
veteranii de război, precum și unele drepturi ale
invalizilor și văduvelor de război .............................

5

´
597. — Lege pentru aprobarea Ordonanței Guvernului
nr. 59/2004 privind măsuri de întărire a disciplinei
financiar-economice în sistemul sanitar...................

Nr.

6

6

´
598. — Lege privind respingerea Ordonanței de
urgență a Guvernului nr. 81/2004 pentru
modificarea Ordonanței Guvernului nr. 59/2004
privind măsuri de întărire a disciplinei financiareconomice în sistemul sanitar..................................

7

1.145. — Decret pentru promulgarea Legii privind
respingerea Ordonanței de urgență a Guvernului
nr. 81/2004 pentru modificarea Ordonanței
Guvernului nr. 59/2004 privind măsuri de întărire
a disciplinei financiar-economice în sistemul
sanitar.........................................................................

7

HOTĂRÂRI ALE GUVERNULUI ROMÂNIEI
2.202. — Hotărâre pentru modificarea și completarea
art. 152 din Standardele naționale de protecție a
informațiilor clasificate în România, aprobate prin
Hotărârea Guvernului nr. 585/2002 .........................

8

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.225/20.XII.2004

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Legii nr. 111/1995 privind constituirea, organizarea
și funcționarea Depozitului legal de tipărituri și alte documente grafice și audiovizuale
Parlamentul României adoptă prezenta lege.
Art. I. — Legea nr. 111/1995 privind constituirea,
organizarea și funcționarea Depozitului legal de tipărituri și
alte documente grafice și audiovizuale, publicată în
Monitorul Oficial al României, Partea I, nr. 280 din
30 noiembrie 1995, se modifică și se completează după
cum urmează:
1. Titlul legii va avea următorul cuprins:
îL E G E
privind constituirea, organizarea și funcționarea
Depozitului legal de documente, indiferent de suport“
2. Articolul 1 va avea următorul cuprins:
îArt. 1. — (1) Se constituie și se organizează Depozitul
legal de documente, indiferent de forma acestora și de
modalitățile de stocare, denumit în continuare Depozitul
legal.
(2) Depozitul legal funcționează ca fond intangibil.“
3. Articolul 2 va avea următorul cuprins:
îArt. 2. — Depozitul legal cuprinde următoarele categorii
de materiale, produse în serie, indiferent dacă sunt
destinate unei difuzări comerciale sau gratuite:
a) cărți, broșuri, fascicole separate;
b) ziare, reviste, almanahuri, calendare, agende și alte
publicații periodice sau seriale;
c) extrase din periodice;
d) partituri muzicale;
e) reproduceri artistice în serie ale albumelor, stampelor,
tablourilor, portretelor, gravurilor, ilustratelor, cărților poștale
ilustrate, fotografiilor;
f) atlase, hărți plane și globulare, planuri tipărite;
g) materiale de comunicare propagandistică, având
caracter politic, administrativ, cultural-artistic, științific,
educativ, religios, sportiv, comercial: programe, anunțuri,
afișe, proclamații, planșe, diverse materiale intuitive;
h) teze de doctorat și rezumate ale acestora, precum și
cursuri universitare;
i) documente în format electronic: discuri, casete,
videocasete, CD-uri, DVD-uri, diafilme, diapozitive,
microfilme, microfișe și altele asemenea;
j) publicații având caracter oficial, ale autorităților publice
centrale și locale, precum și culegeri de acte normative;
k) standarde, descrieri de invenții și inovații, norme
tehnice și de funcționare, materiale de publicitate și de
reclamă;
l) programe informatice și baze de date;
m) orice alte documente tipărite sau multiplicate prin
proceduri grafice sau fizico-chimice, cum sunt: litografierea,
fotografierea, fono- și videografierea etc., cu excepția celor
prevăzute la art. 4.“

4. După articolul 2 se introduce articolul 2 1 , cu
următorul cuprins:
îArt. 2 1 . — Depozitul legal se organizează la nivel
central, în cadrul Bibliotecii Naționale a României, Bibliotecii
Academiei Române, Bibliotecii Centrale Universitare din
Cluj-Napoca, Bibliotecii Centrale Universitare din Timișoara
și Bibliotecii Centrale Universitare din Iași, și la nivel local,
în cadrul bibliotecilor județene, respectiv în cadrul Bibliotecii
Metropolitane București.“
5. Articolul 3 va avea următorul cuprins:
îArt. 3. — Sunt supuse obligației de trimitere, cu titlu de
depozit legal, documentele prevăzute la art. 2 produse în
România, precum și cele realizate în străinătate de către
persoane fizice sau juridice române, ori executate pentru
acestea, indiferent dacă sunt destinate difuzării în România
sau în străinătate.“
6. Articolul 4 va avea următorul cuprins:
îArt. 4. — Nu sunt supuse obligației de trimitere, cu titlu
de depozit legal, documentele cu valoare informațională
redusă — agende, cărți de vizită, ferpare, plicuri de
corespondență, formulare cu caracter administrativ-contabil,
registre, borderouri, state de plată, boniere, antete, lucrări
de mercantilaj — produse în serie și destinate difuzării
comerciale sau gratuite, indiferent de suportul material și
de procedeul tehnic utilizat pentru producerea, editarea sau
difuzarea lor, programele informatice și bazele de date
destinate difuzării comerciale sau gratuite, documentele de
valoare — documentele bancare, timbre fiscale și judiciare,
bilete de transport și de spectacole, documentele de stare
civilă sau de identitate, titluri de proprietate, filmele artistice
și documentare de lung și scurt metraj, materialele de
publicitate și de reclamă, materialele ce conțin informații
secrete de stat sau secrete de serviciu.“
7. Articolul 5 va avea următorul cuprins:
îArt. 5. — (1) Pentru documentele prevăzute la art. 2,
produse în România, obligația de trimitere, cu titlu de
depozit legal, aparține editurilor, iar pentru documentele
realizate în regia autorului, persoană fizică sau juridică,
obligația aparține, după caz, tipografiilor, atelierelor,
caselor/studiourilor de înregistrare, Băncii Naționale a
României, Monetăriei Statului, Companiei Naționale «Poșta
Română» — S.A., precum și altor asemenea producători.
(2) În cazul materialelor realizate în străinătate de către
sau pentru persoane fizice sau juridice române, obligația de
trimitere, cu titlu de depozit legal, revine acestor persoane.“
8. Articolul 6 va avea următorul cuprins:
îArt. 6. — (1) Se trimit la Biblioteca Națională a
României, în 7 exemplare, următoarele materiale:
a) cărțile;
b) broșurile;
c) extrasele din publicații seriale.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.225/20.XII.2004
(2) Din cele 7 exemplare menționate la alin. (1),
Biblioteca Națională a României reține 3 exemplare, dintre
care un exemplar pentru Depozitul legal propriu, un
exemplar pentru semnalare statistică și elaborarea
Bibliografiei naționale curente și un exemplar destinat
schimbului internațional de publicații și distribuie câte un
exemplar Bibliotecii Academiei Române, Bibliotecii Centrale
Universitare din Cluj-Napoca, Bibliotecii Centrale Universitare
din Timișoara și Bibliotecii Centrale Universitare din Iași.
(3) Se trimit la Biblioteca Națională a României, în
6 exemplare, următoarele documente:
a) publicații seriale;
b) cursurile universitare tipărite sau multigrafiate;
c) manuale școlare;
d) albumele și atlasele;
e) partiturile muzicale;
f) reproducerile în serie ale stampelor, tablourilor,
gravurilor, afișelor, ilustratelor, cărților poștale ilustrate,
fotografiilor;
g) rezumatele tezelor de doctorat;
h) microfilme, microfișe;
i) documentele cartografice: hărți, planuri tipărite;
j) documentele audiovizuale: discuri, casete, compactdiscuri audio, videocasete, DVD-uri, diafilme, diapozitive;
k) documentele în format electronic;
l) programele informatice și bazele de date.
(4) Din cele 6 exemplare menționate la alin. (3),
Biblioteca Națională a României reține două exemplare
pentru Depozitul legal propriu și pentru elaborarea
Bibliografiei naționale curente și distribuie câte un exemplar
Bibliotecii Academiei Române, Bibliotecii Centrale Universitare
din Cluj-Napoca, Bibliotecii Centrale Universitare din
Timișoara și Bibliotecii Centrale Universitare din Iași.
(5) Tezele de doctorat se trimit în câte un exemplar la
Biblioteca Națională a României și la Biblioteca Academiei
Române.
(6) Documentele numismatice și filatelice, cum sunt:
bancnotele, monedele, medaliile și mărcile poștale, se trimit
în câte un exemplar la Biblioteca Academiei Române.
(7) Se trimit la Biblioteca Națională a României, în
2 exemplare, următoarele materiale:
a) edițiile rare sau bibliofile;
b) hărțile-planuri și globulare;
c) programele, anunțurile, afișele, proclamațiile;
d) standardele și descrierile de invenții și de inovații.
(8) Din cele două exemplare menționate la alin. (7),
Biblioteca Națională a României reține un exemplar pentru
Depozitul legal propriu și distribuie celălalt exemplar
Bibliotecii Academiei Române.“
9. Articolul 7 va avea următorul cuprins:
îArt. 7. — În cazul materialelor prevăzute la art. 6
alin. (1) și (3), persoanele fizice și juridice menționate la
art. 5 alin. (1) trimit un exemplar suplimentar la biblioteca
județeană din județul în care își au sediul, respectiv la
Biblioteca Metropolitană București, în vederea includerii
acestor materiale în Depozitul legal local.“
10. Articolul 8 va avea următorul cuprins:
îArt. 8. — (1) Trimiterea documentelor cu titlu de
depozit legal către bibliotecile prevăzute la art. 6 și 7 are

3

caracter obligatoriu, documentele respective fiind transmise
cu titlu gratuit.
(2) Cheltuielile de expediție a documentelor cu titlu de
Depozit legal trimise de către producători se suportă de
către aceștia, iar cheltuielile de expediție între biblioteci se
suportă din bugetul Ministerului Culturii și Cultelor.
(3) Trimiterea prevăzută la alin. (1) se efectuează din
prima tranșă de tiraj, în termen de maximum 30 de zile de
la data apariției.
(4) Nu se trimit documente tipărite produse în tiraje
suplimentare. Pentru acestea se trimit la sfârșitul fiecărui
an, la Biblioteca Națională a României, declarații globale
ale cifrelor de tiraj.“
11. Articolul 9 va avea următorul cuprins:
îArt. 9. — (1) Persoanele fizice și juridice care trimit
materiale pentru Depozitul legal sunt obligate să înscrie în
actele însoțitoare următoarele date, necesare identificării
fiecărui exemplar trimis: autorul, titlul, tirajul, prețul și
numărul de comandă.
(2) Pe exemplarele de carte trimise pentru Depozitul
legal trebuie să figureze descrierea C.I.P. a Bibliotecii
Naționale a României, precum și următoarele date:
numele/denumirea și domiciliul/sediul producătorului și, în
cazul tipăririi în străinătate, țara în care a fost tipărită
cartea, luna și anul tipăririi, numărul internațional
standardizat — I.S.B.N.“
12. Articolul 10 va avea următorul cuprins:
îArt. 10. — Biblioteca Națională a României este
autorizată să exercite funcția de agenție națională pentru
Depozit legal și are, în această calitate, următoarele
atribuții:
a) asigură controlul bibliografic național — C.B.N. —
asupra materialelor prevăzute la art. 2 din prezenta lege;
b) întocmește statistica oficială a edițiilor naționale;
c) atribuie numărul de Depozit legal;
d) atribuie numerele internaționale de standardizare a
cărților — I.S.B.N. — și a publicațiilor în serie — I.S.S.N. —
și întocmește catalogarea înaintea publicării — C.I.P.;
e) creează și gestionează baza de date a editurilor cu
sediul în România;
f) urmărește și controlează modul în care persoanele
fizice și juridice, obligate să efectueze trimiteri cu titlu de
Depozit legal, se conformează acestei obligații;
g) urmărește și controlează modul în care bibliotecile
beneficiare prelucrează, depozitează și conservă cărțile și
celelalte materiale primite cu titlu de Depozit legal;
h) reține, prelucrează, depozitează și conservă, ca fond
intangibil, câte un exemplar din documentele primite cu titlu
de Depozit legal și distribuie celelalte exemplare
beneficiarilor prevăzuți la art. 6 și 7.“
13. Articolul 12 va avea următorul cuprins:
îArt. 12. — (1) Biblioteca Națională a României,
respectiv Biblioteca Metropolitană București și bibliotecile
județene, controlează, prin personalul lor de specialitate,
împuternicit în acest scop, activitatea tuturor persoanelor
fizice și juridice prevăzute la art. 5, cu privire la
îndeplinirea obligațiilor de depunere a documentelor care
fac obiectul Depozitului legal, respectiv al Depozitelor
legale locale, constată contravențiile prevăzute la art. 14
alin. (1) și aplică amenzi contravenționale.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.225/20.XII.2004

(2) Sumele provenite din amenzi, care revin Bibliotecii
Naționale a României, Bibliotecii Metropolitane București,
respectiv bibliotecilor județene, ca venituri extrabugetare,
conform prevederilor art. 8 alin. (3) din Ordonanța
Guvernului nr. 2/2001 privind regimul juridic al
contravențiilor, aprobată cu modificări și completări prin
Legea nr. 180/2002, cu modificările ulterioare, vor fi folosite
de acestea pentru achiziționarea documentelor prevăzute la
art. 2.
(3) Ministerul Culturii și Cultelor eliberează legitimații
speciale pentru personalul de control prevăzut la alin. (1).“
14. Articolul 13 va avea următorul cuprins:
îArt. 13. — Controlul activității producătorilor din
subordinea Ministerului Apărării Naționale și Ministerului
Administrației și Internelor, constatarea contravențiilor
săvârșite de aceștia și aplicarea amenzilor contravenționale
se realizează de către personalul desemnat de cele două
ministere.“
15. Articolul 14 va avea următorul cuprins:
îArt. 14. — (1) Nerespectarea obligației de trimitere a
documentelor cu titlu de Depozit legal în termenul prevăzut
la art. 8 alin. (3) constituie contravenție și se sancționează
cu amendă în valoare de 5 ori prețul de vânzare al
documentului netrimis.

(2) Constatarea contravențiilor și aplicarea amenzilor se
fac de către personalul prevăzut la art. 12 alin. (1).
(3) Contravențiilor le sunt aplicabile dispozițiile
Ordonanței Guvernului nr. 2/2001, aprobată cu modificări și
completări prin Legea nr. 180/2002, cu modificările
ulterioare.“
16. Articolul 15 va avea următorul cuprins:
îArt. 15. — (1) În termen de 30 de zile de la aplicarea
amenzii contravenționale, contravenienții sunt obligați să
trimită pentru Depozitul legal documentele care fac obiectul
contravenției.
(2) În cazul săvârșirii în mod repetat a contravențiilor
prevăzute la art. 14 alin. (1), Biblioteca Națională a
României și bibliotecile județene, respectiv Biblioteca
Metropolitană București, sesizează organele competente în
vederea anulării autorizației de funcționare a producătorilor
în cauză.“
Art. II. — Legea nr. 111/1995 privind constituirea,
organizarea și funcționarea Depozitului legal de tipărituri și
alte documente grafice și audiovizuale, cu modificările
aduse prin prezenta lege, va fi republicată în Monitorul
Oficial al României, Partea I, dându-se textelor o nouă
numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din Constituția
României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 15 decembrie 2004.
Nr. 594.

PREȘEDINTELE ROMÂNIEI

DECRET
privind promulgarea Legii pentru modificarea
și completarea Legii nr. 111/1995 privind constituirea,
organizarea și funcționarea Depozitului legal de tipărituri
și alte documente grafice și audiovizuale
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea și completarea
Legii nr. 111/1995 privind constituirea, organizarea și funcționarea Depozitului
legal de tipărituri și alte documente grafice și audiovizuale și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 13 decembrie 2004.
Nr. 1.141.
´

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.225/20.XII.2004

5

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea art. 13 din Legea nr. 44/1994 privind veteranii de război,
precum și unele drepturi ale invalizilor și văduvelor de război
Parlamentul României adoptă prezenta lege.
Articol unic. — Articolul 13 din Legea nr. 44/1994
privind veteranii de război, precum și unele drepturi ale
invalizilor și văduvelor de război, precum și unele drepturi
ale invalizilor și văduvelor de război, republicată în
Monitorul Oficial al României, Partea I, nr. 783 din
28 octombrie 2002, cu completările ulterioare, se modifică
după cum urmează:
— Partea introductivă a literei b) a alineatului (1) va
avea următorul cuprins:
îb) cei decorați cu Ordinul Steaua României cu spade și
panglică de Virtute Militară sau cu Ordinul Steaua României
cu spade, Ordinul Virtutea Aeronautică cu spade, Ordinul

Coroana României cu spade și panglică de Virtute Militară
sau Ordinul Coroana României cu spade, Ordinul Crucea
Regina Maria, Medalia Virtutea Militară de Război, Medalia
Virtutea Maritimă, Medalia Virtutea Aeronautică sau Medalia
Aeronautică, Medalia Serviciul Credincios cu spade, Medalia
Bărbăție și Credință cu spade, Crucea Serviciul Credincios
cu spade, Crucea Meritul Sanitar, precum și Medalia
Virtutea Ostășească, numai dacă aceasta a fost conferită
pentru fapte de arme săvârșite pe câmpurile de luptă ale
primului sau celui de-al doilea război mondial ori pentru
servicii deosebite aduse armatei în timp de război, în
conformitate cu prevederile art. 1:“.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 15 decembrie 2004.
Nr. 596.

PREȘEDINTELE ROMÂNIEI

DECRET
privind promulgarea Legii pentru modificarea art. 13
din Legea nr. 44/1994 privind veteranii de război,
precum și unele drepturi ale invalizilor
și văduvelor de război
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea art. 13 din
Legea nr. 44/1994 privind veteranii de război, precum și unele drepturi ale
invalizilor și văduvelor de război și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

ION ILIESCU

București, 13 decembrie 2004.
Nr. 1.143.
´

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.225/20.XII.2004
PARLAMENTUL ROMÂNIEI

CAMERA DEPUTAȚILOR

SENATUL

LEGE
pentru aprobarea Ordonanței Guvernului nr. 59/2004
privind măsuri de întărire a disciplinei financiar-economice în sistemul sanitar
Parlamentul României adoptă prezenta lege.
Art. I. — Se aprobă Ordonanța Guvernului nr. 59 din
29 iulie 2004 privind unele măsuri de întărire a disciplinei
financiar-economice în sistemul sanitar, adoptată în temeiul
art. 1 pct. IV.1 din Legea nr. 291/2004 privind abilitarea
Guvernului de a emite ordonanțe și publicată în Monitorul
Oficial al României, Partea I, nr. 715 din 6 august 2004,
cu următoarele modificări și completări:
1. Articolul 1 se abrogă.
2. La articolul 2, alineatul (1) va avea următorul cuprins:
îArt. 2. — (1) Repartizarea fondurilor destinate serviciilor
medicale și medicamentelor pe casele de asigurări de
sănătate se face, în condițiile legii, de către Casa Națională
de Asigurări de Sănătate, după reținerea la dispoziția sa a
unei sume suplimentare reprezentând 3% din fondurile
prevăzute cu această destinație. Această sumă se
utilizează în situații justificate, stabilite prin normele de
aplicare a contractului-cadru, și se repartizează până la
data de 30 noiembrie a fiecărui an.“
3. Articolul 3 va avea următorul cuprins:
îArt. 3. — Veniturile proprii se utilizează de instituțiile
sanitare publice pentru finanțarea cheltuielilor curente și de
capital. Instituțiile sanitare prevăd, în limita bugetului de
venituri și cheltuieli aprobat, sume pentru acordarea
tichetelor de masă, în condițiile Legii nr. 142/1998 privind
acordarea tichetelor de masă.“

4. Articolul 5 va avea următorul cuprins:
îArt. 5. — (1) Ministerul Sănătății este abilitat să
organizeze licitații la nivel național pentru achiziționarea de
servicii de întreținere și service, pentru reabilitarea și
modernizarea aparatelor radiologice tip ELTEX 400 și a
instalațiilor de sterilizare tip ISM.
(2) Casele de asigurări de sănătate sunt autorizate ca,
în contractele de furnizare de servicii medicale încheiate cu
instituțiile sanitare publice să cuprindă, după caz, și sumele
necesare pentru reabilitarea și modernizarea aparatelor
radiologice tip ELTEX 400 și a instalațiilor de sterilizare
tip ISM.
(3) În bugetul Ministerului Sănătății se pot cuprinde
sume pentru înlocuirea pieselor de schimb la aparatura
medicală de înaltă performanță din dotarea instituțiilor
sanitare publice.“
5. La articolul 7, după alineatul (2) se introduce
alineatul (3) cu următorul cuprins:
î(3) Decontarea către farmacii a medicamentelor
compensate în proporție de 90% se face de către casele
de asigurări sociale de sănătate, în termen de până la
90 de zile.“
Art. II. — La data intrării în vigoare a prezentei legi se
abrogă Ordonanța de urgență a Guvernului nr. 81/2004
pentru modificarea Ordonanței Guvernului nr. 59/2004
privind măsuri de întărire a disciplinei financiar-economice
în sistemul sanitar, publicată în Monitorul Oficial al
României, Partea I, nr. 947 din 15 octombrie 2004.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 15 decembrie 2004.
Nr. 597.
PREȘEDINTELE ROMÂNIEI

DECRET
privind promulgarea Legii pentru aprobarea
Ordonanței Guvernului nr. 59/2004 privind măsuri de întărire
a disciplinei financiar-economice în sistemul sanitar
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței
Guvernului nr. 59/2004 privind măsuri de întărire a disciplinei financiareconomice în sistemul sanitar și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 13 decembrie 2004.
Nr. 1.144.
´

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.225/20.XII.2004

7

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind respingerea Ordonanței de urgență
a Guvernului nr. 81/2004 pentru modificarea Ordonanței
Guvernului nr. 59/2004 privind măsuri de întărire
a disciplinei financiar-economice în sistemul sanitar
Parlamentul României adoptă prezenta lege.
Articol unic. — Se respinge Ordonanța de urgență a Guvernului nr. 81
din 14 octombrie 2004 pentru modificarea Ordonanței Guvernului nr. 59/2004
privind măsuri de întărire a disciplinei financiar-economice în sistemul
sanitar, publicată în Monitorul Oficial al României, Partea I, nr. 947 din
15 octombrie 2004.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 15 decembrie 2004.
Nr. 598.

PREȘEDINTELE ROMÂNIEI

DECRET
pentru promulgarea Legii privind respingerea
Ordonanței de urgență a Guvernului nr. 81/2004
pentru modificarea Ordonanței Guvernului nr. 59/2004
privind măsuri de întărire a disciplinei financiar-economice
în sistemul sanitar
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind respingerea Ordonanței de
urgență a Guvernului nr. 81/2004 pentru modificarea Ordonanței Guvernului
nr. 59/2004 privind măsuri de întărire a disciplinei financiar-economice în
sistemul sanitar și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

ION ILIESCU

București, 13 decembrie 2004.
Nr. 1.145.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.225/20.XII.2004

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea și completarea art. 152 din Standardele naționale de protecție
a informațiilor clasificate în România, aprobate prin Hotărârea Guvernului nr. 585/2002
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Articolul 152 din Standardele naționale
de protecție a informațiilor clasificate în România, aprobate
prin Hotărârea Guvernului nr. 585/2002, publicată în
Monitorul Oficial al României, Partea I, nr. 485 din 5 iulie
2002, se modifică și se completează după cum urmează:
1. La litera a) a alineatului (1) se introduce o nouă
liniuță, cu următorul cuprins:
î— personalul din cadrul Parchetului Național
Anticorupție.“

2. Alineatul (1) litera d) va avea următorul cuprins:
îd) Ministerul Administrației și Internelor, Serviciul de
Protecție și Pază și Serviciul de Telecomunicații Speciale,
pentru personalul propriu și al persoanelor juridice a căror
activitate o coordonează;“.
3. După litera d) a alineatului (1) se introduce o nouă
literă, litera e), cu următorul cuprins:
îe) Ministerul Justiției, pentru personalul propriu și al
persoanelor juridice a căror activitate o coordonează, altul
decât cel pentru care verificarea este de competența
Serviciului Român de Informații.“

PRIM-MINISTRU

ADRIAN NĂSTASE
Contrasemnează:
Directorul Serviciului Român de Informații,
Alexandru-Radu Timofte
Ministrul justiției,
Cristian Diaconescu
București, 30 noiembrie 2004.
Nr. 2.202.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.225/20.XII.2004 conține 8 pagini.

Prețul de vânzare 9.500 lei

ISSN 1453—4495

PDF compression, OCR, web-optimization with CVISION's PdfCompressor

