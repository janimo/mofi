Anul 172 (XVI) — Nr. 791

PARTEA

I

Vineri, 27 august 2004

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina

Nr.
80.

ORDONANȚE ALE GUVERNULUI ROMÂNIEI
72.

— Ordonanță pentru modificarea art. 39 din
Legea nr. 26/1990 privind registrul comerțului .......

1–2

76.

— Ordonanță pentru modificarea și completarea
Ordonanței Guvernului nr. 129/2000 privind
formarea profesională a adulților .............................

3–4

— Ordonanță pentru stimularea asocierii
proprietarilor de păduri private în scopul
gospodăririi durabile a acestora...............................

6–7

— Ordonanță pentru modificarea Ordonanței de
urgență a Guvernului nr. 8/2003 privind stimularea
procesului de restructurare, reorganizare și
privatizare a unor societăți naționale, companii
naționale și societăți comerciale cu capital
majoritar de stat, precum și a societăților și
regiilor autonome subordonate autorităților
administrației publice locale......................................

5–6

— Ordonanță pentru înființarea Agenției Naționale
de Transplant.............................................................

Pagina

77.

79.

ORDONANȚE

ALE

7–8

´
Rectificări ...............................................................................

GUVERNULUI

8

ROMÂNIEI

GUVERNUL ROMÂNIEI

ORDONANȚĂ
pentru modificarea art. 39 din Legea nr. 26/1990 privind registrul comerțului
În temeiul art. 108 din Constituție, republicată, și al art. 1 pct. I.9 din Legea nr. 291/2004 privind abilitarea
Guvernului de a emite ordonanțe,
Guvernul României adoptă prezenta ordonanță.
Art. I. — Articolul 39 din Legea nr. 26/1990 privind
registrul comerțului, republicată în Monitorul Oficial al
României, Partea I, nr. 49 din 4 februarie 1998, cu
modificările și completările ulterioare, se modifică și va
avea următorul cuprins:
îArt. 39. — (1) Oficiul registrului comerțului va refuza
înscrierea unei firme care, fără a introduce elemente de
deosebire, poate produce confuzie cu alte firme înregistrate.

(2) Se interzice înscrierea unei firme care conține
cuvintele sau sintagmele îacademic-științific, academie,
universitate, universitar, școală, școlar“ și/sau derivatele
acestora.
(3) Înscrierea unei firme care conține cuvintele sau
sintagmele: înațional, român, institut“ și/sau derivatele
acestora ori cuvinte sau sintagme caracteristice autorităților

2

MONITORUL OFICIAL AL ROMÂNIEI, PARTEA I, Nr. 791/27.VIII.2004

și instituțiilor publice centrale se realizează numai cu
acordul Secretariatului General al Guvernului.
(4) Înscrierea unei firme care conține cuvinte sau
sintagme caracteristice autorităților și instituțiilor publice
locale se realizează numai cu acordul prefectului județului,
respectiv al municipiului București, în circumscripția
teritorială în care solicitantul și-a stabilit sediul social.
(5) În cazurile prevăzute la alin. (3) și (4) autoritatea
competentă refuză eliberarea acordului dacă firma în cauză
este de natură să creeze confuzie cu denumirea unei
instituții publice ori de interes public.
(6) Acordul pentru folosirea denumirii, prevăzut la
alin. (3) și (4), ori, după caz, refuzul eliberării acordului se
comunică în termen de 10 zile de la data solicitării.
(7) Refuzul acordului prevăzut la alin. (3) și (4) conduce
la respingerea cererii de înmatriculare a persoanei juridice.
(8) Verificarea disponibilității firmei și a emblemei se
face de către oficiul registrului comerțului înainte de
întocmirea actelor constitutive sau, după caz, de modificare
a firmei și/sau a emblemei.
(9) Firmele și emblemele radiate din registrul comerțului
sunt indisponibile pentru o perioadă de 2 ani de la data
radierii, cu excepția cazurilor prevăzute la art. 41.“
Art. II. — (1) În cazul firmelor înmatriculate până la
data intrării în vigoare a Legii nr. 183/2004 privind
aprobarea Ordonanței Guvernului nr. 15/2003 pentru
completarea Legii nr. 26/1990 privind registrul comerțului,
persoanele juridice deținătoare ale acestora sunt obligate
să solicite acordul autorității competente pentru folosirea
denumirii, în condițiile legii, în termen de maximum 6 luni
de la data intrării în vigoare a prezentei ordonanțe.
(2) Acordul pentru folosirea denumirii, eliberat de
autoritatea competentă până la data intrării în vigoare a
Legii nr. 183/2004, își păstrează valabilitatea.
(3) În cazul în care firma înmatriculată până la data
intrării în vigoare a prezentei ordonanțe conține cuvintele
sau sintagmele îacademic-științific, academie, universitate,

universitar, școală, școlar“ și/sau derivatele acestora,
persoana juridică este obligată să își modifice în mod
corespunzător denumirea firmei în termen de maximum
3 luni de la data intrării în vigoare a prezentei ordonanțe.
(4) În cazul în care autoritatea competentă refuză
eliberarea acordului prevăzut la alin. (1), persoana juridică
este obligată să își modifice în mod corespunzător
denumirea firmei, în termen de maximum 3 luni de la
momentul în care refuzul de emitere a acordului rămâne
irevocabil prin epuizarea căilor de atac prevăzute de lege.
(5) Nerespectarea prevederilor alin. (1), (3) sau (4) se
sancționează cu amendă de 25 milioane lei și are drept
consecință dizolvarea de drept a persoanei juridice,
lichidarea, precum și radierea acesteia din registrul
comerțului, în condițiile legii.
(6) Constatarea dizolvării de drept prevăzute la alin. (5)
se realizează de judecătorul delegat de la oficiul registrului
comerțului, la sesizarea oricărei persoane interesate,
precum și din oficiu, după caz.
(7) Amenda prevăzută la alin. (5) se aplică prin
încheiere a judecătorului delegat la oficiul registrului
comerțului, la cererea oricărei persoane interesate, precum
și din oficiu, după caz.
Art. III. — În termen de 10 zile de la data intrării în
vigoare a prezentei ordonanțe, Guvernul va aproba, prin
hotărâre, Normele metodologice privind condițiile și
procedura de eliberare a acordului scris pentru folosirea
denumirii, prevăzut la art. 39 din Legea nr. 26/1990 privind
registrul comerțului, astfel cum a fost modificat prin
prezenta ordonanță, la inițiativa Secretariatului General al
Guvernului și a Ministerului Justiției.
Art. IV. — Prezenta ordonanță intră în vigoare la 3 zile
de la data publicării în Monitorul Oficial al României,
Partea I.

PRIM-MINISTRU

ADRIAN NĂSTASE
Contrasemnează:
Ministrul pentru coordonarea Secretariatului
General al Guvernului,
Eugen Bejinariu
p. Ministrul justiției,
Claudiu Ștefan Sencan,
secretar de stat
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
Ministrul educației și cercetării,
Alexandru Athanasiu
Ministrul finanțelor publice,
Mihai Nicolae Tănăsescu
București, 13 august 2004.
Nr. 72.

MONITORUL OFICIAL AL ROMÂNIEI, PARTEA I, Nr. 791/27.VIII.2004

3

GUVERNUL ROMÂNIEI

ORDONANȚĂ
pentru modificarea și completarea Ordonanței Guvernului nr. 129/2000
privind formarea profesională a adulților
În temeiul art. 108 din Constituție, republicată, și al art. 1 pct. V.1 din Legea nr. 291/2004 privind abilitarea
Guvernului de a emite ordonanțe,
Guvernul României adoptă prezenta ordonanță.
Art. I. — Ordonanța Guvernului nr. 129/2000 privind
formarea profesională a adulților, republicată în Monitorul
Oficial al României, Partea I, nr. 711 din 30 septembrie
2002, cu modificările ulterioare, se modifică și se
completează după cum urmează:
1. Alineatul (3) al articolului 5 va avea următorul
cuprins:
î(3) Formarea profesională a adulților se organizează
prin programe de inițiere, calificare, recalificare,
perfecționare, specializare, definite astfel:
a) inițierea reprezintă dobândirea uneia sau mai multor
competențe specifice unei calificări conform standardului
ocupațional sau de pregătire profesională;
b) calificarea, respectiv recalificarea, reprezintă
pregătirea profesională care conduce la dobândirea unui
ansamblu de competențe profesionale care permit unei
persoane să desfășoare activități specifice uneia sau mai
multor ocupații;
c) perfecționarea, respectiv specializarea, reprezintă
pregătirea profesională care conduce la dezvoltarea sau
completarea cunoștințelor, deprinderilor sau competențelor
profesionale ale unei persoane care deține deja o calificare,
respectiv dezvoltarea competențelor în cadrul aceleiași
calificări, dobândirea de competențe noi în aceeași arie
ocupațională sau într-o arie ocupațională nouă, dobândirea
de competențe fundamentale/cheie sau competențe tehnice
noi, specifice mai multor ocupații.“
2. Articolul 12 va avea următorul cuprins:
îArt. 12. — (1) Programele de formare profesională
asigură dobândirea unor competențe profesionale în
conformitate cu standardele ocupaționale, respectiv
standardele de pregătire profesională, recunoscute la nivel
național.
(2) Standardul ocupațional, respectiv standardul de
pregătire profesională, este documentul care precizează
competențele profesionale necesare practicării unei ocupații,
respectiv specifice unei calificări.“
3. Articolul 13 va avea următorul cuprins:
îArt. 13. — (1) Furnizorii de formare profesională care
solicită organizarea de programe de formare profesională în
ocupații pentru care nu există standarde ocupaționale,
respectiv standarde de pregătire profesională, pot elabora
proiecte de standarde ocupaționale care se supun spre
aprobare Consiliului Național de Formare Profesională a
Adulților.
(2) În cazul neaprobării proiectului de standard
ocupațional de către Consiliul Național de Formare

Profesională a Adulților în termen de 9 luni de la
autorizare, furnizorul de formare profesională poate organiza
un nou program de formare profesională pentru ocupația
respectivă numai după aprobarea standardului ocupațional.“
4. Alineatul (4) al articolului 14 se abrogă.
5. Alineatul (1) al articolului 20 va avea următorul
cuprins:
îArt 20. — (1) Comisiile de autorizare sunt constituite
din 5 membri, după cum urmează:
a) directorul direcției pentru dialog, familie și solidaritate
socială a fiecărui județ, respectiv a municipiului București,
care are calitatea de președinte;
b) un reprezentant al inspectoratului școlar județean,
respectiv al municipiului București;
c) un reprezentant al agenției pentru ocuparea forței de
muncă județene, respectiv a municipiului București;
d) un reprezentant al asociațiilor patronale reprezentative
la nivel județean, propus prin consens;
e) un reprezentant al organizațiilor sindicale
reprezentative la nivel județean, propus prin consens.“
6. Alineatul (2) al articolului 20 se abrogă.
7. După alineatul (2) al articolului 20 se introduc cinci
noi alineate, alineatele (21)—(25), cu următorul cuprins:
î(21) Pentru fiecare dintre membrii comisiei de autorizare
menționați la alin. (1) instituțiile publice, asociațiile patronale
și organizațiile sindicale menționate la alin. (1) pot
nominaliza câte un supleant.
(22) Mandatul membrilor comisiilor de autorizare este de
4 ani, mandat ce poate fi reînnoit pentru noi intervale de
câte 4 ani.
(2 3 ) În timpul mandatului lor membrii comisiilor de
autorizare pot fi revocați de cei care i-au numit, în
următoarele situații:
a) au săvârșit fapte penale pentru care au suferit
condamnări definitive sau orice alte fapte de natură să
afecteze autoritatea comisiei de autorizare;
b) se află într-o situație de conflict de interese;
c) și-au pierdut calitatea în temeiul căreia au fost
propuși de către aceste autorități.
(2 4 ) Existența uneia dintre situațiile care determină
revocarea membrilor comisiei de autorizare se constată în
baza sesizării acesteia de către cei ce i-au numit.
(2 5 ) În cazul vacantării locurilor în comisiile de
autorizare, ca urmare a demisiei, revocării sau decesului,
instituția publică, asociația patronală sau organizația
sindicală care i-a propus numește alte persoane pentru
durata rămasă a mandatului.“

4

MONITORUL OFICIAL AL ROMÂNIEI, PARTEA I, Nr. 791/27.VIII.2004

8. Alineatul (3) al articolului 20 va avea următorul
cuprins:
î(3) În exercitarea atribuțiilor ce le revin, comisiile de
autorizare folosesc specialiști pe domenii ocupaționale.“
9. Alineatul (4) al articolului 20 se abrogă.
10. După articolul 20 se introduce un nou articol,
articolul 201, cu următorul cuprins:
îArt. 201. — (1) Pentru activitatea desfășurată, membrii
comisiilor de autorizare sau, după caz, supleanții acestora,
care participă la ședințele comisiei, sunt plătiți de către
direcțiile de dialog, familie și solidaritate socială județene,
respectiv a municipiului București, pe baza unor tarife
stabilite de către Consiliul Național de Formare
Profesională a Adulților, cu avizul Ministerului Muncii,
Solidarității Sociale și Familiei.
(2) Specialiștii folosiți de comisiile de autorizare sunt
plătiți de către direcțiile de dialog, familie și solidaritate
socială județene, respectiv a municipiului București, pe
baza unor tarife stabilite de către Consiliul Național de
Formare Profesională a Adulților, cu avizul Ministerului
Muncii, Solidarității Sociale și Familiei, în care se pot
include și cheltuielile de deplasare, la nivelul prevăzut de
reglementările în vigoare pentru salariații instituțiilor publice
și regiilor autonome cu specific deosebit, pe perioada
delegării și detașării în altă localitate, precum și în cazul
deplasării în cadrul localității în interesul serviciului.
(3) Plata specialiștilor pe domenii ocupaționale, folosiți
de către Consiliul Național de Formare Profesională a
Adulților, se efectuează de către acesta, în conformitate cu
anexa nr. 11 la Legea nr. 40/1991, republicată, modificată
potrivit Ordonanței Guvernului nr. 114/1999.“
11. La articolul 25 se introduce un nou alineat, alineatul (2),
cu următorul cuprins:
î(2) În exercitarea atribuțiilor ce îi revin, Consiliul
Național de Formare Profesională a Adulților folosește
specialiști pe domenii ocupaționale.“
12. Alineatele (1) și (2) ale articolului 26 vor avea
următorul cuprins:
îArt. 26. — (1) În vederea autorizării, furnizorii de
formare profesională plătesc taxe de autorizare, care se
constituie venituri la bugetul de stat, conform legii.
(2) Nivelul taxei de autorizare este de două salarii de
bază minime brute pe țară, garantate în plată.“
13. Alineatele (3) și (4) ale articolului 26 se abrogă.

14. Articolul 32 va avea următorul cuprins:
îArt. 32. — (1) Evaluarea și certificarea competențelor
profesionale obținute pe alte căi decât cele formale se fac
în centre de evaluare a competențelor profesionale.
(2) Consiliul Național de Formare Profesională a
Adulților autorizează și monitorizează centrele de evaluare
a competențelor profesionale și certifică evaluatori de
competențe profesionale, verificatori interni și verificatori
externi.
(3) În exercitarea atribuțiilor menționate la alin. (2),
Consiliul Național de Formare Profesională a Adulților
utilizează verificatori interni și externi pentru evaluarea
evaluatorilor de competențe profesionale și, respectiv,
verificarea centrelor de evaluare a competențelor
profesionale în vederea autorizării.
(4) Procedura de evaluare și certificare a competențelor
profesionale obținute pe alte căi decât cele formale este
reglementată prin ordin comun al ministrului muncii,
solidarității sociale și familiei și al ministrului educației și
cercetării.
(5) Plata verificatorilor externi folosiți de către Consiliul
Național de Formare Profesională a Adulților pentru
îndeplinirea atribuțiilor ce îi revin se face în condițiile
prevăzute la art. 201 alin. (3).“
15. În cuprinsul ordonanței, denumirea îMinisterul Muncii
și Solidarității Sociale“ se înlocuiește cu denumirea
îMinisterul Muncii, Solidarității Sociale și Familiei“, iar
denumirea îdirecțiile generale de muncă și solidaritate
socială județene, respectiv a municipiului București“, se
înlocuiește cu denumirea îdirecțiile de dialog, familie și
solidaritate socială județene, respectiv a municipiului
București.“
Art. II. — Prezenta ordonanță intră în vigoare la 60 de zile
de la data publicării în Monitorul Oficial al României,
Partea I, termen în care Ministerul Muncii, Solidarității
Sociale și Familiei și Ministerul Educației și Cercetării,
împreună cu Consiliul Național de Formare Profesională a
Adulților, vor elabora și vor promova reglementările
necesare modificării, în mod corespunzător, a actelor
normative emise în aplicarea Ordonanței Guvernului
nr. 129/2000 privind formarea profesională a adulților,
republicată.

PRIM-MINISTRU

ADRIAN NĂSTASE
Contrasemnează:
Ministrul muncii, solidarității sociale și familiei,
Dan Mircea Popescu
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
Ministrul finanțelor publice,
Mihai Nicolae Tănăsescu

București, 19 august 2004.
Nr. 76.

MONITORUL OFICIAL AL ROMÂNIEI, PARTEA I, Nr. 791/27.VIII.2004

5

GUVERNUL ROMÂNIEI

ORDONANȚĂ
pentru stimularea asocierii proprietarilor de păduri private
în scopul gospodăririi durabile a acestora
În temeiul art. 108 din Constituție, republicată, și al art. 1 pct. II.6 din Legea nr. 291/2004 privind abilitarea
Guvernului de a emite ordonanțe,
Guvernul României adoptă prezenta ordonanță.
CAPITOLUL I
Dispoziții generale
Art. 1. — Prezenta ordonanță are ca obiect stimularea
asocierii proprietarilor de păduri private, persoane fizice
și/sau juridice, în scopul gospodăririi durabile a acestora.
Art. 2. — Principiile care stau la baza prevederilor
prezentei ordonanțe sunt:
a) respectarea regimului silvic;
b) gospodărirea durabilă a pădurilor;
c) principiul teritorialității, respectiv al vecinătății
proprietăților forestiere.
Art. 3. — (1) Asocierea în condițiile prezentei ordonanțe
se face între proprietarii de terenuri forestiere aflate, de
regulă, în vecinătate.
(2) Asociațiile constituite în conformitate cu prevederile
prezentei ordonanțe vor avea ca scop numai gospodărirea
durabilă a pădurilor, neputând desfășura alt gen de
activități.

Art. 9. — Ocoalele silvice înființate în condițiile art. 8
desfășoară activitățile de administrare a fondului forestier al
asociației similar cu activitățile de administrare desfășurate
de ocoalele silvice de stat.
Art. 10. — Ieșirea din asociație nu poate avea loc pe
durata de valabilitate a amenajamentului silvic elaborat
pentru asociația respectivă.
Art. 11. — Anual se efectuează auditul tehnic al
activității desfășurate de ocoalele silvice înființate în
condițiile art. 8, prin experți autorizați de autoritatea publică
centrală care răspunde de silvicultură.
Art. 12. — Experții tehnici silvici sunt autorizați în
condițiile Ordonanței Guvernului nr. 2/2000 privind
organizarea activității de expertiză tehnică judiciară și
extrajudiciară, aprobată prin Legea nr. 156/2002.
Art. 13. — Instrucțiunile și criteriile privind înființarea,
autorizarea și funcționarea ocoalelor silvice care fac
obiectul prezentei ordonanțe se stabilesc prin hotărâre a
Guvernului, în termen de 90 de zile de la intrarea în
vigoare a prezentei ordonanțe.

CAPITOLUL II
Constituirea asociațiilor de proprietari
de păduri private

CAPITOLUL IV
Facilități acordate asociațiilor de proprietari
de păduri private

Art. 4. — În vederea dobândirii personalității juridice,
proprietarii de păduri private asociați încheie actul
constitutiv și statutul asociației.
Art. 5. — Prevederile Ordonanței Guvernului nr. 26/2000
cu privire la asociații și fundații, cu modificările și
completările ulterioare, sunt aplicabile în ceea ce privește
constituirea și dobândirea personalității juridice de către
asociațiile de proprietari de păduri private.
Art. 6. — Cererile de acordare a personalității juridice
asociațiilor de proprietari de păduri private sunt scutite de
plata taxelor judiciare de timbru.
Art. 7. — Autoritatea publică centrală care răspunde de
silvicultură și structurile din subordinea acesteia, abilitate în
acest sens, vor acorda consultanță gratuită proprietarilor de
păduri private în vederea constituirii acestora în asociații,
potrivit prevederilor prezentei ordonanțe.

Art. 14. — Costul lucrărilor de amenajare pentru
proprietarii de păduri persoane fizice, constituiți în asociații
în condițiile prezentei ordonanțe, se suportă integral de la
bugetul de stat, dacă suprafețele de terenuri forestiere
puse în comun depășesc 50 ha și constituie trupuri de
pădure compacte.
Art. 15. — Costul lucrărilor de amenajare pentru
proprietarii de păduri persoane juridice, constituiți în
asociații în condițiile prezentei ordonanțe, se suportă în
procent de 50% de la bugetul de stat, dacă suprafețele de
terenuri forestiere puse în comun depășesc 500 ha și
constituie trupuri de pădure compacte.
Art. 16. — Costul lucrărilor de amenajare pentru
proprietarii de păduri persoane fizice și juridice, constituiți
în asociații în condițiile prezentei ordonanțe, se suportă în
procent de 50% de la bugetul de stat, dacă suprafețele de
terenuri forestiere puse în comun depășesc 300 ha și
constituie trupuri de pădure compacte.
Art. 17. — Costul lucrărilor de amenajare pentru
proprietarii de păduri persoane fizice, pe de o parte, și
persoane fizice și juridice, pe de altă parte, constituiți în
asociații în condițiile prezentei ordonanțe, se suportă în
procent de 25% de la bugetul de stat, dacă suprafețele de
terenuri forestiere puse în comun depășesc 300 ha, dar nu
constituie trupuri de pădure compacte.
Art. 18. — Ocoalele silvice constituite în condițiile
prezentei ordonanțe sunt scutite de plata contribuției la
Fondul pentru mediu.
Art. 19. — (1) De prevederile art. 14—17 beneficiază și
proprietarii de păduri care fac parte din asociații sau forme

CAPITOLUL III
Funcționarea asociațiilor de proprietari
de păduri private
Art. 8. — Asociațiile de proprietari de păduri private,
constituite potrivit prevederilor prezentei ordonanțe,
administrează terenurile forestiere puse în comun prin
personal silvic, înființând în acest sens societăți comerciale —
ocoale silvice în condițiile art. 47 din Ordonanța Guvernului
nr. 26/2000 cu privire la asociații și fundații, cu modificările
și completările ulterioare, sau încheie contracte de
administrare cu structuri silvice autorizate.

6

MONITORUL OFICIAL AL ROMÂNIEI, PARTEA I, Nr. 791/27.VIII.2004

asociative legal constituite înainte de intrarea în vigoare a
prezentei ordonanțe.
(2) De prevederile art. 18 beneficiază și ocoalele silvice
care administrează exclusiv păduri proprietate privată și
care au fost constituite legal anterior intrării în vigoare a
prezentei ordonanțe.

CAPITOLUL V
Dispoziții finale
Art. 20. — Prezenta ordonanță intră în vigoare la 3 zile
de la data publicării în Monitorul Oficial al României,
Partea I.

PRIM-MINISTRU

ADRIAN NĂSTASE
Contrasemnează:
Ministrul agriculturii, pădurilor și dezvoltării rurale,
Petre Daea
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
Ministrul mediului și gospodăririi apelor,
Speranța Maria Ianculescu
Ministrul finanțelor publice,
Mihai Nicolae Tănăsescu
București, 19 august 2004.
Nr. 77.
GUVERNUL ROMÂNIEI

ORDONANȚĂ
pentru înființarea Agenției Naționale de Transplant
În temeiul art. 108 din Constituție, republicată, și al art. 1 pct. III.2 din Legea nr. 291/2004 privind abilitarea
Guvernului de a emite ordonanțe,
Guvernul României adoptă prezenta ordonanță.
Art. 1. — (1) Se înființează Agenția Națională de
Transplant, instituție publică cu personalitate juridică în
subordinea Ministerului Sănătății, cu sediul în municipiul
București, str. Av. Cristian Popișteanu nr. 1—3, sectorul 1.
(2) Finanțarea cheltuielilor curente și de capital ale
Agenției Naționale de Transplant se face de la bugetul de
stat, prin bugetul Ministerului Sănătății, în condițiile legii.
(3) Agenția Națională de Transplant poate beneficia de
donații și sponsorizări potrivit legii.
Art. 2. — Agenția Națională de Transplant are drept
scop coordonarea activității de transplant de țesuturi și
organe pe teritoriul României, precum și funcția de
reprezentare în raport cu organismele internaționale
similare.
Art. 3. — În vederea realizării scopului prevăzut la art. 2,
Agenția Națională de Transplant are următoarele atribuții:
a) promovează activitatea de transplant conform
standardelor europene;
b) furnizează informații științifice, precum și asistența
tehnică și științifică privind legislația națională și
internațională în domeniu;
c) furnizează informații cu privire la toate problemele
care apar în domeniul activității de transplant;
d) propune activitățile ce vor fi derulate în cadrul
programului național de transplant de organe, țesuturi și
celule și le înaintează spre aprobare Ministerului Sănătății,
după caz, cu acordul Casei Naționale de Asigurări de

Sănătate, pentru activitățile care se suportă din Fondul
național unic de asigurări sociale de sănătate;
e) contribuie la realizarea unor standarde de calitate
ridicate în cadrul activității de transplant;
f) colectează și analizează cele mai noi date în domeniu
pentru monitorizarea riscurilor cu influență directă asupra
calității activității de transplant;
g) inființează și gestionează Registrul Național de
Transplant, prin care se asigură monitorizarea permanentă
a activității de transplant;
h) furnizează consultanță științifică, asistență tehnică și
informații legate de activitatea de transplant;
i) propune spre autorizare, Ministerului Sănătății și
Colegiului Medicilor din România, centrele regionale de
transplant în care se va desfășura activitatea de transplant
și supraveghează activitatea acestora;
j) supraveghează și coordonează prelevarea și
transplantul de țesuturi și organe;
k) propune Ministerului Sănătății proiecte de acte
normative în vederea îndeplinirii atribuțiilor specifice;
l) cooperează cu instituțiile similare internaționale în
vederea integrării în structurile europene de specialitate.
(2) Componența, organizarea, funcționarea și atribuțiile
centrelor regionale de transplant prevăzute la alin. (1) lit. i)
se stabilesc prin regulament avizat de Colegiul Medicilor
din România și aprobat prin ordin al ministrului sănătății.

MONITORUL OFICIAL AL ROMÂNIEI, PARTEA I, Nr. 791/27.VIII.2004
(3) Centrele regionale de transplant, precum și instituțiile
de învățământ superior medical uman pot înființa bănci de
țesuturi pentru conservarea acestora.
Art. 4. — (1) Regulamentul de organizare și funcționare,
precum și organigrama Agenției Naționale de Transplant se
aprobă prin ordin al ministrului sănătății, în termen de 60
de zile de la data intrării în vigoare a prezentei ordonanțe.
(2) Agenția Națională de Transplant are un număr
maxim de 10 posturi, asigurate prin redistribuirea din cadrul
unităților subordonate Ministerului Sănătății și finanțate
integral de la bugetul de stat.
Art. 5. — Agenția Națională de Transplant este condusă
de un director executiv numit pe bază de concurs, prin
ordin al ministrului sănătății. Directorul executiv are
calitatea de ordonator terțiar de credite.
Art. 6. — (1) Agenția Națională de Transplant are un
consiliu științific, cu rol consultativ, format din personalități
recunoscute în domeniul activității de transplant, care nu
au calitatea de angajat al Agenției Naționale de Transplant.
(2) Ședințele consiliului științific sunt conduse de un
președinte de ședință, desemnat din rândul membrilor
acestuia, prin rotație.
(3) Componența consiliului științific se stabilește prin
ordin al ministrului sănătății, în termen de 90 de zile de la
data intrării în vigoare a prezentei ordonanțe.
Art. 7. — (1) Agenția Națională de Transplant își
desfășoară activitatea conform principiilor transparenței,
confidențialității și accesului la documente și informații, în
condițiile legii.
(2) Agenția Națională de Transplant prezintă trimestrial
și anual ministrului sănătății, precum și Casei Naționale de

7

Asigurări de Sănătate, în cazul activităților finanțate din
Fondul național unic de asigurări sociale de sănătate,
rapoarte privind activitatea desfășurată și rezultatele,
comparativ cu acțiunile propuse.
Art. 8. — Pe data intrării în vigoare a prezentei
ordonanțe se desființează Comisia de transplant de țesuturi
și organe umane, urmând ca atribuțiile acesteia, precum și
informațiile deținute privind activitatea de transplant de
țesuturi și organe din România până la această dată să fie
preluate în totalitate de către Agenția Națională de
Transplant.
Art. 9. — La capitolul I al literei A din anexa nr. 2 la
Hotărârea Guvernului nr. 743/2003 privind organizarea și
funcționarea Ministerului Sănătății, publicată în Monitorul
Oficial al României, Partea I, nr. 490 din 8 iulie 2003, cu
modificările și completările ulterioare, după punctul 12 se
introduce un nou punct, punctul 13, cu următorul cuprins:
î13. Agenția Națională de Transplant.“
Art. 10. — Pe data intrării în vigoare a prezentei
ordonanțe se abrogă art. 3, art. 9 alin. (3) și art. 19 din
Legea nr. 2/1998 privind prelevarea și transplantul de
țesuturi și organe umane, publicată în Monitorul Oficial al
României, Partea I, nr. 8 din 13 ianuarie 1998, cu
modificările ulterioare, precum și art. 22 și 24 din Legea
nr. 104/2003 privind manipularea cadavrelor umane și
prelevarea organelor și țesuturilor de la cadavre în vederea
transplantului, publicată în Monitorul Oficial al României,
Partea I, nr. 222 din 3 aprilie 2003.
Art. 11. — Prezenta ordonanță intră în vigoare la 30 de
zile de la data publicării în Monitorul Oficial al României,
Partea I.

PRIM-MINISTRU

ADRIAN NĂSTASE
Contrasemnează:
Ministrul sănătății,
Ovidiu Brînzan
Ministrul muncii, solidarității sociale și familiei,
Dan Mircea Popescu
Ministrul finanțelor publice,
Mihai Nicolae Tănăsescu
București, 19 august 2004.
Nr. 79.

GUVERNUL ROMÂNIEI

ORDONANȚĂ
pentru modificarea Ordonanței de urgență a Guvernului nr. 8/2003 privind stimularea procesului
de restructurare, reorganizare și privatizare a unor societăți naționale, companii naționale
și societăți comerciale cu capital majoritar de stat, precum și a societăților și regiilor autonome
subordonate autorităților administrației publice locale
În temeiul art. 108 din Constituție, republicată, și al art. 1 pct. I.17 din Legea nr. 291/2004 privind abilitarea
Guvernului de a emite ordonanțe,
Guvernul României

adoptă prezenta ordonanță.

Art. I. — Ordonanța de urgență a Guvernului nr. 8/2003
privind stimularea procesului de restructurare, reorganizare
și privatizare a unor societăți naționale, companii naționale
și societăți comerciale cu capital majoritar de stat, precum

și a societăților și regiilor autonome subordonate
autorităților administrației publice locale, publicată în
Monitorul Oficial al României, Partea I, nr. 144 din 5 martie
2003, aprobată cu modificări și completări prin Legea

8

MONITORUL OFICIAL AL ROMÂNIEI, PARTEA I, Nr. 791/27.VIII.2004

nr. 569/2003, cu modificările și completările ulterioare, se
modifică după cum urmează:
— La articolul 2, partea introductivă a alineatului (1) va
avea următorul cuprins:
î(1) Persoanele disponibilizate prin concedieri colective
până la data de 31 decembrie 2004, ca urmare a

restructurării sau reorganizării societăților și regiilor
autonome prevăzute la art. 1, beneficiază de următoarele
drepturi:“
Art. II. — Prezenta ordonanță intră în vigoare la 3 zile
de la data publicării în Monitorul Oficial al României,
Partea I.

PRIM-MINISTRU

ADRIAN NĂSTASE
Contrasemnează:
Ministrul muncii, solidarității sociale și familiei,
Dan Mircea Popescu
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
Ministrul finanțelor publice,
Mihai Nicolae Tănăsescu
București, 19 august 2004.
Nr. 80.
´
RECTIFICĂRI
În Legea nr. 346/2004 privind stimularea înființării și dezvoltării întreprinderilor mici și mijlocii, publicată
în Monitorul Oficial al României, Partea I, nr. 681 din 29 iulie 2004, se face următoarea rectificare (care
aparține redacției îMonitorul Oficial“, Partea I):
— la art. 4 alin. (1) lit. b), în loc de: îîntre 10 și 40 de salariați...“ se va citi: îîntre 10 și 49 de salariați...“
´
În anexa la Hotărârea Guvernului nr. 1.163/2004 pentru modificarea anexei nr. 1 la Hotărârea
Guvernului nr. 837/1995 cu privire la criteriile de salarizare în valută și celelalte drepturi în valută și în lei ale
personalului trimis în misiune permanentă în străinătate, publicată în Monitorul Oficial al României, Partea I,
nr. 695 din 2 august 2004, se face următoarea rectificare (care aparține redacției îMonitorul Oficial“, Partea I):
— la nr. crt. 91 îNorvegia“, în coloana 3, în loc de: î$“ se va citi: îeuro“.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 791/27.VIII.2004 conține 8 pagini.

Prețul de vânzare 8.500 lei

ISSN 1453—4495

