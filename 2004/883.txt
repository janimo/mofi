Anul 172 (XVI) — Nr. 883

PARTEA

I

LEGI, DECRETE, HOTĂRÂRI ȘI ALTE ACTE

Marți, 28 septembrie 2004

SUMAR

Nr.

Pagina

ORDONANȚE ȘI HOTĂRÂRI
ALE GUVERNULUI ROMÂNIEI
69. — Ordonanță de urgență pentru modificarea și
completarea Legii nr. 192/2001 privind resursele
acvatice vii, pescuitul și acvacultura ......................
1.494. — Hotărâre privind transmiterea unor construcții
aflate în proprietatea privată a statului pentru
execuția proiectului de parteneriat public-privat
îCentrul Dâmbovița“ .................................................
1.525. — Hotărâre privind suplimentarea bugetului
Ministerului Mediului și Gospodăririi Apelor din
Fondul de rezervă bugetară la dispoziția
Guvernului, prevăzut în bugetul de stat pe
anul 2004 .................................................................

Nr.

Pagina

1.526. — Hotărâre pentru aprobarea bugetului de venituri
și cheltuieli rectificat pe anul 2004 al Regiei
Naționale a Pădurilor — Romsilva, aflată sub
autoritatea Ministerului Agriculturii, Pădurilor și
Dezvoltării Rurale ....................................................

8–11

1.527. — Hotărâre privind acordarea unor ajutoare de
urgență .....................................................................

12–13

6–7

1.528. — Hotărâre privind prorogarea unui termen .........

14

7

1.533. — Hotărâre privind suplimentarea bugetului
Ministerului Culturii și Cultelor pe anul 2004, din
Fondul de rezervă bugetară la dispoziția
Guvernului pe anul 2004, pentru reabilitarea și
consolidarea unor lăcașuri de cult .........................

14–16

1–6

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii nr. 192/2001 privind resursele acvatice vii,
pescuitul și acvacultura
Având în vedere necesitatea adoptării rapide a unui cadru juridic în conformitate cu reglementările Uniunii
Europene, clarificarea structurilor și responsabilităților instituționale, inclusiv a întăririi activităților de control, cazuri
extraordinare care determină adoptarea unei reglementări urgente în domeniul pescuitului și acvaculturii,
în temeiul art. 115 alin. (4) din Constituție, republicată,
Guvernul României adoptă prezenta ordonanță de urgență.
Art. I. — Legea nr. 192/2001 privind resursele acvatice
vii, pescuitul și acvacultura, republicată în Monitorul Oficial
al României, Partea I, nr. 627 din 2 septembrie 2003, cu
modificările și completările ulterioare, se modifică și se
completează după cum urmează:

1. Articolul 2 va avea următorul cuprins:
îArt. 2. — Obiectivele prezentei legi sunt:
a) urmărirea unei exploatări durabile a resurselor
acvatice vii din bazinele piscicole naturale, favorizând
dezvoltarea durabilă și adoptarea măsurilor necesare pentru

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 883/28.IX.2004

a conserva și regenera aceste resurse și ecosistemele
acvatice;
b) protejarea resurselor acvatice vii, care se găsesc în
zone protejate, în conformitate cu reglementările specifice
în acest domeniu;
c) dezvoltarea activității de acvacultură;
d) promovarea formării profesionale a personalului din
domeniul pescăresc;
e) stimularea asocierii;
f) stimularea consumului produselor pescărești, în
special al celor excedentare și/sau subexploatate;
g) stimularea comerțului responsabil, care să contribuie
la conservarea resurselor acvatice vii;
h) îmbunătățirea calității produselor pescărești,
transparența pieței și informarea consumatorului;
i) stimularea cercetării științifice în domeniul pescăresc;
j) protecția resurselor acvatice vii, prin activitățile
desfășurate în perimetrul Rezervației Biosferei «Delta
Dunării», care se supun și reglementărilor specifice ale
acesteia.“
2. Articolul 7 va avea următorul cuprins:
îArt. 7. — (1) Strategia în domeniul protecției resurselor
acvatice vii și pescuitului în bazinele piscicole naturale,
precum și în bazinele piscicole amenajate, al acvaculturii și
valorificării producției, indiferent de forma de proprietate
sau de administrare, se elaborează de Agenția Națională
pentru Pescuit și Acvacultură și se aprobă de Ministerul
Agriculturii, Pădurilor și Dezvoltării Rurale și de Ministerul
Mediului și Gospodăririi Apelor.
(2) Ministerul Agriculturii, Pădurilor și Dezvoltării Rurale
și Ministerul Mediului și Gospodăririi Apelor finanțează
cheltuielile privind realizarea obiectivelor și acțiunilor
prevăzute în strategie.“
3. După titlul I îDispoziții generale“ se introduce titlul I1
cu următorul cuprins:

îTITLUL I1
Reorganizarea sectorului pescăresc
Art. 71. — Pentru elaborarea și implementarea strategiei
și politicilor privind administrarea și protejarea resurselor
acvatice vii existente în apele maritime și continentale,
administrarea amenajărilor piscicole și piața produselor
pescărești, se înființează Agenția Națională pentru Pescuit
și Acvacultură, instituție publică, cu personalitate juridică,
ca organ de specialitate în subordinea Ministerului
Agriculturii, Pădurilor și Dezvoltării Rurale, finanțată integral
de la bugetul de stat.
Art. 72. — Sediul Agenției Naționale pentru Pescuit și
Acvacultură este în municipiul București și este asigurat de
Ministerul Agriculturii, Pădurilor și Dezvoltării Rurale.
Art. 7 3 . — Agenția Națională pentru Pescuit și
Acvacultură are următoarele atribuții principale și
responsabilități:
a) elaborează strategia și politicile necesare în domeniul
pescuitului și acvaculturii;
b) coordonează și monitorizează activitatea de pescuit
și acvacultură;
c) stabilește metodologia de evaluare a resurselor
acvatice vii și a cotelor anuale admisibile de pescuit;
d) ține Registrul unităților de producție din acvacultură;
e) aprobă prețurile de pornire a licitației pentru
concesionarea resurselor acvatice vii și a terenurilor pe
care sunt amplasate amenajările piscicole, propuse de
Compania Națională de Administrare a Fondului Piscicol;

f) elaborează proiecte de reglementări în domeniul
pescuitului și protecției resurselor acvatice vii, în
conformitate cu obligațiile asumate de România prin
semnarea acordurilor de aderare la convențiile și
organismele internaționale;
g) coordonează și monitorizează privatizarea societăților
comerciale cu profil piscicol și concesionarea terenurilor pe
care sunt amplasate amenajările piscicole aflate în
portofoliul Companiei Naționale de Administrare a Fondului
Piscicol;
h) desfășoară activități de control privind respectarea
legislației în domeniu, prin Inspecția Piscicolă, instituție
publică cu personalitate juridică;
i) ține Fișierul navelor și ambarcațiunilor de pescuit;
j) colaborează cu ministerele și organele de specialitate,
cu autoritățile administrației publice locale și cu alte
organisme interne și internaționale implicate în activitatea
de pescuit și acvacultură.
Art. 7 4 . — Agenția Națională pentru Pescuit și
Acvacultură este condusă de un președinte cu rang de
director general, numit prin ordin al ministrului agriculturii,
pădurilor și dezvoltării rurale.
Art. 7 5 . — Organizarea și funcționarea Agenției
Naționale pentru Pescuit și Acvacultură, patrimoniul,
mijloacele de transport specializate, precum și numărul
maxim de posturi se aprobă prin hotărâre a Guvernului.
Art. 7 6. — Personalul din cadrul Agenției Naționale
pentru Pescuit și Acvacultură este format din funcționari
publici și personal contractual.
Art. 77. — Salarizarea personalului din cadrul Agenției
Naționale pentru Pescuit și Acvacultură se face potrivit
prevederilor legale.
Art. 78. — Finanțarea cheltuielilor curente și de capital
ale Agenției Naționale pentru Pescuit și Acvacultură se
asigură de la bugetul de stat prin bugetul Ministerului
Agriculturii, Pădurilor și Dezvoltării Rurale.“
4. Alineatele (2) și (3) ale articolului 9 vor avea
următorul cuprins:
î(2) Compania Națională de Administrare a Fondului
Piscicol se subrogă Agenției Domeniilor Statului în ceea ce
privește drepturile și obligațiile ce rezultă din contractele
încheiate de Agenția Domeniilor Statului cu agenți
contractanți ce dețin în exploatare sau în administrare
amenajări piscicole.
(3) Compania Națională de Administrare a Fondului
Piscicol preia cu titlu gratuit acțiunile pe care Agenția
Domeniilor Statului le deține la societățile comerciale cu
profil piscicol, precum și terenurile deținute de Agenția
Domeniilor Statului aflate sub luciu de apă, în baza unui
protocol de predare-preluare aprobat prin ordin al
ministrului agriculturii, pădurilor și dezvoltării rurale.“
5. Articolul 10 va avea următorul cuprins:
îArt. 10. — (1) Compania Națională de Administrare a
Fondului Piscicol are următoarele atribuții principale:
a) aplică strategia națională în ceea ce privește
protejarea resurselor acvatice vii și exploatarea durabilă a
acestora;
b) răspunde de exploatarea durabilă, prin pescuit, a
resurselor acvatice vii administrate, la nivelul cotelor
alocate prin captura totală admisibilă;
c) privatizează societățile comerciale cu profil piscicol
și/sau amenajările piscicole pe care le are în portofoliu;
d) concesionează terenurile pe care sunt amplasate
amenajările piscicole din domeniul public sau privat al
statului;
e) concesionează resursele acvatice vii din bazinele
piscicole naturale;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 883/28.IX.2004
f) elaborează caietele de sarcini în vederea privatizării
și/sau concesionării;
g) propune Agenției Naționale pentru Pescuit și
Acvacultură prețurile de pornire a licitației pentru
concesionarea resurselor acvatice vii și a terenurilor pe
care sunt amplasate amenajările piscicole și le supune
spre aprobare;
h) îndeplinește funcția de organism intermediar pentru
Programul operațional sectorial pentru pescuit, prin
realizarea unor atribuții delegate de către Ministerul
Agriculturii, Pădurilor și Dezvoltării Rurale, în baza unor
acorduri interinstituționale;
i) desfășoară orice alte activități stabilite prin
regulamentul de organizare și funcționare.
(2) Ceilalți administratori ai statului pentru resurse
acvatice vii îndeplinesc atribuțiile prevăzute la alin. (1),
fiecare în zona lui de administrare, conform competențelor
specifice.“
6. Articolul 11 va avea următorul cuprins:
îArt. 11. — (1) Veniturile încasate de Compania
Națională de Administrare a Fondului Piscicol se virează
semestrial la bugetul de stat după deducerea cheltuielilor
proprii aprobate prin bugetul de venituri și cheltuieli.
(2) Constituie venituri încasate de Compania Națională
de Administrare a Fondului Piscicol următoarele:
a) venituri din încasarea redevenței, conform contractelor
de concesionare a resurselor acvatice vii, a terenurilor pe
care sunt amplasate amenajările piscicole, a bunurilor, a
activităților și a serviciilor specifice;
b) venituri încasate din vânzarea acțiunilor emise de
societățile comerciale aflate în portofoliul Companiei
Naționale de Administrare a Fondului Piscicol;
c) venituri încasate din vânzarea activelor cu destinație
piscicolă din patrimoniul Companiei Naționale de
Administrare a Fondului Piscicol;
d) tarife pentru desfășurarea activității de acvacultură în
bazinele piscicole naturale;
e) venituri obținute din contracte de arendă, precum și
cele obținute în baza altor contracte;
f) venituri provenite din activități comerciale;
g) venituri din dobânzi bancare;
h) venituri din dividende;
i) venituri realizate din vânzarea caietelor de sarcini și a
dosarelor de prezentare;
j) venituri din chirii;
k) alte venituri.
(3) Finanțarea cheltuielilor curente și de capital ale
Companiei Naționale de Administrare a Fondului Piscicol se
asigură integral din venituri proprii.
(4) Constituie cheltuieli ale Companiei Naționale de
Administrare a Fondului Piscicol următoarele:
a) cheltuieli pentru finanțarea programelor de populare
și repopulare;
b) cheltuieli pentru finanțarea activității de cercetare,
pentru protecția resurselor acvatice vii, pentru stabilirea
capturilor totale admisibile, pentru studii de promovare și
marketing al produselor piscicole;
c) cheltuieli pentru finanțarea construirii infrastructurii
necesare pescuitului;
d) cheltuieli legate de plata onorariilor pentru consultanți,
cabinete sau societăți profesionale de avocatură;
e) cheltuieli aferente lansării ofertei de vânzare pe piața
de capital, inclusiv comisioanele și taxele;
f) costuri implicate de închiderea operațională,
reorganizarea și/sau lichidarea societăților comerciale cu
profil piscicol;

3

g) plata rapoartelor de evaluare, cheltuieli de publicitate,
taxe notariale, taxe de registru, taxe judiciare și de timbru,
taxe pentru avize de mediu;
h) cheltuieli pentru înregistrarea transferului acțiunilor de
la Agenția Domeniilor Statului la Compania Națională de
Administrare a Fondului Piscicol;
i) sumele plătite efectiv cumpărătorilor în executarea
garanțiilor acordate acestora și/sau cheltuielile efectuate
pentru combaterea ori stingerea pretențiilor formulate de
cumpărători;
j) sumele plătite efectiv concesionarilor în executarea
contractelor de concesiune cu titlu de despăgubiri pentru
nerespectarea obligațiilor de mediu și/sau cheltuielile
efectuate pentru combaterea ori stingerea pretențiilor
formulate de aceștia;
k) cheltuieli cu asigurările;
l) sumele plătite efectiv terților în vederea pregătirii
procesului de concesionare;
m) cheltuieli corespunzătoare întocmirii balanței
terenurilor, stabilirii bonității terenurilor pe clase de calitate,
în vederea calculării redevenței, pentru verificarea
respectării tehnologiilor, alte impozite și taxe;
n) cheltuieli pentru preluarea, transportul, depozitarea,
condiționarea și valorificarea redevenței în natură;
o) alte cheltuieli prevăzute în bugetul de venituri și
cheltuieli aprobat.
(5) Sumele ce se virează la bugetul de stat se stabilesc
ca diferență între veniturile totale încasate efectiv până la
finele semestrului și cheltuielile totale aprobate prin bugetul
de venituri și cheltuieli pentru aceeași perioadă.
(6) Virarea sumelor calculate potrivit alin. (4) se
efectuează în termen de 30 de zile de la data expirării
semestrului încheiat.
(7) Compania Națională de Administrare a Fondului
Piscicol are obligația să deruleze fondurile rezultate din
activitățile desfășurate prin conturi deschise la Trezoreria
Statului.
(8) Bugetul de venituri și cheltuieli al Companiei
Naționale de Administrare a Fondului Piscicol se aprobă
prin hotărâre a Guvernului.“
7. Articolul 12 se abrogă.
8. Articolele 131 și 132 vor avea următorul cuprins:
îArt. 131. — (1) Licența de pescuit este un document
netransmisibil, emis de Agenția Națională pentru Pescuit și
Acvacultură pe baza datelor înregistrate în Fișierul navelor
și ambarcațiunilor de pescuit, care dă dreptul unei
nave/ambarcațiuni să desfășoare activitatea de pescuit
comercial și care va cuprinde date privind proprietarul sau,
după caz, administratorul navei/ambarcațiunii, caracteristicile
tehnice ale acesteia, zona de pescuit, metodele, uneltele și
echipamentele de pescuit prevăzute la bord, precum și
perioada de valabilitate.
(2) În cazul transmiterii proprietății navei/ambarcațiunii,
în termen de 30 de zile de la data transmiterii, noul
proprietar va comunica Agenției Naționale pentru Pescuit și
Acvacultură schimbarea proprietarului, în vederea eliberării
unei noi licențe de pescuit.
(3) Neutilizarea licenței de pescuit pe o durată de
60 de zile fără o cauză justificată, în perioada sa de
valabilitate, va fi considerată ca o renunțare a titularului la
activitatea de pescuit, procedându-se la excluderea
definitivă a navei/ambarcațiunii din fișier.
(4) Navele și ambarcațiunile de pescuit au obligația de
a avea la bord licența de pescuit.
Art. 132. — (1) Autorizația de pescuit în scop comercial
și/sau recreativ/sportiv este un document eliberat de
administratorii resurselor acvatice vii și va conține date

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 883/28.IX.2004

referitoare la identificarea navei/ambarcațiunii, perioada de
valabilitate, zona de pescuit, modalitatea de pescuit și cota
alocată pe specii.
(2) Un ansamblu de nave/ambarcațiuni cu aceleași
caracteristici și care activează în aceeași zonă de pescuit
va putea primi o autorizație colectivă de pescuit.
(3) Autorizația de pescuit în scop comercial se va
elibera și în cazul exercitării activității de pescuit în ape ce
nu aparțin jurisdicției sau suveranității române de către
Ministerul Agriculturii, Pădurilor și Dezvoltării Rurale, în
conformitate cu prevederile acordurilor internaționale
încheiate de România.
(4) Deținătorii autorizațiilor de pescuit în scop comercial
și/sau recreativ/sportiv sunt obligați să marcheze zonele
care fac obiectul acestora, în termen de 30 de zile de la
data eliberării autorizațiilor, sub controlul administratorului
resurselor acvatice vii.
(5) Capturarea reproducătorilor din bazinele piscicole
naturale, necesari activităților de reproducere artificială din
amenajările piscicole, se face în baza unei autorizații
speciale eliberate de Agenția Națională pentru Pescuit și
Acvacultură, cu acordul administratorului resurselor
acvatice vii.“
9. Articolul 22 va avea următorul cuprins:
îArt. 22. — Administratorii și beneficiarii dreptului de
pescuit exercită cu personal specializat paza resurselor
acvatice vii, a exploatării acestora, controlul activităților de
pescuit, combaterea pescuitului ilegal, furturilor, distrugerilor
și degradărilor.“
10. După articolul 22 se introduc articolele 221, 222 și
3, cu următorul cuprins:
22
îArt. 221. — Personalul de pază este dotat, în condițiile
legii, cu armament și echipament corespunzător.
Art. 222. — În timpul exercitării atribuțiilor de serviciu
personalul de pază este asimilat personalului care
îndeplinește o funcție ce implică exercițiul autorității publice.
Art. 22 3 . — La nivelul structurilor teritoriale proprii
organizarea activității de pază este reglementată prin
statutul administratorilor.“
11. Articolul 26 va avea următorul cuprins:
îArt. 26. — Unitățile de poliție, ale Poliției de frontieră și
ale Jandarmeriei sprijină acțiunile de pază a resurselor
acvatice vii, potrivit atribuțiilor ce le revin în temeiul legii.“
12. Articolul 28 se abrogă.
13. Articolul 30 va avea următorul cuprins:
îArt. 30. — (1) Licențierea agenților economici care
desfășoară activitate de acvacultură se face, conform
prezentei legi, de către Agenția Națională pentru Pescuit și
Acvacultură.
(2) Agenții economici care posedă autorizație de pescuit
în scop comercial în bazinele piscicole naturale în care se
poate desfășura și activitate de acvacultură pot desfășura
această activitate, la cerere, în baza unei licențe de
acvacultură și a plății unui tarif anual, al cărui nivel se
stabilește în baza productivității naturale, plătit
administratorilor resurselor acvatice vii.
(3) Productivitatea naturală a bazinelor piscicole naturale
în care se poate practica acvacultura se stabilește de o
instituție de cercetare de profil, în baza studiilor efectuate,
și se aprobă de Agenția Națională pentru Pescuit și
Acvacultură.
(4) În cadrul Agenției Naționale pentru Pescuit și
Acvacultură se înființează Registrul unităților de producție
din acvacultură, cu caracter administrativ, care va cuprinde
toate unitățile și instalațiile folosite pentru activitatea de
acvacultură. În registru se vor menționa date privind

proprietarul sau administratorul unității, date tehnice de
construcție și funcționare, precum și speciile cultivate.
(5) Unitățile de producție incluse în Registrul unităților
de producție din acvacultură vor primi licență de
acvacultură pentru o perioadă determinată, eliberată de
Agenția Națională pentru Pescuit și Acvacultură.
(6) Orice modificare privind schimbarea proprietarului
sau administratorului, precum și modificările privind
capacitatea de producție și speciile cultivate trebuie
comunicate, în termen de 30 de zile de la data modificării
survenite, Agenției Naționale pentru Pescuit și Acvacultură,
în vederea reactualizării registrului și eliberării unei noi
licențe de acvacultură, după caz.“
14. Articolul 351 va avea următorul cuprins:
îArt. 351. — Introducerea în cultură a speciilor de pești
sau de alte viețuitoare acvatice noi, provenite din import,
se face cu avizul prealabil al Agenției Naționale pentru
Pescuit și Acvacultură și al autorității publice centrale
pentru protecția mediului și gospodărirea apelor.“
15. Articolul 3825 va avea următorul cuprins:
îArt. 38 25 . — (1) Anual, la propunerea Agenției
Naționale pentru Pescuit și Acvacultură, prin ordin comun
al ministrului agriculturii, pădurilor și dezvoltării rurale și al
ministrului mediului și gospodăririi apelor se vor stabili
perioadele și zonele de prohibiție a pescuitului, precum și
zonele de protecție a resurselor acvatice vii.
(2) Perioadele și zonele de prohibiție se stabilesc cu
respectarea prevederilor cuprinse în anexele nr. 1 și 2.
(3) În zonele de protecție pot fi incluse zone de
reproducere, de hrănire și/sau de iernare a unor specii de
pești și alte viețuitoare acvatice cu valoare economică
și/sau ecologică deosebite ori aflate în pericol.
(4) În zonele de protecție sunt interzise total sau parțial
activitatea de pescuit, lucrările hidrotehnice sau activitățile
economice care pun în pericol echilibrul ecosistemelor
acvatice protejate, cu excepția pescuitului în scop științific
și a măsurilor de prevenire a inundațiilor.
(5) Zonele de protecție se aprobă de Agenția Națională
pentru
Pescuit
și
Acvacultură,
la
propunerea
administratorilor resurselor acvatice vii din domeniul public.
(6) Pentru apele care constituie frontieră de stat
perioadele de prohibiție, regulile de pescuit, precum și
zonele de protecție a resurselor acvatice vii se stabilesc în
concordanță cu convențiile internaționale încheiate cu
statele riverane.
(7) Persoanele fizice sau juridice care folosesc apele
din domeniul public în alte scopuri decât cel piscicol sunt
obligate să ia măsurile necesare pentru a împiedica
perturbarea regimului hidrologic natural, distrugerea
habitatelor speciilor de floră și faună, precum și absorbția
resurselor acvatice vii prin stațiile de pompare.
(8) Administratorii și beneficiarii resurselor acvatice vii
din bazinele piscicole naturale au obligația să execute
lucrări pentru protecția și refacerea habitatelor naturale.“
16. Articolele 551—554 vor avea următorul cuprins:
îArt. 551. — Următoarele fapte constituie contravenție și
se sancționează cu amendă de la 5.000.000 lei la
10.000.000 lei:
a) plasarea uneltelor de pescuit fixe sau în derivă pe
mai mult de două treimi din lățimea râurilor sau a
canalelor;
b) utilizarea setcilor sau avelor de orice fel în cadrul
complexului lagunar Razelm—Sinoe, în ghiolurile Belciuc—
Erenciuc și în lacurile litorale;
c) nemarcarea uneltelor de pescuit sau a zonelor de
pescuit;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 883/28.IX.2004
d) neducerea la îndeplinire, la termenele și în condițiile
stabilite, a măsurilor dispuse de către inspectorul piscicol.
Art. 552. — Următoarele fapte constituie contravenție și
se sancționează cu amendă de la 10.000.000 lei la
30.000.000 lei:
a) oprirea, abaterea apelor curgătoare sau scurgerea
apei totală/parțială din bazinele piscicole amenajate, fără
acordul administratorului, proprietarului sau al deținătorului
folosinței piscicole;
b) introducerea în bazinele piscicole naturale sau în
bazinele piscicole amenajate, fără avizul Agenției Naționale
pentru Pescuit și Acvacultură, a speciilor, raselor sau
hibrizilor de resurse acvatice vii, altele decât cele existente;
c) lipsa licenței pentru desfășurarea activității de
acvacultură.
Art. 553. — Următoarele fapte constituie contravenție și
se sancționează cu amendă de la 16.000.000 lei la
32.000.000 lei:
a) reținerea la bord, transbordarea, descărcarea sau
comercializarea exemplarelor sub dimensiunea minimă
legală;
b) pescuitul lostriței fără autorizație specială eliberată de
administratorul resurselor acvatice vii;
c) refuzul de a permite accesul personalului autorizat
pentru controlul navelor/ambarcațiunilor și autovehiculelor în
unitățile de acvacultură, precum și în perimetrul bazinelor
piscicole exploatate prin pescuit recreativ/sportiv sau
comercial;
d) neînscrierea sau ștergerea numărului de identificare
al navelor/ambarcațiunilor de pescuit, precum și al
navelor/ambarcațiunilor auxiliare de pescuit.
Art. 554. — Următoarele fapte constituie contravenție și
se sancționează cu amendă de la 30.000.000 lei la
40.000.000 lei:
a) distrugerea sau degradarea din culpă a digurilor,
barajelor și canalelor, a taluzurilor și malurilor, a instalațiilor
hidrotehnice aferente amenajărilor piscicole;
b) distrugerea sau degradarea din culpă a trecătoarelor
pentru pești, a toplițelor și a cascadelor podite;
c) distrugerea, degradarea sau micșorarea din culpă a
zonelor de protecție perimetrală a bazinelor piscicole
amenajate;
d) neinstalarea sau distrugerea dispozitivelor care
împiedică intrarea peștilor în sistemele de alimentare cu
apă, irigații, precum și în instalațiile hidroenergetice;
e) neluarea, la construcția sau golirea lacurilor de
acumulare, a măsurilor pentru curățarea zonelor de pescuit
și pentru protejarea și salvarea resurselor acvatice vii;
f) aruncarea sau depozitarea rumegușului, deșeurilor
menajere și zootehnice și a oricăror materii și materiale,
produse și substanțe poluante pe malurile râurilor,
pâraielor, lacurilor, bălților și bazinelor pisciole amenajate;
g) pescuitul cu momeli metalice și cu pești artificiali în
râurile populate cu lostriță;
h) prinderea peștelui cu unelte de plasă și cu pripoane
în râurile și lacurile din zona de munte, precum și în
râurile colinare și de șes, cu excepția Dunării și Prutului;
i) pescuitul în scop comercial pe cursul unei ape
curgătoare în zona de 500 m aval de baraj;
j) neexecutarea lucrărilor pentru protecția și refacerea
habitatelor naturale ale resurselor acvatice vii.“
17. Articolul 561 va avea următorul cuprins:
îArt. 561. — (1) Următoarele fapte constituie infracțiune
și se sancționează cu amendă de la 50.000.000 lei la
100.000.000 lei:
a) lipsa licenței de pescuit pentru nave și ambarcațiuni
și/sau a autorizației de pescuit;

5

b) producerea, importul, comercializarea, deținerea sau
folosirea la pescuit de către persoanele neautorizate a
năvoadelor, voloacelor, setcilor, avelor, prostovoalelor,
vârșelor, vintirelor, precum și a altor tipuri de unelte de
pescuit comercial;
c) pescuitul cu unelte de pescuit având ochiul de plasă
sub dimensiunile minime prevăzute de lege;
d) reducerea debitului și a volumului de apă în
amenajările piscicole în scop de furt, respectiv pentru
pescuit ilegal;
e) închiderea, obturarea, bararea cu garduri pescărești
sau cu unelte de pescuit de orice fel a canalelor și a
gârlelor de legătură cu lacurile, bălțile sau terenurile
inundate, de către persoane neautorizate;
f) furtul de pește, prin orice mijloace și metode, din
amenajările piscicole.
(2) Tentativa se pedepsește.“
18. După articolul 56 1 se introduce articolul 56 2 cu
următorul cuprins:
îArt. 562. — (1) Următoarele fapte constituie infracțiune
și se sancționează cu amendă penală de la 300.000.000 lei
la 800.000.000 lei:
a) pescuitul în scop comercial în bazinele piscicole
naturale, prin orice metode și mijloace, al peștilor sau al
altor viețuitoare acvatice, în perioada de prohibiție, precum
și distrugerea icrelor embrionate de pește din zonele de
reproducere naturală;
b) producerea, importul, confecționarea, deținerea sau
comercializarea uneltelor de pescuit din plasă
monofilament;
c) pescuitul cu ostia, sulița, țepoaica și cu orice alte
unelte înțepătoare și agățătoare, prin greblare sau
harponare;
d) pescuitul sau omorârea deliberată a mamiferelor
marine;
e) pescuitul electric neautorizat, pescuitul cu materiale
explozive, pescuitul cu substanțe toxice și narcotice de
orice fel, pescuitul cu unelte din plasă monofilament,
precum și folosirea armelor de foc în scopul omorârii
peștilor sau a viețuitoarelor acvatice;
f) pescuitul sturionilor sau al lostriței sub dimensiunile
legale în alt scop decât pentru repopulare;
g) deținerea, transportul sau comercializarea ilegală a
peștelui, icrelor și produselor din pește fără documente
legale.
(2) Tentativa se pedepsește.
(3) Urmărirea și judecarea infracțiunilor prevăzute la
alin. (1) se fac în regim de urgență, potrivit dispozițiilor
Codului de procedură penală privind urmărirea și judecarea
infracțiunilor flagrante.“
19. Articolul 571 va avea următorul cuprins:
îArt. 571. — Când infracțiunile prevăzute la art. 561 și
2 sunt săvârșite de persoane cu atribuții de constatare a
56
contravențiilor și infracțiunilor la prezenta lege, pedepsele
se dublează.“
20. Articolul 611 va avea următorul cuprins:
îArt. 61 1 . — (1) Cuantumul despăgubirilor datorate
pentru pagube cauzate resurselor acvatice vii prin
infracțiuni/contravenții se stabilește de experți, se hotărăște
de instanțele judecătorești și revine, după caz, bugetului de
stat și/sau administratorilor resurselor acvatice vii din
bazinele piscicole naturale și/sau proprietarilor/deținătorilor
bazinelor piscicole amenajate.
(2) În vederea stabilirii despăgubirilor datorate pentru
pagube
cauzate
resurselor
acvatice
vii,
prin
contravenții/infracțiuni săvârșite în perioada de prohibiție, în
perimetrul rezervațiilor sau al bazinelor piscicole amenajate,

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 883/28.IX.2004

se va avea în vedere triplul prețului de piață, pe specii,
pentru pește și alte viețuitoare acvatice, din ziua și zona în
care s-a săvârșit fapta.“
21. Articolul 621 va avea următorul cuprins:
îArt. 62 1. — (1) Sunt supuse confiscării uneltele și
ambarcațiunile de pescuit, mijloacele de transport, armele
de foc și orice alte bunuri care au fost folosite la
săvârșirea faptei.
(2) Bunurile rezultate din săvârșirea contravenției/
infracțiunii, constând în pește, icre, alte viețuitoare și
produse acvatice, sunt, de asemenea, supuse confiscării.
(3) În cazurile de confiscare a bunurilor prevăzute la
alin. (1) și (2), organele de constatare dispun, prin
documentul încheiat, valorificarea lor în condițiile legii.“
22. Articolul 631 va avea următorul cuprins:
îArt. 63 1 . — Constatarea faptelor ce constituie
contravenții sau infracțiuni și aplicarea sancțiunilor
contravenționale la prezenta lege se fac de către
personalul cu drept de control din cadrul Inspecției
Piscicole, de personalul abilitat din cadrul Ministerului
Administrației și Internelor, de personalul cu drept de
control al Gărzii Naționale de Mediu și de către personalul
cu drept de control din cadrul Administrației Rezervației
Biosferei «Delta Dunării», pentru zona sa de
responsabilitate, precum și de către persoanele
împuternicite prin ordin al ministrului agriculturii, pădurilor și
dezvoltării rurale.“
23. Punctele 3—6 din anexa nr. 4 se abrogă.

24. Punctul 7 din anexa nr. 4 va avea următorul
cuprins:
î7. Metodele de pescuit, uneltele de pescuit și
dimensiunile minime ale ochiurilor plaselor folosite la
confecționarea uneltelor de pescuit se stabilesc anual prin
ordinul de prohibiție.“
Art. II. — (1) Prevederile art. 7 5 din Legea
nr. 192/2001, republicată, cu modificările și completările
ulterioare, se duc la îndeplinire în termen de 30 de zile de
la intrarea în vigoare a prezentei ordonanțe de urgență.
(2) Prevederile art. 9 alin. (3) din Legea nr. 192/2001,
republicată, cu modificările și completările ulterioare, se
aduc la îndeplinire în termen de 15 zile de la intrarea în
vigoare a prezentei ordonanțe de urgență.
Art. III. — În termen de 90 de zile de la intrarea în
vigoare a prezentei ordonanțe de urgență, prin ordin al
ministrului agriculturii, pădurilor și dezvoltării rurale, se va
stabili modul de atribuire și modelul autorizațiilor și
permiselor de pescuit, la propunerea Agenției Naționale
pentru Pescuit și Acvacultură.
Art. IV. — Agenția Națională pentru Pescuit și
Acvacultură stabilește, în termen de 6 luni de la intrarea
în vigoare a prezentei ordonanțe de urgență, modul de
operare a Registrului unităților de producție din acvacultură,
criteriile și condițiile de acordare a licenței de acvacultură,
precum și perioada de valabilitate a acesteia.
Art. V. — Legea nr. 192/2001 privind resursele acvatice
vii, pescuitul și acvacultura, republicată în Monitorul Oficial
al României, Partea I, nr. 627 din 2 septembrie 2003, cu
modificările și completările ulterioare, precum și cu cele
aduse prin prezenta ordonanță de urgență, se va republica,
dându-se textelor o nouă numerotare.

PRIM-MINISTRU

ADRIAN NĂSTASE
Contrasemnează:
p. Ministrul agriculturii, pădurilor și dezvoltării rurale,
Nicolae Istudor,
secretar de stat
Ministru de stat, ministrul administrației și internelor,
Marian Florian Săniuță
p. Ministrul mediului și gospodăririi apelor,
Florin Stadiu,
secretar de stat
p. Ministrul finanțelor publice,
Gheorghe Gherghina,
secretar de stat
București, 16 septembrie 2004.
Nr. 69.
GUVERNUL ROMÂNIEI

HOTĂRÂRE
privind transmiterea unor construcții aflate în proprietatea privată a statului
pentru execuția proiectului de parteneriat public-privat îCentrul Dâmbovița“
În temeiul art. 108 din Constituție, republicată, al art. 12 alin. (3) din Ordonanța Guvernului nr. 16/2002 privind
contractele de parteneriat public-privat, aprobată cu modificări și completări prin Legea nr. 470/2002, cu modificările și
completările ulterioare, precum și al art. 11 lit. m) din Legea nr. 90/2001 privind organizarea și funcționarea Guvernului
României și a ministerelor, cu modificările și completările ulterioare,
Guvernul României

adoptă prezenta hotărâre.

Art. 1. — (1) Se aprobă transmiterea construcțiilor
nefinalizate, în suprafață construită de 35.597 m 2 și
suprafață construită desfășurată de 114.947 m 2, situate
în municipiul București, str. Știrbei Vodă nr. 174—176,

sectorul 1, proprietate privată a statului, din
administrarea Ministerului Transporturilor, Construcțiilor și
Turismului în administrarea Companiei Naționale de
Investiții îCNI“ — S.A.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 883/28.IX.2004
(2) Contravaloarea dreptului de exploatare a bunurilor
prevăzute la alin. (1), evaluată la 3.100.000 USD, pe o
perioadă de 49 de ani, reprezintă aportul în natură al
Companiei Naționale de Investiții îCNI“ — S.A. la capitalul
social al Companiei de Proiect Societatea Comercială
îDâmbovița Center“ — S.R.L.
Art. 2. — (1) Se transmite cu titlu gratuit, pe o perioadă
de 49 de ani, terenul în suprafață de 91.947 m2, aferent
imobilului prevăzut la art. 1, proprietate privată a statului,
din administrarea Ministerului Transporturilor, Construcțiilor
și Turismului în administrarea Companiei de Proiect
Societatea Comercială îDâmbovița Center“ — S.R.L.
(2) Compania de Proiect Societatea Comercială
îDâmbovița Center“ — S.R.L. este o societate comercială

7

rezidentă în România, constituită din investitori și
autoritatea publică reprezentată prin Compania Națională de
Investiții îCNI“ — S.A., înființată în baza legilor românești,
cu sediul în municipiul București, având drept scop unic
proiectarea, finanțarea, construcția, exploatarea, întreținerea
și, respectiv, finalizarea contractului, transferul cu titlu
gratuit al bunurilor create în cadrul proiectului îCentrul
Dâmbovița“ către autoritatea publică, în bună stare,
exploatabile și libere de sarcini sau obligații.
Art. 3. — Predarea-preluarea imobilelor prevăzute la
art. 1 și 2 se face pe bază de protocol între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

ADRIAN NĂSTASE
Contrasemnează:
Ministrul transporturilor, construcțiilor și turismului,
Miron Tudor Mitrea
Ministrul finanțelor publice,
Mihai Nicolae Tănăsescu
București, 9 septembrie 2004.
Nr. 1.494.

GUVERNUL ROMÂNIEI

HOTĂRÂRE
privind suplimentarea bugetului Ministerului Mediului și Gospodăririi Apelor din Fondul
de rezervă bugetară la dispoziția Guvernului, prevăzut în bugetul de stat pe anul 2004
În temeiul art. 108 din Constituție, republicată, al art. 30 alin. (2) din Legea nr. 500/2002 privind finanțele publice,
cu modificările ulterioare, și al art. 25 lit. a) din Legea bugetului de stat pe anul 2004 nr. 507/2003, cu modificările și
completările ulterioare,
Guvernul României

adoptă prezenta hotărâre.

Art. 1. — Se aprobă suplimentarea bugetului Ministerului
Mediului și Gospodăririi Apelor din Fondul de rezervă
bugetară la dispoziția Guvernului, prevăzut în bugetul de
stat pe anul 2004, cu suma de 22.000.000 mii lei la
capitolul 64.01 îMediu și Ape“, titlul îCheltuieli materiale și
servicii“, pentru plata studiilor din domeniul protecției
mediului, astfel cum s-a negociat cu Comisia Europeană,
precum și pentru implementarea legislației armonizate.
Art. 2. — Ministerul Finanțelor Publice este autorizat să
introducă, la propunerea ordonatorului principal de credite,
modificările prevăzute la art. 1 în structura bugetului de stat

și în volumul și structura bugetului Ministerului Mediului și
Gospodăririi Apelor pe anul 2004.
Art. 3. — Ministerul Mediului și Gospodăririi Apelor și
alte organe abilitate de lege vor controla modul de utilizare,
în conformitate cu prevederile legale, a sumei alocate
potrivit prezentei hotărâri.
Art. 4. — Cu sumele rămase neutilizate până la data de
10 decembrie 2004, la propunerea ordonatorului principal
de credite se reîntregește Fondul de rezervă bugetară la
dispoziția Guvernului.

PRIM-MINISTRU

ADRIAN NĂSTASE
Contrasemnează:
p. Ministrul mediului și gospodăririi apelor,
Florin Stadiu,
secretar de stat
Ministrul finanțelor publice,
Mihai Nicolae Tănăsescu
București, 23 septembrie 2004.
Nr. 1.525.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 883/28.IX.2004
GUVERNUL ROMÂNIEI

HOTĂRÂRE
pentru aprobarea bugetului de venituri și cheltuieli rectificat pe anul 2004
al Regiei Naționale a Pădurilor — Romsilva, aflată sub autoritatea Ministerului Agriculturii,
Pădurilor și Dezvoltării Rurale
În temeiul art. 108 din Constituție, republicată, al Legii bugetului de stat pe anul 2004 nr. 507/2003, cu
modificările și completările ulterioare, și al Ordonanței Guvernului nr. 48/2004 cu privire la rectificarea bugetului de stat pe
anul 2004,
Guvernul României

adoptă prezenta hotărâre.

Art. 1. — (1) Se aprobă bugetul de venituri și cheltuieli
rectificat pe anul 2004 al Regiei Naționale a Pădurilor —
Romsilva, aflată sub autoritatea Ministerului Agriculturii,
Pădurilor și Dezvoltării Rurale, prevăzut în anexa care face
parte integrantă din prezenta hotărâre.
(2) Defalcarea pe trimestre a indicatorilor prevăzuți în
bugetul de venituri și cheltuieli menționat la alin. (1) se
aprobă de Ministerul Agriculturii, Pădurilor și Dezvoltării
Rurale, în termen de 30 de zile de la data intrării în
vigoare a prezentei hotărâri.
Art. 2. — (1) Nivelul cheltuielilor totale aferente
veniturilor înscrise în bugetul de venituri și cheltuieli
prevăzut la art. 1 alin. (1) reprezintă limita maximă și nu
poate fi depășit decât în cazuri justificate și numai cu
aprobarea Guvernului, la propunerea Ministerului Agriculturii,
Pădurilor și Dezvoltării Rurale, cu avizul Ministerului Muncii,
Solidarității Sociale și Familiei și al Ministerului Finanțelor
Publice.
(2) În cazul în care în execuție se înregistrează depășiri
sau nerealizări ale veniturilor totale aprobate, regia
națională prevăzută la art. 1 poate efectua cheltuieli

proporțional cu gradul de realizare a veniturilor, cu
încadrarea în indicatorii de eficiență aprobați.
Art. 3. — (1) Nerespectarea prevederilor art. 2 constituie
contravenție și se sancționează cu amendă de la
10.000.000 lei la 50.000.000 lei.
(2) Contravenției prevăzute la alin. (1) i se aplică
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări
prin Legea nr. 180/2002, cu modificările ulterioare.
Art. 4. — Contravenția se constată și amenda se aplică
de către organele de control financiar ale statului,
împuternicite potrivit legii, persoanelor vinovate de
nerespectarea prevederilor prezentei hotărâri.
Art. 5. — La data intrării în vigoare a prezentei hotărâri
se abrogă anexa nr. 2 la
Hotărârea Guvernului
nr. 1.252/2003 pentru aprobarea bugetelor de venituri și
cheltuieli pe anul 2004 ale agenților economici aflați sub
autoritatea Ministerului Agriculturii, Pădurilor, Apelor și
Mediului, publicată în Monitorul Oficial al României,
Partea I, nr. 791 din 10 noiembrie 2003.

PRIM-MINISTRU

ADRIAN NĂSTASE
Contrasemnează:
p. Ministrul agriculturii, pădurilor și dezvoltării rurale,
Nicolae Istudor,
secretar de stat
Ministrul muncii, solidarității sociale și familiei,
Dan Mircea Popescu
Ministrul finanțelor publice,
Mihai Nicolae Tănăsescu
București, 23 septembrie 2004.
Nr. 1.526.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 883/28.IX.2004

9
ANEXĂ*)

MINISTERUL AGRICULTURII, PĂDURILOR ȘI DEZVOLTĂRII RURALE
REGIA NAȚIONALĂ A PĂDURILOR — ROMSILVA

BUGETUL DE VENITURI ȘI CHELTUIELI PE ANUL 2004
— rectificat —

*) Anexa este reprodusă în facsimil.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 883/28.IX.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 883/28.IX.2004

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 883/28.IX.2004
GUVERNUL ROMÂNIEI

HOTĂRÂRE
privind acordarea unor ajutoare de urgență
În temeiul art. 108 din Constituție, republicată, și al art. 28 alin. (1) din Legea nr. 416/2001 privind venitul minim
garantat, cu modificările și completările ulterioare,
Guvernul României

adoptă prezenta hotărâre.

Articol unic. — Se aprobă acordarea unor ajutoare de
urgență în valoare totală de 1.064,5 milioane lei, din
creditele bugetare aprobate cu această destinație în bugetul
Ministerului Muncii, Solidarității Sociale și Familiei pe anul
2004, familiilor prevăzute în anexa care face parte

integrantă din prezenta hotărâre, pentru refacerea
locuințelor distruse de incendii și intemperii, pentru
acoperirea unor cheltuieli datorate alunecărilor de teren,
precum și pentru acoperirea unor cheltuieli de spitalizare și
tratament pentru unele persoane care au suferit accidente.

PRIM-MINISTRU

ADRIAN NĂSTASE
Contrasemnează:
Ministrul muncii, solidarității sociale și familiei,
Dan Mircea Popescu
Ministrul finanțelor publice,
Mihai Nicolae Tănăsescu
București, 23 septembrie 2004.
Nr. 1.527.
ANEXĂ*)

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 883/28.IX.2004

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 883/28.IX.2004
GUVERNUL ROMÂNIEI

HOTĂRÂRE
privind prorogarea unui termen
În temeiul art. 108 din Constituție, republicată,
Guvernul României adoptă prezenta hotărâre.
Art. 1. — (1) Termenul prevăzut de art. 1 alin. (1) din
Hotărârea Guvernului nr. 675/2003 privind implementarea
sistemului informatic necesar îmbunătățirii activității
administrațiilor fiscale, publicată în Monitorul Oficial al
României, Partea I, nr. 433 din 19 iunie 2003, se prorogă
până la 31 decembrie 2005.
(2) Se împuternicește Ministerul Finanțelor Publice să
pună la dispoziție spațiul necesar implementării sistemului
informatic prevăzut în Hotărârea Guvernului nr. 675/2003.

Art. 2. — Se împuternicește Compania Națională
îImprimeria Națională“ — S.A. să negocieze amendarea
contractului încheiat în temeiul Ordonanței Guvernului
nr. 46/2003 pentru modificarea și completarea Ordonanței
de urgență a Guvernului nr. 199/2000 privind înființarea
Companiei Naționale îImprimeria Națională“ — S.A. și al
Hotărârii Guvernului nr. 675/2003, în ceea ce privește
modificarea termenului de realizare a proiectului.

PRIM-MINISTRU

ADRIAN NĂSTASE
Contrasemnează:
Ministrul finanțelor publice,
Mihai Nicolae Tănăsescu
București, 23 septembrie 2004.
Nr. 1.528.

GUVERNUL ROMÂNIEI

HOTĂRÂRE
privind suplimentarea bugetului Ministerului Culturii și Cultelor pe anul 2004,
din Fondul de rezervă bugetară la dispoziția Guvernului pe anul 2004,
pentru reabilitarea și consolidarea unor lăcașuri de cult
În temeiul art. 108 din Constituție, republicată, al art. 30 alin. (2) din Legea nr. 500/2002 privind finanțele publice,
cu modificările ulterioare, al art. 25 lit. a) din Legea bugetului de stat pentru anul 2004 nr. 507/2003, cu modificările și
completările ulterioare, precum și al art. 3 din Ordonanța Guvernului nr. 82/2001 privind stabilirea unor forme de sprijin
financiar pentru unitățile de cult aparținând cultelor religioase recunoscute din România, aprobată cu modificări și
completări prin Legea nr. 125/2002,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Culturii și Cultelor cu suma de 11.800.000 mii lei, din
Fondul de rezervă bugetară la dispoziția Guvernului pe
anul 2004, pentru parohiile prevăzute în anexa care face
parte integrantă din prezenta hotărâre, în vederea
continuării lucrărilor de reabilitare și consolidare a clădirilor
lăcașurilor de cult aparținând acestora.

Art. 2. — Se autorizează Ministerul Finanțelor Publice
să introducă modificările corespunzătoare în structura
bugetului de stat și în volumul și structura bugetului
Ministerului Culturii și Cultelor pe anul 2004.
Art. 3. — Ministerul Culturii și Cultelor și alte organe
abilitate de lege vor controla modul de utilizare, în
conformitate cu prevederile legale, a sumelor alocate
potrivit prezentei hotărâri.

PRIM-MINISTRU

ADRIAN NĂSTASE
Contrasemnează:
Ministrul culturii și cultelor,
Răzvan Theodorescu
Ministrul finanțelor publice,
Mihai Nicolae Tănăsescu
București, 23 septembrie 2004.
Nr. 1.533.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 883/28.IX.2004

15
ANEXĂ*)

*) Anexa este reprodusă în facsimil.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 883/28.IX.2004

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 883/28.IX.2004 conține 16 pagini.

Prețul de vânzare 17.000 lei

ISSN 1453—4495

PDF compression, OCR, web-optimization with CVISION's PdfCompressor

