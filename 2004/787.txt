Anul 172 (XVI) — Nr. 787

PARTEA

I

LEGI, DECRETE, HOTĂRÂRI ȘI ALTE ACTE

Joi, 26 august 2004

SUMAR

Nr.
DECIZII ALE CURȚII CONSTITUȚIONALE
Decizia nr. 292 din 1 iulie 2004 referitoare la excepția
de neconstituționalitate a dispozițiilor art. 2 alin. (5)
teza a doua din Ordonanța de urgență a
Guvernului nr. 8/2003 privind stimularea procesului
de restructurare, reorganizare și privatizare a unor
societăți naționale, companii naționale și societăți
comerciale cu capital majoritar de stat, aprobată cu
modificări și completări prin Legea nr. 569/2003,
cu modificările și completările ulterioare ...............
ORDONANȚE ȘI HOTĂRÂRI
ALE GUVERNULUI ROMÂNIEI
11.73. — Ordonanță pentru abrogarea art. 11 alin. (2)
din Ordonanța Guvernului nr. 44/2004 privind
integrarea socială a străinilor care au dobândit o
formă de protecție în România ..............................
1.291. — Hotărâre privind aprobarea acordurilor de
concesiune pentru dezvoltare-exploatare și
exploatare petrolieră în perimetrele DEE V — 5
Bertești și DEE V — 12 Filiu, încheiate între
Agenția Națională pentru Resurse Minerale și
Societatea Comercială îTransion“ — S.R.L. .........

Pagina

Nr.

Pagina

1.292. — Hotărâre privind aprobarea Acordului de
concesiune pentru explorare, dezvoltare și
exploatare petrolieră în perimetrul E V — 3 Banat
Est, încheiat între Agenția Națională pentru
Resurse Minerale și Societatea Comercială îAmro
Gold Oil“ — S.R.L. .................................................

2–4

6

1.325. — Hotărâre pentru aprobarea volumului maxim
de masă lemnoasă care poate fi recoltată în
anul 2005 .................................................................

6–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

5

5

530/987/204. — Ordin al ministrului agriculturii, pădurilor
și dezvoltării rurale, al ministrului sănătății și al
președintelui Autorității Naționale pentru Protecția
Consumatorilor privind completarea Ordinului
ministrului agriculturii, alimentației și pădurilor, al
ministrului sănătății și familiei și al președintelui
Autorității Naționale pentru Protecția Consumatorilor
nr. 232/313/130/2003 pentru aprobarea normelor
cu privire la definirea, descrierea și prezentarea
oțetului și a acidului acetic de calitate alimentară

8

2

MONITORUL OFICIAL AL ROMÂNIEI, PARTEA I, Nr. 787/26.VIII.2004

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 292
din 1 iulie 2004

referitoare la excepția de neconstituționalitate a dispozițiilor art. 2 alin. (5) teza a doua
din Ordonanța de urgență a Guvernului nr. 8/2003 privind stimularea procesului de restructurare,
reorganizare și privatizare a unor societăți naționale, companii naționale și societăți comerciale
cu capital majoritar de stat, aprobată cu modificări și completări prin Legea nr. 569/2003,
cu modificările și completările ulterioare
Ion Predescu
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Șerban Viorel Stănoiu
Aurelia Popa
Mihai Paul Cotta

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe
rol
se
află
soluționarea
excepției
de
neconstituționalitate a prevederilor art. 2 alin. (5) teza a
doua din Ordonanța de urgență a Guvernului nr. 8/2003,
aprobată cu modificări și completări prin Legea
nr. 569/2003, și ale art. II din Ordonanța de urgență a
Guvernului nr. 22/2003, excepție ridicată de Liliana-Adela
Vaidner, Maria Colibă, Veronica Ghibirdic, Dumitru
Ghibirdic, Liliana-Georgeta Tănase, Petru Marcel Mogoșan,
Lucia-Angela Iovan, Nicolae-Remus Bodrean, Lenuța Stoica,
Mariana Dalog, Gheorghe Dubar, Eugenia Gheorghițanu,
Ileana Hodîrnău, Aurelia Pașca, Stelian Racheru, Remus
Gherman, Rozalia Nagy, Ioan Andrica, Elena Căinanț,
Sidonia Crăciun, Mariana Cherecheș, Mariana-Elena Negru,
Rodica Boacheș, Corina-Agafia Nemeș, Alexandrina-Mariana
Anca, Ioan-Petru Certejan, Ioana Maier, Paul Vultur, Ana
Vultur în Dosarul nr. 5.275/2003 al Tribunalului Hunedoara —
Secția civilă.
Dezbaterile au avut loc în ședința publică din 22 iunie
2004, fiind consemnate în încheierea din acea dată, când
Curtea, având nevoie de timp pentru a delibera, în
conformitate cu dispozițiile art. 369 alin. (3) din Legea
nr. 47/1992 privind organizarea și funcționarea Curții
Constituționale, republicată, cu modificările și completările
ulterioare, a amânat pronunțarea la 1 iulie 2004.
C U R T E A,

având în vedere actele și lucrările dosarului, constată
următoarele:
Prin Încheierea din 24 februarie 2004, Tribunalul
Hunedoara — Secția civilă a sesizat Curtea Constituțională
cu excepția de neconstituționalitate a dispozițiilor art. 2
alin. (5) din Ordonanța de urgență a Guvernului nr. 8/2003,
aprobată cu modificări prin Legea nr. 569/2003, excepție
ridicată de Liliana-Adela Vaidner, Maria Colibă, Veronica
Ghibirdic, Dumitru Ghibirdic, Liliana-Georgeta Tănase, Petru
Marcel Mogoșan, Lucia-Angela Iovan, Nicolae-Remus
Bodrean, Lenuța Stoica, Mariana Dalog, Gheorghe Dubar,
Eugenia Gheorghițanu, Ileana Hodîrnău, Aurelia Pașca,
Stelian Racheru, Remus Gherman, Rozalia Nagy, Ioan
Andrica, Elena Căinanț, Sidonia Crăciun, Mariana
Cherecheș, Mariana-Elena Negru, Rodica Boacheș, CorinaAgafia Nemeș, Alexandrina-Mariana Anca, Ioan-Petru
Certejan, Ioana Maier, Paul Vultur, Ana Vultur în Dosarul
nr. 5.275/2003 al acelei instanțe, având ca obiect
soluționarea unui conflict de muncă.
În motivarea excepției de neconstituționalitate, autorii
acesteia susțin, în esență, că dispozițiile art. 2 alin. (5)

îpartea a II-a“ din Ordonanța de urgență a Guvernului
nr. 8/2003 privind stimularea procesului de restructurare,
reorganizare și privatizare a unor societăți naționale,
companii naționale și societăți comerciale cu capital
majoritar de stat, astfel cum a fost modificată și completată
prin Legea nr. 569/2003 de aprobare a acesteia, prin care
îse reiterează art. II din Ordonanța de urgență a
Guvernului nr. 22/11.04.2003“, contravin prevederilor
constituționale ale art. 15 alin. (2) și celor ale art. 38
alin. (5), devenit, după revizuirea și republicarea
Constituției, art. 41 alin. (5), în sensul că se încalcă
principiul neretroactivității legii, respectiv principiul garantării
caracterului obligatoriu al convențiilor colective.
Tribunalul Hunedoara — Secția civilă, formulându-și
opinia asupra excepției de neconstituționalitate, consideră
că aceasta este neîntemeiată, îdispozițiile invocate
neaducând atingere drepturilor constituționale cu privire la
negocieri colective în materie de muncă și nici caracterului
obligatoriu al convențiilor colective“. În ceea ce privește
pretinsa neconstituționalitate a dispozițiilor art. 2 alin. (5)
teza a doua din Ordonanța de urgență a Guvernului
nr. 8/2003, îcare reiterează art. II din Ordonanța de
urgență a Guvernului nr. 22/2003“, instanța apreciază că
dispozițiile respective sunt explicabile îprin existența unor
situații diferite în care se aflau societățile supuse privatizării
prin perfectarea până la data apariției Ordonanței de
urgență a Guvernului nr. 22/2003 a unor contracte
generatoare de obligații“. În concluzie, instanța apreciază ca
nefondate criticile privind încălcarea dispozițiilor art. 15
alin. (2) și ale art. 41 alin. (5) din Constituție, republicată.
Potrivit prevederilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate.
De asemenea, în conformitate cu dispozițiile art. 181 din
Legea nr. 35/1997 privind organizarea și funcționarea
instituției Avocatul Poporului, cu modificările și completările
ulterioare, s-a solicitat punctul de vedere al acestei instituții.
Guvernul apreciază că excepția de neconstituționalitate
privind prevederile art. II din Ordonanța de urgență a
Guvernului nr. 22/2003 este inadmisibilă, iar în ceea ce
privește dispozițiile art. 2 alin. (5) teza a doua din
Ordonanța de urgență a Guvernului nr. 8/2003, în
redactarea dată prin legea de aprobare a acesteia, critica
de neconstituționalitate este neîntemeiată.
Se arată că Ordonanța de urgență a Guvernului
nr. 22/2003 a fost respinsă prin Legea nr. 565/2003,
publicată în Monitorul Oficial al României, Partea I, nr. 932
din 23 decembrie 2003, și, în consecință, excepția de
neconstituționalitate a art. II din această ordonanță de
urgență, în conformitate cu dispozițiile art. 23 alin. (1) din
Legea nr. 47/1992 privind organizarea și funcționarea Curții
Constituționale, republicată, este inadmisibilă.
Se învederează, de asemenea, faptul că dispozițiile susamintite au fost reluate în textul art. 2 alin. (5) din

MONITORUL OFICIAL AL ROMÂNIEI, PARTEA I, Nr. 787/26.VIII.2004
Ordonanța de urgență a Guvernului nr. 8/2003, ca urmare
a aprobării acesteia cu modificări și completări prin Legea
nr. 569/2003. Guvernul consideră că îaceste prevederi
reiau într-o formulare nouă, adecvată contextului
redacțional, corespunzător normelor de tehnică legislativă,
dispozițiile cuprinse în art. II din Ordonanța de urgență a
Guvernului nr. 22/2003“. Guvernul, făcând referire la
jurisprudența Curții Constituționale, arată că îexceptarea
societăților pentru care Autoritatea pentru Privatizare și
Administrarea Participațiilor Statului semnase deja contractul
pentru vânzarea acțiunilor statului, în perioada indicată în
text, are la bază un criteriu rațional și obiectiv“.
Guvernul consideră că prevederile art. 2 alin. (5) teza a
doua din Ordonanța de urgență a Guvernului nr. 8/2003,
cu modificările și completările aduse prin Legea
nr. 569/2003, nu au caracter retroactiv și nu încalcă nici
dispozițiile art. 41 alin. (5) din Constituție, republicată.
Avocatul Poporului apreciază că excepția de
neconstituționalitate privind dispozițiile art. 2 alin. (5) teza a
doua din Ordonanța de urgență a Guvernului nr. 8/2003,
aprobată cu modificări prin Legea nr. 569/2003, este
neîntemeiată, iar în ceea ce privește dispozițiile art. II din
Ordonanța de urgență a Guvernului nr. 22/2003 pentru
modificarea și completarea Ordonanței de urgență a
Guvernului nr. 8/2003, excepția de neconstituționalitate este
inadmisibilă.
Avocatul Poporului arată că dispozițiile art. 2 alin. (5)
teza a doua din Ordonanța de urgență a Guvernului
nr. 8/2003 nu încalcă prevederile constituționale ale art. 15
alin. (2), întrucât îtextul de lege criticat reglementează o
excepție de la obligația acordării plăților compensatorii
pentru acele societăți ale căror acțiuni au făcut obiectul
unor contracte de vânzare-cumpărare încheiate ulterior
intrării în vigoare Ordonanței de urgență a Guvernului
nr. 8/2003“. De asemenea, se mai arată că dispoziția în
cauză nu încalcă prevederile art. 41 alin. (5) din
Constituție, republicată, invocându-se jurisprudența în
materie a Curții Constituționale, care a statuat că
îîncheierea convențiilor colective nu se poate face decât cu
respectarea legii“, aceste convenții fiind îizvor de drept, dar
forța lor juridică nu poate fi superioară legii, deoarece s-ar
încălca un principiu fundamental al statului de drept, și
anume primordialitatea legii în reglementarea relațiilor
sociale“.
Avocatul Poporului învederează că Ordonanța de
urgență a Guvernului nr. 22/2003 a fost respinsă prin
Legea nr. 565/2003, publicată în Monitorul Oficial al
României, Partea I, nr. 932 din 23 decembrie 2003,
anterior sesizării Curții, ceea ce, conform dispozițiilor
art. 23 alin. (1) din Legea nr. 47/1992 privind organizarea
și funcționarea Curții Constituționale, republicată, duce la
inadmisibilitatea excepției de neconstituționalitate în ceea ce
privește dispozițiile art. II din ordonanța de urgență în
cauză.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctul de vedere al
Guvernului și al Avocatului Poporului, raportul întocmit de
judecătorul-raportor, concluziile părții prezente și ale
procurorului, dispozițiile legale criticate, raportate la
prevederile Constituției, precum și Legea nr. 47/1992,
republicată, cu modificările și completările aduse prin Legea
nr. 232/2004, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și celor ale art. 1 alin. (2),
ale art. 2, 3, 12 și 23 din Legea nr. 47/1992, republicată,
cu modificările și completările aduse prin Legea

3

nr. 232/2004, să soluționeze excepția de neconstituționalitate
ridicată.
Obiectul excepției de neconstituționalitate, astfel cum a
fost formulat de autorii excepției, îl constituie dispozițiile
art. 2 alin. (5) teza a doua din Ordonanța de urgență a
Guvernului nr. 8/2003 privind stimularea procesului de
restructurare, reorganizare și privatizare a unor societăți
naționale, companii naționale și societăți comerciale cu
capital majoritar de stat, publicată în Monitorul Oficial al
României, Partea I, nr. 144 din 5 martie 2003, text
introdus prin art. I pct. 2 din Legea nr. 569/2003 pentru
aprobarea Ordonanței de urgență a Guvernului nr. 8/2003,
publicată în Monitorul Oficial al României, Partea I, nr. 932
din 23 decembrie 2003, cu modificările și completările
ulterioare.
Dispozițiile art. 2 alin. (5) teza a doua din Ordonanța de
urgență a Guvernului nr. 8/2003, criticate pentru
neconstituționalitate în cauza de față, introduse prin art. I
pct. 2 din Legea nr. 569/2003, au următorul cuprins:
îPrevederile prezentului alineat nu se aplică societăților
comerciale cu capital majoritar de stat ale căror acțiuni au făcut
obiectul contractelor de vânzare-cumpărare semnate de
Autoritatea pentru Privatizare și Administrarea Participațiilor
Statului între data intrării în vigoare a prezentei ordonanțe de
urgență și data publicării Ordonanței de urgență a Guvernului
nr. 22/2003 pentru modificarea și completarea Ordonanței de
urgență a Guvernului nr. 8/2003 privind stimularea procesului
de restructurare, reorganizare și privatizare a unor societăți
naționale, companii naționale și societăți comerciale cu capital
majoritar de stat.“
Prevederile la care face referire textul criticat, cuprinse
în același alineat, teza întâi, au următorul cuprins:
îÎn situația în care societățile care efectuează concedieri
colective potrivit art. 1 nu pot achita plățile compensatorii
prevăzute prin contractele colective de muncă, până la sfârșitul
anului 2003, acestea pot fi acordate lunar, după caz, și ulterior
acestei date, aceste plăți având același regim de impozitare ca
și indemnizația de șomaj.“
Curtea reține că, anterior sesizării Curții Constituționale
de către instanță, Ordonanța de urgență a Guvernului
nr. 22/2003 pentru modificarea și completarea Ordonanței
de urgență a Guvernului nr. 8/2003, la care face referire
textul de lege criticat, fusese respinsă prin Legea
nr. 565/2003, publicată în Monitorul Oficial al României,
Partea I, nr. 932 din 23 decembrie 2003.
Dispozițiile art. II din Ordonanța de urgență a
Guvernului nr. 22/2003 aveau următorul cuprins:
îPrevederile art. 2 alin. (4) din Ordonanța de urgență a
Guvernului nr. 8/2003 nu se aplică societăților comerciale cu
capital majoritar de stat ale căror acțiuni au făcut obiectul
contractelor de vânzare-cumpărare semnate de Autoritatea
pentru Privatizare și Administrarea Participațiilor Statului între
data intrării în vigoare a actului normativ sus-menționat și data
intrării în vigoare a prezentei ordonanțe de urgență.“
Textele constituționale invocate în susținerea excepției
sunt cele ale art. 15 alin. (2) și ale art. 41 alin. (5),
acestea având următorul cuprins:
— Art. 15 alin. (2): îLegea dispune numai pentru viitor, cu
excepția legii penale sau contravenționale mai favorabile.“;
— Art. 41 alin. (5): îDreptul la negocieri colective în
materie de muncă și caracterul obligatoriu al convențiilor
colective sunt garantate.“
În esență, critica de neconstituționalitate constă în
susținerea că prevederea legală criticată, prin care se
exceptează de la obligația achitării plăților compensatorii
societățile comerciale cu capital majoritar de stat ale căror
acțiuni au făcut obiectul contractelor de vânzare-cumpărare
semnate de Autoritatea pentru Privatizare și Administrarea
Participațiilor Statului între data intrării în vigoare a
Ordonanței de urgență a Guvernului nr. 8/2003 și data
intrării în vigoare a Ordonanței de urgență a Guvernului

4

MONITORUL OFICIAL AL ROMÂNIEI, PARTEA I, Nr. 787/26.VIII.2004

nr. 22/2003, încalcă principiul constituțional al
neretroactivității legii, precum și prevederile art. 41 alin. (5)
din Constituție privind garantarea caracterului obligatoriu al
convențiilor colective.
Analizând excepția de neconstituționalitate, Curtea reține
că textul criticat prevede exceptarea de la beneficiul
prevederilor art. 2 alin. (5) teza întâi din Ordonanța de
urgență a Guvernului nr. 8/2003, astfel cum a fost
modificată și completată prin legea sa de aprobare, a
societăților cu capital majoritar de stat ale căror acțiuni au
făcut obiectul unor contracte de vânzare-cumpărare
încheiate între data intrării în vigoare a Ordonanței de
urgență a Guvernului nr. 8/2003 și data publicării
Ordonanței de urgență a Guvernului nr. 22/2003. În cauză
deci nu este vorba de exceptarea de la beneficiul unor
dispoziții acordate anterior de Ordonanța de urgență a
Guvernului nr. 8/2003, în forma sa inițială, ci de la
beneficiul unor dispoziții noi, introduse prin Legea
nr. 569/2003. Prin urmare, nu se poate susține încălcarea
textului constituțional al art. 15 alin. (2) din moment ce
textul criticat de autorii excepției de neconstituționalitate nu
se referă la exceptarea de la beneficiul unor drepturi
acordate în baza unui alt act normativ anterior, ci face
referire la dispozițiile legale prin care acestea sunt
acordate, cuprinse în același act normativ.
De altfel, și referirile făcute în motivarea excepției, la
art. II din Ordonanța de urgență a Guvernului nr. 22/2003
și la art. 2 alin. (4) din Ordonanța de urgență a Guvernului
nr. 8/2003, se bazau pe crearea aceleiași confuzii. Potrivit
motivării excepției, se considera că textul art. II din
Ordonanța de urgență a Guvernului nr. 22/2003 era
retroactiv, întrucât prevedea exceptarea societăților
comerciale cu capital majoritar de stat ale căror acțiuni au
făcut obiectul contractelor de vânzare-cumpărare semnate
de Autoritatea pentru Privatizare și Administrarea
Participațiilor Statului între data intrării în vigoare a
Ordonanței de urgență a Guvernului nr. 8/2003 și data
intrării în vigoare a Ordonanței de urgență a Guvernului
nr. 22/2003, fără să se arate însă că textul la care se
referea exceptarea [alin. (4) al art. 2] nu era textul inițial al
art. 2 din Ordonanța de urgență a Guvernului nr. 8/2003,
care în forma inițială nu avea decât trei alineate, ci un text
care, introdus prin aceeași Ordonanță de urgență a
Guvernului nr. 22/2003, care prevedea și exceptarea
respectivă.

Referitor la critica formulată cu privire la încălcarea
art. 41 alin. (5) din Constituție, Curtea constată că și
aceasta este neîntemeiată. Dispozițiile legale criticate prin
excepția de neconstituționalitate — teza a doua a alin. (5)
al art. 2 din Ordonanța de urgență a Guvernului
nr. 8/2003, astfel cum a fost modificată și completată prin
Legea nr. 569/2003, nu au nici o referire directă la
convențiile colective în materie de muncă. Aceste
prevederi, ca și cele cuprinse în teza întâi a alin. (5) a
articolului respectiv, nu au incidență în cauză. Contractul
colectiv de muncă cu privire la care s-a creat conflictul pe
care îl soluționează instanța a fost încheiat la 10 martie
2003, deci sub regimul Ordonanței de urgență a Guvernului
nr. 8/2003, în forma sa inițială, în care art. 2 avea numai
trei alineate, care reglementau în mod diferit problema
drepturilor de care beneficiau persoanele disponibilizate ca
urmare a restructurării sau reorganizării societăților vizate
(cu capital majoritar de stat). Nu se putea pretinde deci ca
prin contractul respectiv să se anticipeze drepturi care au
fost prevăzute ulterior (prin Ordonanța de urgență a
Guvernului nr. 22/2003, publicată la data de 11 aprilie
2003, iar apoi, după respingerea acesteia de Legea
nr. 565/2003, prin Legea nr. 569/2003, de aprobare a
Ordonanței de urgență a Guvernului nr. 8/2003, publicată
la data de 23 decembrie 2003).
Curtea reține că problema verificării situațiilor de fapt, a
condițiilor în care a fost încheiat noul contract colectiv de
muncă, din 10 martie 2003, la care se referă autorii
excepției de neconstituționalitate, în cuprinsul memoriului
depus la instanță, prin care au invocat excepția, a
conformității acestui contract cu legile în vigoare la data
încheierii sale, nu este de resortul instanței de contencios
constituțional, ci al instanței învestite cu soluționarea
conflictului de muncă. Pe de altă parte, este de principiu
că încheierea convențiilor colective nu se poate face decât
cu respectarea legii. Aceste convenții sunt izvor de drept,
dar forța lor juridică nu poate fi superioară legii. În
consecință, convențiile colective sunt garantate în măsura
în care nu încalcă prevederile legale în materie. În acest
sens, Curtea s-a pronunțat prin Decizia nr. 65/1995,
publicată în Monitorul Oficial al României, Partea I, nr. 129
din 28 iunie 1995.

Față de cele de mai sus, în temeiul art. 146 lit. d) și al art. 147 alin. (4) din Constituție, republicată, al art. 13
alin. (1) lit. A.d) și al art. 23 din Legea nr. 47/1992, republicată, cu modificările și completările ulterioare,
CURTEA

În numele legii
D E C I D E:

Respinge excepția de neconstituționalitate a dispozițiilor art. 2 alin. (5) teza a doua din Ordonanța de urgență a
Guvernului nr. 8/2003 privind stimularea procesului de restructurare, reorganizare și privatizare a unor societăți naționale,
companii naționale și societăți comerciale cu capital majoritar de stat, aprobată cu modificări și completări prin Legea
nr. 569/2003, excepție ridicată de Liliana-Adela Vaidner, Maria Colibă, Veronica Ghibirdic, Dumitru Ghibirdic, LilianaGeorgeta Tănase, Petru Marcel Mogoșan, Lucia-Angela Iovan, Nicolae-Remus Bodrean, Lenuța Stoica, Mariana Dalog,
Gheorghe Dubar, Eugenia Gheorghițanu, Ileana Hodîrnău, Aurelia Pașca, Stelian Racheru, Remus Gherman, Rozalia
Nagy, Ioan Andrica, Elena Căinanț, Sidonia Crăciun, Mariana Cherecheș, Mariana-Elena Negru, Rodica Boacheș, CorinaAgafia Nemeș, Alexandrina-Mariana Anca, Ioan-Petru Certejan, Ioana Maier, Paul Vultur, Ana Vultur în Dosarul
nr. 5.275/2003 al Tribunalului Hunedoara — Secția civilă.
Definitivă și general obligatorie.
Pronunțată în ședința publică din data de 1 iulie 2004.
PREȘEDINTE,

ION PREDESCU
Magistrat-asistent,
Mihai Paul Cotta

MONITORUL OFICIAL AL ROMÂNIEI, PARTEA I, Nr. 787/26.VIII.2004

5

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ
pentru abrogarea art. 11 alin. (2) din Ordonanța Guvernului nr. 44/2004
privind integrarea socială a străinilor care au dobândit o formă de protecție în România
În temeiul art. 108 din Constituție, republicată, și al art. 1 pct. V.4 din Legea nr. 291/2004 privind abilitarea
Guvernului de a emite ordonanțe,
Guvernul României adoptă prezenta ordonanță.
Art. 1. — Pe data intrării în vigoare a prezentei
ordonanțe se abrogă alin. (2) al art. 11 din Ordonanța
Guvernului nr. 44/2004 privind integrarea socială a străinilor
care au dobândit o formă de protecție în România,
publicată în Monitorul Oficial al României, Partea I, nr. 93

din 31 ianuarie 2004, aprobată cu modificări prin Legea
nr. 185/2004.
Art. 2. — Prezenta ordonanță intră în vigoare la 3 zile
de la data publicării în Monitorul Oficial al României,
Partea I.

PRIM-MINISTRU

ADRIAN NĂSTASE
Contrasemnează:
Ministrul educației și cercetării,
Alexandru Athanasiu
Ministru de stat, ministrul administrației și internelor,
Marian Florian Săniuță
Ministrul muncii, solidarității sociale și familiei,
Dan Mircea Popescu
București, 19 august 2004.
Nr. 73.
GUVERNUL ROMÂNIEI

HOTĂRÂRE
privind aprobarea acordurilor de concesiune pentru dezvoltare-exploatare și exploatare petrolieră
în perimetrele DEE V — 5 Bertești și DEE V — 12 Filiu, încheiate între Agenția Națională
pentru Resurse Minerale și Societatea Comercială îTransion“ — S.R.L.
În temeiul art. 108 din Constituție, republicată, și al art. 13 alin. 4 din Legea petrolului nr. 134/1995, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă acordurile de concesiune pentru
dezvoltare-exploatare și exploatare petrolieră în perimetrele
DEE V — 5 Bertești și DEE V — 12 Filiu, încheiate între
Agenția Națională pentru Resurse Minerale, în calitate de
concedent, și Societatea Comercială îTransion“ — S.R.L.,

în calitate de concesionar, prevăzute în anexele*) care fac
parte integrantă din prezenta hotărâre.
Art. 2. — Acordul de concesiune pentru dezvoltareexploatare și exploatare petrolieră aprobat potrivit art. 1
intră în vigoare la data publicării prezentei hotărâri în
Monitorul Oficial al României, Partea I.

PRIM-MINISTRU

ADRIAN NĂSTASE
Contrasemnează:
Ministru de stat, ministrul economiei și comerțului,
Dan Ioan Popescu
Președintele Agenției Naționale pentru Resurse Minerale,
Maria Iuliana Stratulat
Ministrul finanțelor publice,
Mihai Nicolae Tănăsescu
București, 13 august 2004.
Nr. 1.291.
*) Anexele se comunică Agenției Naționale pentru Resurse Minerale.

6

MONITORUL OFICIAL AL ROMÂNIEI, PARTEA I, Nr. 787/26.VIII.2004
GUVERNUL ROMÂNIEI

HOTĂRÂRE
privind aprobarea Acordului de concesiune pentru explorare, dezvoltare și exploatare petrolieră în
perimetrul E V — 3 Banat Est, încheiat între Agenția Națională pentru Resurse Minerale
și Societatea Comercială îAmro Gold Oil“ — S.R.L.
În temeiul art. 108 din Constituție, republicată, și al art. 13 alin. 4 din Legea petrolului nr. 134/1995, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă Acordul de concesiune pentru
explorare, dezvoltare și exploatare petrolieră în perimetrul
E V — 3 Banat Est, încheiat între Agenția Națională pentru
Resurse Minerale, în calitate de concedent, și Societatea
Comercială îAmro Gold Oil“ — S.R.L., în calitate de

concesionar, prevăzut în anexa*) care face parte integrantă
din prezenta hotărâre.
Art. 2. — Acordul de concesiune pentru explorare,
dezvoltare și exploatare petrolieră, aprobat potrivit art. 1,
intră în vigoare la data publicării prezentei hotărâri în
Monitorul Oficial al României, Partea I.

PRIM-MINISTRU

ADRIAN NĂSTASE
Contrasemnează:
Ministru de stat, ministrul economiei și comerțului,
Dan Ioan Popescu
Președintele Agenției Naționale pentru Resurse Minerale,
Maria Iuliana Stratulat
Ministrul finanțelor publice,
Mihai Nicolae Tănăsescu
București, 13 august 2004.
Nr. 1.292.
*) Anexa se comunică Agenției Naționale pentru Resurse Minerale.

GUVERNUL ROMÂNIEI

HOTĂRÂRE
pentru aprobarea volumului maxim de masă lemnoasă care poate fi recoltată în anul 2005
În temeiul art. 108 din Constituție, republicată, și al art. 40 alin. 1 din Legea nr. 26/1996 — Codul silvic, cu
modificările și completările ulterioare,
Guvernul României adoptă prezenta hotărâre.
Art. 1. — (1) Pentru anul 2005 se aprobă recoltarea
unui volum maxim de masă lemnoasă pe picior de
18,2 milioane m3 din următoarele categorii de resurse:
a) 11,5 milioane m3 din păduri aflate în proprietatea
publică a statului, administrate de Regia Națională a
Pădurilor — Romsilva;
b) 2,5 milioane m 3 din păduri proprietate publică a
unităților administrativ-teritoriale;
c) 3,5 milioane m 3 din păduri proprietate privată a
persoanelor fizice și a persoanelor juridice de drept privat;
d) 0,7 milioane m3 din vegetația forestieră situată pe
terenuri din afara fondului forestier național.
(2) Revizuirea volumului de masă lemnoasă, pe
categoriile de resurse prevăzute la alin. (1) și pe
destinațiile prevăzute la art. 2 alin. (1), se face ori de câte
ori este cazul, prin ordin al conducătorului autorității publice
centrale care răspunde de silvicultură, în funcție de evoluția

procesului se reconstituire a dreptului de proprietate pentru
păduri și alte terenuri cu vegetație forestieră, fără a se
depăși volumul maxim de 18,2 milioane m3.
(3) Repartizarea pe județe a volumelor de masă
lemnoasă provenind din resursele prevăzute la alin. (1)
lit. b), c) și d) se face prin ordin al conducătorului autorității
publice centrale care răspunde de silvicultură.
Art. 2. — (1) Volumul de masă lemnoasă prevăzut la
art. 1 alin. (1) lit. a), aprobat pentru recoltare în anul 2005
din pădurile proprietate publică a statului, aflate în
administrarea Regiei Naționale a Pădurilor — Romsilva, va
avea următoarele destinații:
a) 8,7 milioane m3 pentru agenții economici cu activitate
de exploatare forestieră și/sau prelucrare a lemnului și
pentru agenții economici care construiesc drumuri forestiere
în bazine forestiere inaccesibile în contrapartidă cu masă
lemnoasă pe picior, în conformitate cu prevederile

MONITORUL OFICIAL AL ROMÂNIEI, PARTEA I, Nr. 787/26.VIII.2004
Ordonanței Guvernului nr. 70/1999 privind măsurile
necesare pentru accesibilizarea fondului forestier prin
construirea de drumuri forestiere în perioada 2000—2010,
aprobată cu modificări și completări prin Legea
nr. 653/2001;
b) 0,8 milioane m3 pentru nevoile proprii ale Regiei
Naționale a Pădurilor — Romsilva;
c) 2,0 milioane m3 pentru aprovizionarea de către Regia
Națională a Pădurilor — Romsilva a populației cu lemn
pentru încălzit și lemn pentru construcții, ce provine din:
tăierile de îngrijire a arboreturilor tinere, igienizarea
pădurilor, tăierile de produse accidentale dispersate,
precum și materialul lemnos de mici dimensiuni rezultat în
urma tăierilor în crâng și a tăierilor rase de substituire și
refacere.
(2) Masa lemnoasă necesară care se pune la dispoziție
de către Regia Națională a Pădurilor — Romsilva, pentru
aplicarea prevederilor Legii nr. 33/1996 privind repunerea în
unele drepturi economice a locuitorilor Munților Apuseni, cu
modificările și completările ulterioare, și pentru aplicarea
Legii nr. 152/1998 privind înființarea Agenției Naționale
pentru Locuințe, cu modificările și completările ulterioare,
stabilită și comunicată conform metodologiilor aprobate, se
pune la dispoziție din cantitatea alocată conform
prevederilor alin. (1) lit. a), care se diminuează
corespunzător.
Art. 3. — (1) Volumul de masă lemnoasă provenind din
resursele prevăzute la art. 2 alin. (1) lit. a), destinat
agenților economici cu activitate de exploatare forestieră
și/sau prelucrare a lemnului, va fi oferit spre vânzare pe
picior prin licitații, în conformitate cu prevederile legale în
vigoare privitoare la vânzarea masei lemnoase destinate
agenților economici și ale Ordonanței de urgență a
Guvernului nr. 36/2001 privind regimul prețurilor și tarifelor
reglementate, care se stabilesc cu avizul Oficiului
Concurenței, aprobată cu modificări și completări prin
Legea nr. 205/2002, cu modificările și completările
ulterioare.
(2) Lemnul de foc rezultat în urma exploatării masei
lemnoase prevăzute la art. 2 alin. (1) lit. b) se valorifică
către populație.

(3) O cotă de 10% din valoarea volumului de masă
lemnoasă prevăzută la art. 2 alin. (1) lit. a), vândută pe
picior agenților economici cu activitate de exploatare
forestieră și/sau prelucrare a lemnului, este destinată
alimentării fondului extrabugetar pentru construirea,
modernizarea și reabilitarea de drumuri forestiere.
Art. 4. — (1) Destinația volumului de masă lemnoasă
prevăzut la art. 1 alin. (1) lit. b) se stabilește pentru fiecare
unitate administrativ-teritorială prin hotărâre a consiliului
local, dându-se prioritate aprovizionării populației cu lemn
de foc.
(2) Hotărârea consiliului local se transmite oficial
structurii care administrează fondul forestier.
(3) Volumul de masă lemnoasă provenind din resursele
prevăzute la art. 1 alin. (1) lit. b), destinat agenților
economici, va fi oferit spre vânzare pe picior prin licitații, în
conformitate cu prevederile legale în vigoare privitoare la
vânzarea masei lemnoase destinate agenților economici și
ale Ordonanței de urgență a Guvernului nr. 36/2001,
aprobată cu modificări și completări prin Legea
nr. 205/2002, cu modificările și completările ulterioare.
(4) Exploatarea volumului de masă lemnoasă care
provine din categoriile de resurse prevăzute la art. 1
alin. (1), a căror administrare este asigurată de structuri de
administrare silvică, se realizează numai de agenți
economici atestați pentru exploatări forestiere în condițiile
art. 3 alin. (1) din Regulamentul de vânzare a masei
lemnoase de către deținătorii de fond forestier proprietate
publică, către agenții economici, aprobat prin Hotărârea
Guvernului nr. 85/2004.
Art. 5. — (1) Încălcarea prevederilor art. 4 alin. (4)
constituie contravenție și se sancționează cu amendă de la
10.000.000 lei la 30.000.000 lei.
(2) Constatarea contravențiilor și aplicarea sancțiunilor
prevăzute la alin. (1) se fac de către personalul silvic cu
atribuții de control al regimului silvic, care are calitatea de
funcționar public, din cadrul instituțiilor statului.
(3) Contravențiilor prevăzute la alin. (1) le sunt
aplicabile prevederile Ordonanței Guvernului nr. 2/2001
privind regimul juridic al contravențiilor, aprobată cu
modificări și completări prin Legea nr. 180/2002, cu
modificările ulterioare.

PRIM-MINISTRU

ADRIAN NĂSTASE
Contrasemnează:
Ministrul agriculturii, pădurilor și dezvoltării rurale,
Petre Daea
Ministru de stat,
ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
Ministru de stat, ministrul economiei și comerțului,
Dan Ioan Popescu
Ministrul mediului și gospodăririi apelor,
Speranța Maria Ianculescu
p. Ministrul finanțelor publice,
Gheorghe Gherghina,
secretar de stat
București, 19 august 2004.
Nr. 1.325.

7

8

MONITORUL OFICIAL AL ROMÂNIEI, PARTEA I, Nr. 787/26.VIII.2004

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR
ȘI DEZVOLTĂRII RURALE
Nr. 530 din 28 iulie 2004

MINISTERUL SĂNĂTĂȚII
Nr. 987 din 3 august 2004

AUTORITATEA NAȚIONALĂ PENTRU
PROTECȚIA CONSUMATORILOR
Nr. 204 din 11 august 2004

ORDIN
privind completarea Ordinului ministrului agriculturii, alimentației și pădurilor, al ministrului
sănătății și familiei și al președintelui Autorității Naționale pentru Protecția Consumatorilor
nr. 232/313/130/2003 pentru aprobarea normelor cu privire la definirea, descrierea și prezentarea
oțetului și a acidului acetic de calitate alimentară
Văzând Referatul de aprobare nr. 93.726 din 16 iulie 2004, întocmit de Direcția generală de reglementare și
implementare,
având în vedere prevederile art. 34 din Ordonanța de urgență a Guvernului nr. 97/2001 privind reglementarea
producției, circulației și comercializării alimentelor, aprobată cu modificări prin Legea nr. 57/2002,
în temeiul Hotărârii Guvernului nr. 409/2004 privind organizarea și funcționarea Ministerului Agriculturii, Pădurilor și
Dezvoltării Rurale, al Hotărârii Guvernului nr. 743/2003 privind organizarea și funcționarea Ministerului Sănătății, cu
modificările și completările ulterioare, precum și al Hotărârii Guvernului nr. 755/2003 privind organizarea și funcționarea
Autorității Naționale pentru Protecția Consumatorilor,
ministrul agriculturii, pădurilor și dezvoltării rurale, ministrul sănătății și președintele Autorității Naționale pentru
Protecția Consumatorilor emit următorul ordin:
Articol unic. — (1) Ordinul ministrului agriculturii,
alimentației și pădurilor, al ministrului sănătății și familiei și
al președintelui Autorității Naționale pentru Protecția
Consumatorilor nr. 232/313/130/2003 pentru aprobarea
normelor cu privire la definirea, descrierea și prezentarea
oțetului și a acidului acetic de calitate alimentară, publicat
în Monitorul Oficial al României, Partea I, nr. 573 din
11 august 2003, se completează cu articolul 11, care va
avea următorul cuprins:
îArt. 11. — (1) Prevederile art. 2 din anexa nr. 1 nu se
aplică oțetului fabricat și/sau comercializat în mod legal
într-un stat membru al Uniunii Europene sau în Turcia ori
care este fabricat în mod legal într-un stat semnatar al
Acordului privind Spațiul Economic European, cu condiția
Ministrul agriculturii, pădurilor
și dezvoltării rurale,
Petre Daea

ca cerințele aplicabile acestui produs în statul respectiv să
asigure un nivel de protecție echivalent cu cel prevăzut în
prezentul ordin.
(2) Prevederile art. 1 alin. (3) din anexa nr. 2 nu se
aplică acidului acetic de calitate alimentară fabricat și/sau
comercializat în mod legal într-un stat membru al Uniunii
Europene sau în Turcia ori care este fabricat în mod legal
într-un stat semnatar al Acordului privind Spațiul Economic
European, cu condiția ca cerințele aplicabile acestui produs
în statul respectiv să asigure un nivel de protecție
echivalent cu cel prevăzut în prezentul ordin.“
(2) Prezentul ordin se publică în Monitorul Oficial al
României, Partea I.

p. Ministrul sănătății,
Aurel Nechita,
secretar de stat

Președintele Autorității Naționale
pentru Protecția Consumatorilor,
Gabriel Eduard Matei

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 787/26.VIII.2004 conține 8 pagini.

Prețul de vânzare 8.500 lei

ISSN 1453—4495

