Anul 172 (XVI) — Nr. 720

PARTEA

I

LEGI, DECRETE, HOTĂRÂRI ȘI ALTE ACTE

Marți, 10 august 2004

SUMAR

Nr.
DECIZII ALE CURȚII CONSTITUȚIONALE
Decizia nr. 281 din 29 iunie 2004 referitoare la excepția
de neconstituționalitate a prevederilor art. 47 din
Ordonanța Guvernului nr. 121/1998 privind
răspunderea materială a militarilor, aprobată prin
Legea nr. 25/1999 ...................................................
HOTĂRÂRI ALE GUVERNULUI ROMÂNIEI
1.085. — Hotărâre privind transmiterea unui imobil,
proprietate publică a statului, din administrarea
Regiei Autonome îAdministrația Patrimoniului
Protocolului de Stat“ în administrarea Ministerului
Administrației și Internelor și pentru modificarea
Hotărârii Guvernului nr. 1.464/2003 privind
asigurarea pazei obiectivelor, bunurilor și valorilor
cu efective de jandarmi ..........................................
1.127. — Hotărâre privind transmiterea unor suprafețe
de teren din domeniul privat al statului și din
administrarea Agenției Domeniilor Statului, prin
societăți comerciale, în proprietatea publică a
statului și în administrarea Ministerului
Transporturilor, Construcțiilor și Turismului, în
vederea realizării activităților de interes național de
către Compania Națională de Autostrăzi și Drumuri
Naționale din România — S.A. ...............................
1.128. — Hotărâre privind recunoașterea Asociației
Amelioratorilor, Producătorilor și Comercianților de
Sămânță și Material Săditor din România —
AMSEM ca fiind de utilitate publică ......................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
183. — Ordin al președintelui Agenției Naționale
pentru Întreprinderi Mici și Mijlocii și Cooperație

Pagina

Nr.
privind modificarea Ordinului președintelui Agenției
Naționale pentru Întreprinderi Mici și Mijlocii și
Cooperație nr. 52/2004 pentru aprobarea
Procedurii de implementare a Programului național
multianual pe perioada 2002—2005 de susținere a
investițiilor realizate de către întreprinderi nouînființate și microîntreprinderi, precum și a
investițiilor de modernizare/retehnologizare a
întreprinderilor mici și mijlocii .................................

12

— Ordin al ministrului de stat, ministrul
economiei și comerțului, pentru modificarea și
completarea Prescripției tehnice PT R 19—2002,
ediția 1, îCerințe tehnice de securitate privind
echipamentele și instalațiile montate și utilizate în
cadrul parcurilor de distracții și spațiilor de joacă“,
aprobată prin Ordinul ministrului industriei și
resurselor nr. 98/2003 .............................................

13

4.288. — Ordin al ministrului educației și cercetării
privind salarizarea personalului care face parte din
comisiile organizate pentru admiterea absolvenților
clasei a VIII-a în învățământul liceal și profesional
de stat pentru anul școlar 2004—2005 .................

14

2–3

501.

4–5

5–11

Pagina

ACTE ALE BĂNCII NAȚIONALE A ROMÂNIEI
12

316.

317.

— Hotărâre privind retragerea autorizației de
funcționare a Cooperativei de credit VIAȚA NOUĂ
FILIPEȘTII DE TÂRG OC ......................................

15

— Hotărâre privind retragerea autorizației de
funcționare a Cooperativei de credit ZĂGANU
MĂNECIU OC ..........................................................

16

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 720/10.VIII.2004

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 281
din 29 iunie 2004

referitoare la excepția de neconstituționalitate a prevederilor art. 47
din Ordonanța Guvernului nr. 121/1998 privind răspunderea materială a militarilor,
aprobată prin Legea nr. 25/1999
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Ion Predescu
Șerban Viorel Stănoiu
Florentina Baltă
Valentina Bărbățeanu

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 47 din Ordonanța Guvernului
nr. 121/1998 privind răspunderea materială a militarilor,
aprobată prin Legea nr. 25/1999, excepție ridicată de Silviu
George Onoleață în Dosarul nr. 1.990/2003 al Curții de
Apel București — Secția de contencios administrativ.
La apelul nominal părțile sunt lipsă, procedura de citare
fiind legal îndeplinită.
Reprezentantul Ministerului Public pune concluzii de
respingere a excepției ca neîntemeiată, întrucât art. 25
alin. (2) din ordonanța criticată stabilește că decizia de
imputare se emite de către comandantul sau șeful unității a
cărei comisie a efectuat cercetarea administrativă,
constituind, în toate cazurile, titlu executoriu. Mai arată că,
prin Decizia nr. 366 din 30 septembrie 2003, Curtea
Constituțională a analizat constituționalitatea Ordonanței
Guvernului nr. 121/1998 în integralitatea sa, constatând că
este conformă cu prevederile Constituției.
C U R T E A,

având în vedere actele și lucrările dosarului, constată
următoarele:
Prin Încheierea din 16 martie 2004, pronunțată în
Dosarul nr. 1.990/2003, Curtea de Apel București — Secția
de contencios administrativ a sesizat Curtea Constituțională
cu excepția de neconstituționalitate a prevederilor art. 47
din Ordonanța Guvernului nr. 121/1998 privind răspunderea
materială a militarilor. Excepția a fost ridicată de Silviu
George Onoleață într-o cauză de contencios administrativ
privind anularea unor acte de imputare.
În motivarea excepției de neconstituționalitate, așa
cum a fost formulată în fața instanței de judecată, se
susține că textul de lege criticat încalcă dispozițiile art. 16
alin. (1) și (2) din Constituție, republicată, instituind o
discriminare între anumite categorii de cetățeni, respectiv
militarii trecuți în rezervă sau în retragere, militarii angajați
al căror contract încetează și personalul civil care nu mai
este încadrat în unități militare, pe de o parte, și ceilalți
cetățeni militari, pe de altă parte. Se consideră că această
discriminare rezidă în faptul că deciziile de imputare emise
în cazul primilor reprezintă titluri executorii, pe când cele
emise în cazul celorlalți militari nu constituie asemenea
titluri. Printr-un memoriu adresat Curții Constituționale,
autorul excepției critică prevederile art. 47 din Ordonanța

Guvernului nr. 121/1998 și în raport cu dispozițiile art. 21
și 53 din Constituție, republicată.
Curtea de Apel București — Secția de contencios
administrativ apreciază că excepția de neconstituționalitate
ridicată este neîntemeiată, întrucât îordonanța în discuție
reglementează un domeniu distinct de activitate, fixează
cadrul legal al răspunderii materiale a militarilor, conținând,
deci, norme cu caracter special și nicidecum discriminatorii
între militari, sau între militari și ceilalți cetățeni“.
Potrivit prevederilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate.
De asemenea, în conformitate cu dispozițiile art. 181 din
Legea nr. 35/1997, cu modificările ulterioare, s-a solicitat
punctul de vedere al instituției Avocatul Poporului.
Guvernul apreciază că excepția de neconstituționalitate
este neîntemeiată. În acest sens arată că art. 47 din
Ordonanța Guvernului nr. 121/1998 îse referă la persoanele
care, din diferite motive, au pierdut calitatea de militari,
pentru militarii activi, aflați într-o situație diferită, regimul
juridic aplicabil fiind diferit“. Consideră că dispozițiile
criticate nu încalcă principiul egalității consacrat de art. 16
alin. (1) din Constituție, republicată, deoarece acesta nu
semnifică uniformitate, așa încât, dacă la situații egale
tratamentul trebuie să fie egal, la situații diferite, tratamentul
juridic nu poate fi decât diferit. Menționează, în acest sens,
deciziile Curții Constituționale nr. 168 din 10 decembrie
1998 și nr. 15 din 9 februarie 1999. De asemenea,
apreciază că textul criticat este în concordanță și cu
prevederile art. 16 alin. (2) din Constituție, republicată,
întrucât aplicarea dispozițiilor legale trebuie făcută în
concret, în raport cu situația de fapt.
Avocatul Poporului consideră că prevederile art. 47 din
Ordonanța Guvernului nr. 121/1998 sunt constituționale,
întrucât persoanele la care se referă textul criticat se află
într-o situație diferită de a celorlalte categorii de militari,
care justifică, în mod obiectiv și rezonabil, aplicarea unui
tratament juridic diferit, constând în emiterea de către
unitățile militare a titlurilor executorii cu privire la debite din
imputații definitive și transmiterea acestora, spre executare,
organelor financiare. Invocă, în acest sens, jurisprudența
Curții Constituționale, care a statuat în mod constant că
principiul egalității nu înseamnă uniformitate, așa încât,
dacă la situații egale trebuie să corespundă un tratament
egal, la situații diferite tratamentul juridic nu poate fi decât
diferit. Menționează că, prin Decizia nr. 107 din 13 iunie
2000, Curtea Constituțională a stabilit că violarea
principiului egalității și nediscriminării există atunci când se
aplică un tratament diferențiat unor cazuri egale, fără a
exista o motivare obiectivă și rezonabilă, sau dacă există o
disproporție între scopul urmărit prin tratament inegal și
mijloacele folosite.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 720/10.VIII.2004
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctul de vedere al
Guvernului și cel al Avocatului Poporului, raportul întocmit
de judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și celor ale art. 1 alin. (2),
ale art. 2, 3, 12 și 23 din Legea nr. 47/1992, republicată,
modificată și completată prin Legea nr. 232/2004, să
soluționeze excepția de neconstituționalitate ridicată.
Obiectul excepției de neconstituționalitate îl constituie
prevederile art. 47 din Ordonanța Guvernului nr. 121/1998
privind răspunderea materială a militarilor, publicată în
Monitorul Oficial al României, Partea I, nr. 328 din
29 august 1998, aprobată prin Legea nr. 25/1999, publicată
în Monitorul Oficial al României, Partea I, nr. 34 din
28 ianuarie 1999, prevederi al căror conținut este
următorul:
— Art. 47: îCând militarii sunt trecuți în rezervă sau în
retragere, când contractul militarilor angajați încetează ori când
personalul civil nu mai este încadrat în unități militare, unitățile
militare care au în evidență debite din imputații definitive,
indiferent de valoarea lor, le transmit spre executare organelor
financiare în raza cărora domiciliază debitorii. Confirmarea de
către aceste organe a primirii titlului executoriu constituie actul
pe baza căruia creanța se scade din evidența contabilă a
unității care a transmis titlul executoriu.“
În opinia autorului excepției, textul de lege contravine
prevederilor constituționale ale art. 16 alin. (1) și (2) din
Constituție, republicată, potrivit cărora:
— Art. 16: î(1) Cetățenii sunt egali în fața legii și a
autorităților publice, fără privilegii și fără discriminări.
(2) Nimeni nu este mai presus de lege.“
De asemenea, autorul consideră că dispozițiile criticate
sunt contrare și prevederilor art. 21 din Constituție,
republicată, referitoare la îAccesul liber la justiție“, și ale
art. 53 privind îRestrângerea exercițiului unor drepturi sau
libertăți“.
Examinând excepția de neconstituționalitate ridicată,
Curtea reține următoarele:
În ceea ce privește criticile de neconstituționalitate
întemeiate pe dispozițiile art. 21 din Constituție, republicată,
referitor la accesul liber la justiție, și ale art. 53 din Legea
fundamentală, care reglementează restrângerea exercițiului

3

unor drepturi sau al unor libertăți, Curtea Constituțională
observă că acestea nu pot fi primite, întrucât au fost
formulate ulterior sesizării instanței de contencios
constituțional, or, potrivit art. 23 din Legea nr. 47/1992,
republicată, cu modificările și completările ulterioare, Curtea
este competentă să se pronunțe numai în limitele sesizării.
Extinderea temeiurilor constituționale față de cele invocate
în fața instanței de fond ar conduce la exercitarea din
oficiu a controlului de constituționalitate, ceea ce este
contrar prevederilor art. 23 alin. (1) din Legea nr. 47/1992,
republicată, modificată și completată prin Legea
nr. 232/2004, conform cărora Curtea Constituțională decide
asupra excepțiilor ridicate în fața instanțelor judecătorești
sau de arbitraj comercial. Ca atare, Curtea urmează să
analizeze constituționalitatea textului de lege criticat doar în
raport cu dispozițiile art. 16 alin. (1) și (2) din Constituție,
republicată, invocat în motivarea excepției de
neconstituționalitate formulată în fața instanței de fond.
Astfel, autorul excepției susține că art. 47 din Ordonanța
Guvernului nr. 121/1998 încalcă prevederile art. 16 alin. (1)
și (2) din Constituție, republicată, deoarece ar institui o
discriminare între îcetățenii români militari trecuți în rezervă
sau în retragere, când contractul militarilor angajați
încetează ori când personalul civil nu mai este încadrat în
unități militare“, și ceilalți militari, datorită faptului că, în
primul caz, decizia de imputare constituie titlu executoriu,
pe când în cel de-al doilea caz nu se instituie un
asemenea titlu. În scopul verificării constituționalității textului
ce constituie obiectul excepției de neconstituționalitate,
Curtea procedează la o interpretare sistematică a
prevederilor Ordonanței Guvernului nr. 121/1998 și constată
că susținerile autorului sunt nefondate, întrucât nu țin
seama și de dispozițiile art. 25 alin. (2) din ordonanță, care
stabilesc că, în toate cazurile, îDecizia de imputare se emite
de către comandantul sau șeful unității a cărei comisie a
efectuat cercetarea administrativă și constituie titlu executoriu“.
Din această perspectivă, este evident că prin textul de lege
criticat nu se instituie nici un fel de discriminare între
categoriile de cetățeni menționate de autorul excepției. Ca
atare, art. 47 din Ordonanța Guvernului nr. 121/1998 este
conform prevederilor art. 16 alin. (1) și (2) din Constituție,
republicată.
De altfel, prin Decizia nr. 366 din 30 septembrie 2003,
publicată în Monitorul Oficial al României, Partea I, nr. 781
din 6 noiembrie 2003, Curtea Constituțională s-a pronunțat
asupra
constituționalității
Ordonanței
Guvernului
nr. 121/1998 în ansamblul său și a statuat că aceasta este
în deplină concordanță cu regulile și principiile Constituției,
inclusiv cu cele invocate de autorul excepției de față.

Pentru considerentele expuse, în temeiul art. 146 lit. d) și al art. 147 alin. (4) din Constituție, republicată, precum și
al art. 13 alin. (1) lit. A.d) și al art. 23 alin. (1) din Legea nr. 47/1992, republicată, modificată și completată prin Legea
nr. 232/2004,
CURTEA

În numele legii
D E C I D E:

Respinge excepția de neconstituționalitate a prevederilor art. 47 din Ordonanța Guvernului nr. 121/1998 privind
răspunderea materială a militarilor, aprobată prin Legea nr. 25/1999, excepție ridicată de Silviu George Onoleață în
Dosarul nr. 1.990/2003 al Curții de Apel București — Secția de contencios administrativ.
Definitivă și obligatorie.
Pronunțată în ședința publică din data de 29 iunie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 720/10.VIII.2004

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind transmiterea unui imobil, proprietate publică a statului, din administrarea Regiei Autonome
îAdministrația Patrimoniului Protocolului de Stat“ în administrarea Ministerului Administrației
și Internelor și pentru modificarea Hotărârii Guvernului nr. 1.464/2003
privind asigurarea pazei obiectivelor, bunurilor și valorilor cu efective de jandarmi
În temeiul art. 108 din Constituție, republicată, al art. 12 alin. (1)—(3) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare, și al art. 11 lit. m) din Legea
nr. 90/2001 privind organizarea și funcționarea Guvernului României și a ministerelor, cu modificările și completările
ulterioare,
Guvernul României adoptă prezenta hotărâre.
Art. 1. — Se aprobă transmiterea unui imobil, compus
din construcții și terenul aferent, proprietate publică a
statului, situat în localitatea Neptun — Mangalia, județul
Constanța, având datele de identificare prevăzute în anexa
nr. 1, din administrarea Regiei Autonome îAdministrația
Patrimoniului Protocolului de Stat“ în administrarea
Ministerului Administrației și Internelor.
Art. 2. — Se aprobă transmiterea bunurilor și a
mijloacelor fixe aferente imobilului prevăzut la art. 1,
proprietate privată a statului, având datele de identificare
prevăzute în anexa nr. 2, din administrarea Regiei
Autonome îAdministrația Patrimoniului Protocolului de Stat“
în administrarea Ministerului Administrației și Internelor.
Art. 3. — Predarea-preluarea imobilului, precum și a
bunurilor și a mijloacelor fixe care se transmit potrivit art. 1
și 2 se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.
Art. 4. — Anexele nr. 1 și 2 fac parte integrantă din
prezenta hotărâre.
Art. 5. — Hotărârea Guvernului nr. 1.464/2003 privind
asigurarea pazei obiectivelor, bunurilor și valorilor cu
efective de jandarmi, publicată în Monitorul Oficial al
României, Partea I, nr. 940 din 29 decembrie 2003, cu
completările ulterioare, se modifică după cum urmează:
1. Poziția îComplexul Vile Neptun“ din cadrul
punctului II, referitor la îObiective asigurate cu pază în
cooperare cu Serviciul de Protecție și Pază“ din anexa

nr. 1 îLista obiectivelor la care se asigură paza militară cu
efective de jandarmi“, va avea următorul cuprins:
î— Complexul Vile Neptun, respectiv: Complexul
«Lotus» cu vilele «Nufărul», «Trandafirul», «Ghiocelul»,
«Lotus» și anexele, Centrul de Conferințe Club Bazin și
Obiectiv Ambasador, Vila «Panseluța», Complexul «Doina»,
Policlinica «Doina», Vila «Mărul» A+B, Vila nr. 1, Vila
nr. 4, Vila nr. 5, Complexul «Turist», Punctul termic (Bazar
Neptun), Vila «Părul» A+B, Vila «Nucul» A+B, Vila
«Violeta», Vila «Bujorul», vilele «Crinul» și «Salcia», Vila
«Bradul» A+B;“.
2. Poziția îComplexul Vile Neptun“ din cadrul
punctului II, referitor la îObiective asigurate cu pază în
cooperare cu Serviciul de Protecție și Pază“ din anexa
nr. 2 îLista obiectivelor beneficiare de pază militară cu
efective de jandarmi, care sunt exceptate de la plată“, va
avea următorul cuprins:
î— Complexul Vile Neptun, respectiv: Complexul
«Lotus» cu vilele «Nufărul», «Trandafirul», «Ghiocelul»,
«Lotus» și anexele, Centrul de Conferințe Club Bazin și
Obiectiv Ambasador, Vila «Panseluța», Complexul «Doina»,
Policlinica «Doina», Vila «Mărul» A+B, Vila nr. 1, Vila
nr. 4, Vila nr. 5, Complexul «Turist», Punctul termic (Bazar
Neptun), Vila «Părul» A+B, Vila «Nucul» A+B, Vila
«Violeta», Vila «Bujorul», vilele «Crinul» și «Salcia», Vila
«Bradul» A+B;“.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul administrației și internelor,
Toma Zaharia,
secretar de stat
Ministrul pentru coordonarea
Secretariatului General al Guvernului,
Eugen Bejinariu
p. Ministrul finanțelor publice,
Maria Manolescu,
secretar de stat
București, 8 iulie 2004.
Nr. 1.085.

PDF compression, OCR, web-optimization with CVISION's PdfCompressor

5

MONITORUL OFICIAL AL ROMÂNIEI, PARTEA I, Nr. 720/10.VIII.2004

ANEXA Nr. 1
DATELE DE IDENTIFICARE

a imobilului care se transmite din administrarea Regiei Autonome îAdministrația Patrimoniului Protocolului de Stat“
în administrarea Ministerului Administrației și Internelor
Locul unde
este situat imobilul
care se transmite

Localitatea Neptun —
Mangalia,
județul Constanța

Persoana juridică
de la care se
transmite imobilul

Persoana juridică
la care se
transmite imobilul

Regia Autonomă
îAdministrația
Patrimoniului
Protocolului
de Stat“

Ministerul
Administrației
și Internelor

Nr. de inventar
al bunului care
aparține domeniului
public

Nr. M.F.P. 20.369
Cod de clasificare
8.29.02

Caracteristicile tehnice
ale imobilului care se transmite

Heliport Neptun cu suprafața terenului
aferent = 48.642,19 m2
Clădire amenajare Heliport, compusă
din platformă, spații verzi, sistem de alimentare
cu apă
Suprafața construită = 1.510,92 m2
Suprafața platformei betonate = 10.806,89 m2
Valoarea de inventar a construcțiilor =
7.444.400.781 lei
ANEXA Nr. 2

DATELE DE IDENTIFICARE

a bunurilor și mijloacelor fixe aferente imobilului care se transmite din administrarea Regiei Autonome
îAdministrația Patrimoniului Protocolului de Stat“ în administrarea Ministerului Administrației și Internelor
Locul unde
sunt situate bunurile
și mijloacele fixe
care se transmit

Localitatea Neptun —
Mangalia
județul Constanța

Persoana juridică
de la care se transmit
bunurile și mijloacele
fixe

Persoana juridică
la care se
transmit bunurile
și mijloacele fixe

Regia Autonomă
îAdministrația Patrimoniului
Protocolului de Stat“

Ministerul
Administrației
și Internelor

Caracteristicile tehnice
ale bunurilor și mijloacelor fixe

Centrală termică Heliport dată în folosință
în anul 2000, cu valoarea de inventar
de 414.680.324 lei
Alte mijloace fixe, cu valoarea de inventar
de 608.395.281 lei
Obiecte de inventar cu valoarea de inventar
de 10.586.228,74 lei

GUVERNUL ROMÂNIEI

HOTĂRÂRE
privind transmiterea unor suprafețe de teren din domeniul privat al statului și din administrarea
Agenției Domeniilor Statului, prin societăți comerciale, în proprietatea publică a statului
și în administrarea Ministerului Transporturilor, Construcțiilor și Turismului, în vederea realizării
activităților de interes național de către Compania Națională de Autostrăzi și Drumuri Naționale
din România — S.A.
În temeiul art. 108 din Constituție, republicată, al art. 8 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare, al art. 1
alin. (6) din Ordonanța de urgență a Guvernului nr. 84/2003 pentru înființarea Companiei Naționale de Autostrăzi și
Drumuri Naționale din România — S.A. prin reorganizarea Regiei Autonome îAdministrația Națională a Drumurilor din
România“, aprobată cu modificări și completări prin Legea nr. 47/2004,
Guvernul României adoptă prezenta hotărâre.
Art. 1. — Se aprobă transmiterea unor suprafețe de
teren, având datele de identificare prevăzute în anexa care
face parte integrantă din prezenta hotărâre, din domeniul
privat al statului și din administrarea Agenției Domeniilor
Statului, prin societăți comerciale, în proprietatea publică a
statului și în administrarea Ministerului Transporturilor,
Construcțiilor și Turismului, în vederea realizării activităților

de interes național de către Compania Națională de
Autostrăzi și Drumuri Naționale din România — S.A.
Art. 2. — Predarea-preluarea suprafețelor de teren
prevăzute la art. 1 se face pe bază de protocol încheiat
între părțile interesate, în termen de 30 de zile de la data
intrării în vigoare a prezentei hotărâri.

PRIM-MINISTRU

ADRIAN NĂSTASE

București, 23 iulie 2004.
Nr. 1.127.

Contrasemnează:
Ministrul transporturilor, construcțiilor și turismului,
Miron Tudor Mitrea
Ministrul agriculturii, pădurilor și dezvoltării rurale,
Petre Daea
Ministrul finanțelor publice,
Mihai Nicolae Tănăsescu

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 720/10.VIII.2004

*) Anexa este reprodusă în facsimil.

ANEXĂ*)

6

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 720/10.VIII.2004

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 720/10.VIII.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 720/10.VIII.2004

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 720/10.VIII.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 720/10.VIII.2004

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 720/10.VIII.2004
GUVERNUL ROMÂNIEI

HOTĂRÂRE
privind recunoașterea Asociației Amelioratorilor, Producătorilor și Comercianților de Sămânță
și Material Săditor din România — AMSEM ca fiind de utilitate publică
În temeiul art. 108 din Constituție, republicată, și al art. 39 alin. (1) din Ordonanța Guvernului nr. 26/2000 cu
privire la asociații și fundații, cu modificările și completările ulterioare,
Guvernul României adoptă prezenta hotărâre.
Articol unic. — Se recunoaște Asociația Amelioratorilor,
Producătorilor și Comercianților de Sămânță și Material
Săditor din România — AMSEM, persoană juridică română

de drept privat fără scop patrimonial, cu sediul în
municipiul București, bd. Mărăști nr. 61, sectorul 1, ca fiind
de utilitate publică.

PRIM-MINISTRU

ADRIAN NĂSTASE
Contrasemnează:
Ministrul agriculturii, pădurilor și dezvoltării rurale,
Petre Daea
Ministrul finanțelor publice,
Mihai Nicolae Tănăsescu
București, 23 iulie 2004.
Nr. 1.128.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

AGENȚIA NAȚIONALĂ PENTRU ÎNTREPRINDERI MICI ȘI MIJLOCII ȘI COOPERAȚIE

ORDIN
privind modificarea Ordinului președintelui Agenției Naționale pentru Întreprinderi Mici și Mijlocii
și Cooperație nr. 52/2004 pentru aprobarea Procedurii de implementare a Programului național
multianual pe perioada 2002—2005 de susținere a investițiilor realizate de către întreprinderi
nou-înființate și microîntreprinderi, precum și a investițiilor de modernizare/retehnologizare
a întreprinderilor mici și mijlocii
În temeiul art. 4 alin. (1) pct. 12 și al art. 5 alin. (4) din Hotărârea Guvernului nr. 753/2003 privind organizarea
și funcționarea Agenției Naționale pentru Întreprinderi Mici și Mijlocii și Cooperație,
președintele Agenției Naționale pentru Întreprinderi Mici și Mijlocii și Cooperație emite prezentul ordin.
Articol unic. — Subpunctul 5.1 al punctului 5 din
Procedura de implementare a Programului național
multianual pe perioada 2002—2005 de susținere a
investițiilor realizate de către întreprinderi nou-înființate și
microîntreprinderi, precum și a investițiilor de
modernizare/retehnologizare a întreprinderilor mici și mijlocii,
aprobată prin Ordinul președintelui Agenției Naționale pentru
Întreprinderi Mici și Mijlocii și Cooperație nr. 52/2004,

publicat în Monitorul Oficial al României, Partea I, nr. 215
din 11 martie 2004, se modifică astfel:
î5.1. În cadrul Programului se susțin prin AFN investițiile
realizate de beneficiarii eligibili care au activitatea,
conform codului CAEN, în unul dintre sectoarele
economice/activitățile eligibile prevăzute în anexa la
prezenta procedură de implementare a Programului.“

Președintele Agenției Naționale pentru Întreprinderi Mici și Mijlocii și Cooperație,
Eugen Ovidiu Chirovici
București, 12 iulie 2004.
Nr. 183.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 720/10.VIII.2004

13

MINISTERUL ECONOMIEI ȘI COMERȚULUI

ORDIN
pentru modificarea și completarea Prescripției tehnice PT R 19—2002, ediția 1,
îCerințe tehnice de securitate privind echipamentele și instalațiile montate și utilizate
în cadrul parcurilor de distracții și spațiilor de joacă“, aprobată prin Ordinul ministrului industriei
și resurselor nr. 98/2003
În aplicarea Hotărârii Guvernului nr. 1.340/2001 privind organizarea și funcționarea Inspecției de Stat pentru
Controlul Cazanelor, Recipientelor sub Presiune și Instalațiilor de Ridicat, publicată în Monitorul Oficial al României,
Partea I, nr. 37 din 21 ianuarie 2002,
în temeiul Hotărârii Guvernului nr. 738/2003 privind organizarea și funcționarea Ministerului Economiei și
Comerțului, publicată în Monitorul Oficial al României, Partea I, nr. 485 din 7 iulie 2003, cu modificările ulterioare,
având în vedere referatul de aprobare prezentat,
ministrul de stat, ministrul economiei și comerțului, emite următorul ordin:
Art. I. — Prescripția tehnică PT R 19—2002, ediția 1,
îCerințe tehnice de securitate privind echipamentele și
instalațiile montate și utilizate în cadrul parcurilor de
distracții și spațiilor de joacă“, aprobată prin Ordinul
ministrului industriei și resurselor nr. 98/2003, publicat în
Monitorul Oficial al României, Partea I, nr. 162 și 162 bis
din 13 martie 2003, se modifică și se completează după
cum urmează:

1. Punctul 1.3.1 — Standarde — va avea următorul
cuprins:
î1.3.1. Standarde
Standardele sunt menționate în anexa I.
Standardele menționate în prezenta prescripție tehnică
nu sunt obligatorii.
În consecință, utilizatorii prezentei prescripții tehnice pot
folosi și alte standarde prin care să se demonstreze
respectarea cerințelor prevăzute de prezenta prescripție
tehnică.“
2. După anexa H se introduce anexa I cu următorul
cuprins:
îANEXA I

STANDARDE

• SR EN 292—1:1996
•
•
•
•
•
•
•
•
•

Securitatea mașinilor. Concepte de bază, principii generale de proiectare. Partea 1:
Terminologie de bază, metodologie
SR EN 292—2+A1:1998
Securitatea mașinilor. Concepte de bază, principii generale de proiectare. Partea 2:
Principii și condiții tehnice
SR EN 719:1995
Coordonarea sudării. Sarcini și responsabilități
SR EN 1050:2000
Securitatea mașinilor. Principii pentru aprecierea riscului
SR EN 1176—2:2002
Echipamente pentru spațiile de joacă. Partea 2: Cerințe de securitate specifice
suplimentare și metode de încercare pentru leagăne
SR EN 1176—3:2002
Echipamente pentru spațiile de joacă. Partea 3: Cerințe de securitate specifice
suplimentare și metode de încercare pentru tobogane
SR EN 1176—4:2002
Echipamente pentru spațiile de joacă. Partea 4: Cerințe de securitate specifice
suplimentare și metode de încercare pentru mijloace de transport pe cablu
Echipamente pentru spațiile de joacă. Partea 5: Cerințe de securitate specifice
SR EN 1176—5:2002
suplimentare și metode de încercare pentru manejuri
SR EN 1176—6:2002
Echipamente pentru spațiile de joacă. Partea 6: Cerințe de securitate specifice
suplimentare și metode de încercare pentru echipamente oscilante
SR EN 1176—7:2002
Echipamente pentru spațiile de joacă. Partea 7: Ghid de instalare, de control, de
întreținere și de utilizare“
Art. II. — Prezentul ordin va fi publicat în Monitorul Oficial al României, Partea I.
p. Ministrul de stat, ministrul economiei și comerțului,
Andrei Grigorescu,
secretar de stat

București, 21 iulie 2004.
Nr. 501.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 720/10.VIII.2004

MINISTERUL EDUCAȚIEI ȘI CERCETĂRII

ORDIN
privind salarizarea personalului care face parte din comisiile organizate pentru admiterea
absolvenților clasei a VIII-a în învățământul liceal și profesional de stat pentru anul școlar 2004—2005
În conformitate cu prevederile Legii învățământului nr. 84/1995, republicată, cu modificările și completările
ulterioare,
văzând prevederile Ordinului ministrului educației, cercetării și tineretului nr. 5.514/2003 privind Metodologia de
organizare și desfășurare a admiterii în învățământul liceal și profesional de stat pentru anul școlar 2004—2005,
în temeiul Hotărârii Guvernului nr. 410/2004 privind organizarea și funcționarea Ministerului Educației și Cercetării,
ministrul educației și cercetării emite prezentul ordin.
Art. 1. — Cadrele didactice care fac parte din comisia
de înscriere din unitatea de învățământ gimnazial sunt
salarizate prin plata cu ora pentru instruirea elevilor și
părinților referitor la metodologia de admitere și pentru
participarea la ședințele de completare a opțiunilor elevilor,
după cum urmează:
a) președintele, vicepreședintele și secretarul sunt
salarizați câte 2 ore, pentru școlile în care există o singură
clasă a VIII-a, câte 4 ore, pentru școlile în care există 2—3
clase, respectiv câte 6 ore, pentru școlile care au cel puțin
4 clase;
b) membrii sunt salarizați câte 20 de minute pentru
fiecare candidat care completează opțiuni, dar nu mai mult
de un salariu de bază al funcției didactice în care sunt
încadrați.
Art. 2. — Personalul didactic auxiliar sau nedidactic care
face parte din comisia de înscriere din unitatea de
învățământ gimnazial, respectiv din centrul special de
înscriere pentru candidații proveniți din alte județe, este
salarizat pentru ore suplimentare, conform prevederilor
legale.
Art. 3. — (1) Președintele, vicepreședintele și secretarul
din comisiile centrelor de înscriere sunt salarizați prin plata
cu ora câte 36 de ore, pentru centrele de înscriere cu
până la 1.000 de candidați, respectiv cu 72 de ore, pentru
centrele de înscriere cu cel puțin 1.001 candidați.
(2) Operatorii din centrele de înscriere, stabilite de
inspectoratele școlare potrivit prevederilor Ordinului
ministrului educației, cercetării și tineretului nr. 5.514/2003,
sunt salarizați cu 20 de minute pentru introducerea în
calculator a datelor din fiecare fișă de înscriere, dar nu mai
mult de un salariu de bază al funcției în care sunt
încadrați.
Art. 4. — Pentru personalul didactic care efectuează
activitățile menționate la art. 3 salarizarea se face în regim
de plată cu ora de către unitatea de învățământ la care
cadrul didactic este încadrat, în baza adeverinței eliberate
de centrul de înscriere și semnate de președintele acestuia.
Art. 5. — Pentru personalul didactic auxiliar și nedidactic
din unitățile de învățământ, care efectuează activitățile
menționate la art. 3, se plătesc ore suplimentare, conform
prevederilor legale, de către unitatea de învățământ la care
acesta este încadrat, în baza adeverinței eliberate de
centrul de înscriere și semnate de președintele acestuia.
Art. 6. — (1) În cazul în care inspectoratele școlare
utilizează specialiști din afara sistemului de învățământ
preuniversitar pentru realizarea activităților prevăzute la
art. 3, aceștia beneficiază de drepturi salariale calculate în
raport cu timpul de muncă efectiv prestat, în baza deciziei
inspectorului general, în conformitate cu Ordonanța
Guvernului nr. 114/1999 pentru modificarea anexei nr. 11
la Legea nr. 40/1991 cu privire la salarizarea Președintelui
și Guvernului României, precum și a personalului

Președinției, Guvernului și al celorlalte organe ale puterii
executive, republicată.
(2) Plata drepturilor menționate la alin. (1) se face de
către inspectoratul școlar.
Art. 7. — (1) Cadrele didactice care fac parte din
comisia județeană de admitere/a municipiului București în
calitate de președinte, vicepreședinte și secretar sunt
salarizate prin plata cu ora cu câte 36 de ore.
(2) Membrii comisiei județene de admitere, precum și
personalul din centrul județean de admitere, care participă
la activitățile de repartizare computerizată, sunt salarizați
prin plata cu ora, respectiv cu ore suplimentare, potrivit legii.
Art. 8. — (1) Cadrele didactice care fac parte din
comisiile pentru susținerea probelor de aptitudini pentru
admiterea în învățământul vocațional sau din comisiile
pentru susținerea probelor de verificare a cunoștințelor de
limbă modernă sau maternă sunt salarizate prin plata cu
ora cu 15 minute pentru fiecare candidat examinat la
probele orale sau practice, respectiv cu 15 minute pentru
fiecare lucrare scrisă evaluată.
(2) Cadrele didactice care fac parte din comisiile de
contestații pentru probele de aptitudini pentru admiterea în
învățământul vocațional (acolo unde metodologia prevede
contestații) sau din comisiile de contestații pentru probele
scrise de verificare a cunoștințelor de limbă modernă sau
maternă vor fi salarizate prin plata cu ora cu 15 minute
pentru fiecare lucrare scrisă reevaluată.
(3) Salarizarea cadrelor didactice menționate la alin. (1)
și (2) se face în regim de plată cu ora de către unitatea
de învățământ la care cadrul didactic este încadrat, în baza
adeverinței semnate de președintele centrului în care s-au
susținut probele de aptitudini, respectiv probele de verificare
a cunoștințelor de limbă modernă sau maternă.
Art. 9. — (1) Cheltuielile de transport — transportul
fișelor de înscriere de la centrul de înscriere la centrul
județean de admitere, transportul listelor cu elevii declarați
admiși la liceele vocaționale pentru validare și alte cheltuieli
— pentru persoanele care participă în comisiile organizate
pentru admiterea în învățământul liceal și profesional sunt
achitate din bugetul unității școlare/inspectoratului școlar,
prevăzut pentru deplasări.
(2) Plata cheltuielilor menționate la alin. (1) se face de
către unitatea la care este încadrată persoana respectivă.
Art. 10. — Prezentul ordin se publică în Monitorul
Oficial al României, Partea I.
Art. 11. — Direcția generală pentru învățământ
preuniversitar, Direcția generală pentru învățământ în limbile
minorităților și accesul la educație, Direcția generală bugetfinanțe, inspectoratele școlare județene/al municipiului
București, conducerile unităților de învățământ gimnazial și
liceal vor duce la îndeplinire prevederile prezentului ordin.

Ministrul educației și cercetării,
Alexandru Athanasiu
București, 16 iulie 2004.
Nr. 4.288.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 720/10.VIII.2004

15

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

H O T Ă R Â R E*)
privind retragerea autorizației de funcționare a Cooperativei de credit
VIAȚA NOUĂ FILIPEȘTII DE TÂRG OC

GUVERNATORUL BĂNCII NAȚIONALE A ROMÂNIEI,

MUGUR ISĂRESCU
București, 26 mai 2004.
Nr. 316.
*) Hotărârea este reprodusă în facsimil.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 720/10.VIII.2004
BANCA NAȚIONALĂ A ROMÂNIEI

H O T Ă R Â R E*)
privind retragerea autorizației de funcționare a Cooperativei de credit
ZĂGANU MĂNECIU OC

GUVERNATORUL BĂNCII NAȚIONALE A ROMÂNIEI,

MUGUR ISĂRESCU
București, 26 mai 2004.
Nr. 317.
*) Hotărârea este reprodusă în facsimil.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 720/10.VIII.2004 conține 16 pagini.

Prețul de vânzare 17.000 lei

ISSN 1453—4495

PDF compression, OCR, web-optimization with CVISION's PdfCompressor

