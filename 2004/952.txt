PARTEA

Anul 172 (XVI) — Nr. 952

I

LEGI, DECRETE, HOTĂRÂRI ȘI ALTE ACTE

Luni, 18 octombrie 2004

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 349 din 21 septembrie 2004 referitoare la
excepția de neconstituționalitate a dispozițiilor
art. 3856 alin. 2 din Codul de procedură penală
Decizia nr. 369 din 28 septembrie 2004 referitoare la
excepția de neconstituționalitate a dispozițiilor
art. 164 alin. (1), (2) și (3) din Ordonanța
Guvernului nr. 92/2003 privind Codul de procedură
fiscală .........................................................................

1–3

5–6

3–4

1.671. — Hotărâre privind alocarea unor sume din
Fondul de rezervă bugetară la dispoziția
Guvernului, prevăzut în bugetul de stat pe anul
2004, pentru susținerea sistemului de protecție a
copilului ......................................................................

6–7

1.643. — Hotărâre privind aprobarea Normelor
metodologice pentru aplicarea Ordonanței
Guvernului nr. 94/2004 privind reglementarea unor
măsuri financiare, referitoare la măsuri de
finalizare a aplicării Legii nr. 9/1998 privind
acordarea de compensații cetățenilor români

ALE

Pagina
pentru bunurile trecute în proprietatea statului
bulgar în urma aplicării Tratatului dintre România
și Bulgaria, semnat la Craiova la 7 septembrie 1940,
republicată..................................................................

HOTĂRÂRI ALE GUVERNULUI ROMÂNIEI

DECIZII

Nr.

CURȚII

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.242. — Ordin al secretarului de stat al Autorității
Naționale a Vămilor pentru modificarea Deciziei
directorului general al Direcției Generale a Vămilor
nr. 471/2002 privind aplicarea sistemului de tranzit
comun pe teritoriul României ...................................

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 349
din 21 septembrie 2004

referitoare la excepția de neconstituționalitate
a dispozițiilor art. 3856 alin. 2 din Codul de procedură penală
Ioan Vida
Nicolae Cochinescu
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Nicoleta Grigorescu
Doina Suliman

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate
a dispozițiilor art. 385 6 alin. 2 din Codul de procedură
penală, excepție ridicată, prin avocat, de Lenuța Borza în
Dosarul nr. 3.809/P/2003 al Curții de Apel Oradea.
La apelul nominal lipsesc părțile față de care procedura
de citare este legal îndeplinită.
Reprezentantul Ministerului Public, apreciind că
dispozițiile de lege criticate nu contravin prevederilor
constituționale invocate, pune concluzii de respingere a
excepției de neconstituționalitate ca neîntemeiată.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 952/18.X.2004
C U R T E A,

având în vedere actele și lucrările dosarului, reține
următoarele:
Prin Încheierea din 4 mai 2004, pronunțată în Dosarul
nr. 3.809/P/2003, Curtea de Apel Oradea a sesizat Curtea
Constituțională cu excepția de neconstituționalitate a
dispozițiilor art. 385 6 din Codul de procedură penală,
excepție ridicată, prin avocat, de Lenuța Borza în cauza ce
are ca obiect judecarea unui recurs penal.
În motivarea excepției de neconstituționalitate autorul
acesteia susține că alin. 2 al art. 385 6 din Codul de
procedură penală este restrictiv față de alin. 3 al aceluiași
articol și îinstituie un tratament inegal prin privarea
recurentului de dreptul la un proces echitabil, lăsând în
afara controlului legalității hotărârii aspecte care nu au fost
invocate de părți, care nu au fost sesizate, care nu au fost
luate în considerare de către instanța de judecată, în mod
nelegal, sau care nu au corespondent în prevederile
art. 3859 din Codul de procedură penală“. Consideră că în
situația în care prima instanță și instanța de apel în mod
nejustificat au respins cererea de probațiune în apărare, iar
în recurs nu se mai pot administra probe, contrar
prevederilor art. 21 alin. (3) din Constituție, partea nu
beneficiază de un proces echitabil.
Curtea de Apel Oradea consideră că excepția ridicată
este întemeiată, întrucât înu se poate accepta, fără a se
încălca dreptul la un proces echitabil, ca în competența
instanței de recurs să nu se prevadă aceleași atribuții de
control judiciar, indiferent dacă acțiunea penală este
supusă și apelului sau numai recursului“.
Potrivit prevederilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate,
iar în conformitate cu art. 181 din Legea nr. 35/1997, cu
modificările ulterioare, a fost solicitat punctul de vedere al
instituției Avocatul Poporului.
Guvernul consideră că excepția este neîntemeiată. În
acest sens arată că, îîn ipoteza prevăzută la art. 385 6
alin. 2 din Codul de procedură penală, legiuitorul a
restrâns sfera controlului jurisdicțional la elementele de
nelegalitate expres prevăzute de lege, tocmai în
considerarea efectului devolutiv al apelului“.
Avocatul Poporului apreciază că excepția de
neconstituționalitate a art. 385 6 nu este întemeiată,
deoarece acest text de lege înu oprește părțile interesate
de a apela la instanțele judecătorești, de a fi apărate și de
a se prevala de toate garanțiile procesuale care
condiționează, într-o societate democratică, desfășurarea
unui proces echitabil“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de

judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, republicată, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, ale art. 1 alin. (2), art. 2, 3, 10 și
29 din Legea nr. 47/1992, republicată, să soluționeze
excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 3856 alin. 2 din Codul de procedură penală,
conform cărora îInstanța de recurs examinează cauza numai
în limitele motivelor de casare prevăzute în art. 3859“.
În opinia autorului excepției dispozițiile legale criticate
sunt contrare prevederilor art. 21 alin. (3) din Constituție,
republicată, potrivit cărora îPărțile au dreptul la un proces
echitabil și la soluționarea cauzelor într-un termen rezonabil“.
Examinând excepția de neconstituționalitate, Curtea
reține că, potrivit art. 126 alin. (2) din Constituție,
republicată, îCompetența instanțelor judecătorești și
procedura de judecată sunt prevăzute numai prin lege“.
Analizând dispozițiile art. 3856 din Codul de procedură
penală, Curtea reține că acestea reglementează efectul
devolutiv al recursului, precum și limitele acestuia, ținând
seama de două situații distincte, prevăzute în alin. 2, când
hotărârea penală a fost supusă apelului, iar prin recurs se
atacă decizia pronunțată în apel, situație în care instanța
de recurs poate examina cauza numai în limitele motivelor
prevăzute de art. 3859, și în alin. 3, când hotărârea primei
instanțe, potrivit legii, nu poate fi atacată cu apel, situație
în care recursul are efect devolutiv, ca și apelul, iar
îinstanța este obligată ca, în afara temeiurilor invocate și
cererilor formulate de recurent, să examineze întreaga cauză
sub toate aspectele“.
Reglementarea diferită se justifică prin deosebirile
esențiale existente între cele două situații avute în vedere
de legiuitor. În prima situație, în urma exercitării căii de
atac a apelului, cauza a fost, integral și sub toate
aspectele legalității și temeiniciei soluției pronunțate de
prima instanță, examinată de o instanță de control judiciar,
la un grad de jurisdicție superior. Recursul, fiind a doua
cale ordinară de atac, ce urmează a fi soluționată la cel
de-al treilea grad de jurisdicție, poate fi exercitat pentru
motive de casare concret și limitativ determinate, care
vizează legalitatea deciziei pronunțate în apel.
Curtea reține că art. 385 9 din Codul de procedură
penală prevede 22 de motive de casare care pot fi
invocate prin recurs și dintre care majoritatea trebuie
verificate de instanța de recurs și din oficiu, chiar dacă nu
au fost invocate de recurent. Aceste motive pot fi invocate
cu privire la soluționarea atât a laturii penale, cât și a
laturii civile a procesului penal.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 952/18.X.2004
Dispozițiile procedurale referitoare la judecarea
procesului penal în cele trei grade de jurisdicție sunt de
natură să asigure desfășurarea unui proces echitabil. În

3

legătură cu aceste dispoziții legale nu se ridică probleme
legate de constituționalitate, ci doar probleme legate de
corecta aplicare a lor.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, republicată,
al art. 1, 2, 3, al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 3856 alin. 2 din Codul de procedură penală, excepție
ridicată de Lenuța Borza în Dosarul nr. 3.809/P/2003 al Curții de Apel Oradea.
Definitivă și general obligatorie.
Pronunțată în ședința publică din data de 21 septembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Doina Suliman
CURTEA CONSTITUȚIONALĂ

D E C I Z I A Nr. 369
din 28 septembrie 2004

referitoare la excepția de neconstituționalitate a dispozițiilor art. 164 alin. (1), (2) și (3)
din Ordonanța Guvernului nr. 92/2003 privind Codul de procedură fiscală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Patricia Marilena Ionea

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 164 alin. (1), (2) și (3) din Ordonanța
Guvernului nr. 92/2003 privind Codul de procedură fiscală,
excepție ridicată de Municipiul Dej prin primar Ioan Ungur
în Dosarul C nr. 52/2004 al Judecătoriei Dej.
La apelul nominal lipsesc părțile față de care procedura
de citare a fost legal îndeplinită.
Magistratul-asistent referă asupra cererii depuse la dosar
de Agenția Națională de Administrare Fiscală, prin care
aceasta solicită amânarea cauzei, în vederea pregătirii
apărării.
Având cuvântul asupra acestei chestiuni prealabile,
reprezentantul Ministerului Public solicită respingerea cererii,
apreciind că partea a dispus de un timp suficient pentru
a-și pregăti apărarea.
Deliberând, Curtea, în temeiul dispozițiilor art. 14 din
Legea nr. 47/1992, republicată, și al celor ale art. 156
alin. 1 din Codul de procedură civilă, respinge cererea de
amânare.
Cauza fiind în stare de judecată, reprezentantul
Ministerului Public pune concluzii de respingere a excepției
de neconstituționalitate ca inadmisibilă, învederând că
prevederile legale criticate, declarate neconstituționale de
Curtea Constituțională prin Decizia nr. 40 din 29 ianuarie
2004, nu au mai fost păstrate în textul Ordonanței

Guvernului nr. 92/2003, în urma republicării acestui act
normativ.
C U R T E A,

având în vedere actele și lucrările dosarului, constată
următoarele:
Prin Încheierea din 30 martie 2004, pronunțată în
Dosarul C nr. 52/2004, Judecătoria Dej a sesizat Curtea
Constituțională cu excepția de neconstituționalitate a
dispozițiilor art. 127 alin. (1) și (2) din Ordonanța
Guvernului nr. 61/2002 privind colectarea creanțelor
bugetare, republicată, și a dispozițiilor art. 164 alin. (1), (2)
și (3) din Ordonanța Guvernului nr. 92/2003 privind Codul
de procedură fiscală. Excepția a fost ridicată de Municipiul
Dej, prin primar Ioan Ungur, cu ocazia soluționării unei
contestații la executare.
În motivarea excepției de neconstituționalitate autorul
acesteia susține, în esență, că prevederile legale criticate
contravin dispozițiilor constituționale care consacră accesul
liber la justiție și dreptul la apărare. În sprijinul acestor
afirmații invocă jurisprudența Curții Constituționale prin
Decizia nr. 208/2000, în care s-a statuat că dispozițiile
art. 6 din Legea nr. 105/1997, potrivit cărora taxa de
timbru era stabilită la un nivel de zece ori mai mic decât
cel prevăzut în art. 127 din Ordonanța Guvernului
nr. 61/2002 și în art. 164 alin. (1), (2) și (3) din Ordonanța
Guvernului nr. 92/2003, erau neconstituționale. De
asemenea, autorul excepției apreciază că îtextele de lege
criticate creează un regim discriminatoriu între persoanele
juridice sărace și cele bogate, între cei cu posibilități
financiare mari și cei cu posibilități financiare reduse“.
Judecătoria Dej, apreciind ca neconstituționale textele
de lege criticate în raport cu art. 16, art. 21 și art. 24
alin. (1) din Constituție, republicată, precum și cu art. 6 din
Convenția pentru apărarea drepturilor omului și a libertăților
fundamentale, consideră că excepția de neconstituționalitate

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 952/18.X.2004

este întemeiată. În acest sens arată că, deși prin deciziile
nr. 229/2003, nr. 276/2003 și nr. 313/2003 Curtea
Constituțională a respins excepțiile de neconstituționalitate
ce priveau dispozițiile art. 127 din Ordonanța Guvernului
nr. 61/2002, prin Decizia nr. 40/2004 au fost admise
criticile aduse dispozițiilor identice cuprinse în art. 164
alin. (1), (2) și (3) din Ordonanța Guvernului nr. 92/2003.
Instanța de judecată observă însă că, la data pronunțării
încheierii prin care a sesizat Curtea Constituțională, nu se
scursese termenul de 45 de zile de la publicarea Deciziei
nr. 40/2004, termen după care, potrivit art. 147 alin. (1) din
Constituție, republicată, dispozițiile legale constatate ca fiind
neconstituționale își încetează efectele juridice. De
asemenea, consideră că practica Curții Constituționale cu
privire la prevederile art. 127 din Ordonanța Guvernului
nr. 61/2002, respectiv art. 164 din Ordonanța Guvernului
nr. 92/2003 este îneunitară“. Având în vedere aceste două
aspecte, consideră justificată sesizarea Curții Constituționale
cu soluționarea excepției de neconstituționalitate.
Potrivit prevederilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate.
Guvernul apreciază că excepția de neconstituționalitate
este inadmisibilă. În acest sens arată că, prin dispozițiile
art. 200 lit. c) din Ordonanța Guvernului nr. 92/2003,
Ordonanța Guvernului nr. 61/2002 a fost abrogată, excepție
făcând art. 152. De asemenea, amintește că, prin Decizia
nr. 40 din 29 ianuarie 2004, Curtea a constatat
neconstituționalitatea dispozițiilor art. 164 alin. (1), (2) și (3)
din Ordonanța Guvernului nr. 92/2003. În final, arată că,
potrivit prevederilor art. 23 alin. (1) din Legea nr. 47/1992,
republicată, cu modificările ulterioare, Curtea nu se poate
pronunța decât asupra constituționalității unei legi sau
ordonanțe sau a unor prevederi dintr-o lege sau ordonanță
în vigoare, iar potrivit alin. (3) al aceluiași articol, nu pot
face obiectul excepției prevederile legale constatate ca fiind
neconstituționale printr-o decizie anterioară a Curții
Constituționale.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor,
concluziile procurorului, dispozițiile legale criticate, raportate

la prevederile Constituției, precum și dispozițiile Legii
nr. 47/1992, republicată, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, republicată, ale
art. 1 alin. (2), art. 2, 3, 10 și 29 din Legea nr. 47/1992,
republicată, să soluționeze excepția de neconstituționalitate
ridicată.
Obiectul excepției de neconstituționalitate îl constituie
dispozițiile art. 127 alin. (1) și (2) din Ordonanța Guvernului
nr. 61/2002 privind colectarea creanțelor bugetare,
republicată în Monitorul Oficial al României, Partea I,
nr. 582 din 14 august 2003, precum și dispozițiile art. 164
din Ordonanța Guvernului nr. 92/2003 privind Codul de
procedură fiscală, publicată în Monitorul Oficial al
României, Partea I, nr. 941 din 29 decembrie 2003.
În susținerea neconstituționalității acestor texte de lege
autorul excepției invocă încălcarea prevederilor
constituționale ale art. 16 alin. (1), art. 21 alin. (1) și (2) și
art. 24.
Examinând excepția de neconstituționalitate, Curtea
observă că, anterior sesizării sale, Ordonanța Guvernului
nr. 61/2002 a fost abrogată prin art. 200 lit. c) din
Ordonanța Guvernului nr. 92/2003, excepție făcând
prevederile art. 152. Dispozițiile art. 127 din Ordonanța
Guvernului nr. 61/2002 au fost preluate, însă cu un
conținut identic, în art. 164 alin. (1), (2) și (3) din
Ordonanța Guvernului nr. 92/2003.
Așa fiind, Curtea apreciază că obiect al controlului de
neconstituționalitate în prezenta speță îl constituie
dispozițiile art. 164 alin. (1), (2) și (3) din Ordonanța
Guvernului nr. 92/2003.
Examinând aceste dispoziții, Curtea constată că, prin
Decizia nr. 40 din 29 ianuarie 2004, publicată în Monitorul
Oficial al României, Partea I, nr. 229 din 16 martie 2004,
a declarat aceste prevederi legale ca fiind neconstituționale.
Cu acel prilej Curtea a reținut că dispozițiile art. 164
alin. (1), (2) și (3) din Ordonanța Guvernului nr. 92/2003,
condiționând însăși înregistrarea contestației la executare
de plata unei cauțiuni, au semnificația drastică a unui fine
de neprimire a cererii de sesizare a instanței, ceea ce
îngrădește liberul acces la justiție.
Ținând cont de soluția Curții, cu prilejul republicării
Ordonanței Guvernului nr. 92/2003, legiuitorul a îndepărtat
soluția legislativă criticată, ea nemairegăsindu-se în
conținutul actului normativ republicat.
Având în vedere aceste aspecte, precum și faptul că,
potrivit art. 29 alin. (1) din Legea nr. 47/1992, republicată,
Curtea
nu
se
poate
pronunța
decât
asupra
constituționalității dispozițiilor dintr-o lege sau ordonanță în
vigoare, excepția apare ca fiind inadmisibilă.

Pentru considerentele expuse, în temeiul art. 146 lit. d) și a art. 147 alin. (4) din Constituție, republicată, al art. 1,
2, 3, al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 164 alin. (1), (2) și (3) din
Ordonanța Guvernului nr. 92/2003 privind Codul de procedură fiscală, excepție ridicată de Municipiul Dej prin primar Ioan
Ungur în Dosarul C nr. 52/2004 al Judecătoriei Dej.
Definitivă și general obligatorie.
Pronunțată în ședința publică din data de 28 septembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 952/18.X.2004

HOTĂRÂRI

ALE

GUVERNULUI

5

ROMÂNIEI

GUVERNUL ROMÂNIEI

HOTĂRÂRE
privind aprobarea Normelor metodologice pentru aplicarea Ordonanței Guvernului nr. 94/2004
privind reglementarea unor măsuri financiare, referitoare la măsuri de finalizare a aplicării Legii
nr. 9/1998 privind acordarea de compensații cetățenilor români pentru bunurile trecute
în proprietatea statului bulgar în urma aplicării Tratatului dintre România și Bulgaria,
semnat la Craiova la 7 septembrie 1940, republicată
În temeiul art. 108 din Constituția României, republicată, și al art. 32 din Ordonanța Guvernului nr. 94/2004
privind reglementarea unor măsuri financiare,
Guvernul României adoptă prezenta hotărâre.
Articol unic. — Se aprobă Normele metodologice pentru
aplicarea Ordonanței Guvernului nr. 94/2004 privind
reglementarea unor măsuri financiare, referitoare la măsuri
de finalizare a aplicării Legii nr. 9/1998 privind acordarea
de compensații cetățenilor români pentru bunurile trecute în

proprietatea statului bulgar în urma aplicării Tratatului dintre
România și Bulgaria, semnat la Craiova la 7 septembrie
1940, republicată, prevăzute în anexa care face parte
integrantă din prezenta hotărâre.

PRIM-MINISTRU

ADRIAN NĂSTASE

București, 7 octombrie 2004.
Nr. 1.643.

Contrasemnează:
Șeful Cancelariei Primului-Ministru,
Alin Teodorescu
Ministrul finanțelor publice,
Mihai Nicolae Tănăsescu
ANEXĂ

NORME METODOLOGICE
pentru aplicarea Ordonanței Guvernului nr. 94/2004 privind reglementarea unor măsuri financiare,
referitoare la măsuri de finalizare a aplicării Legii nr. 9/1998 privind acordarea de compensații cetățenilor români
pentru bunurile trecute în proprietatea statului bulgar în urma aplicării Tratatului dintre România și Bulgaria,
semnat la Craiova la 7 septembrie 1940, republicată
Art. 1. — Departamentul pentru aplicarea Legii
nr. 9/1998, denumit în continuare Departament, se
constituie ca structură fără personalitate juridică în cadrul
Cancelariei Primului-Ministru.
Art. 2. — (1) Departamentul este condus de către un
secretar de stat, numit prin decizie a primului-ministru, și
este subordonat șefului Cancelariei Primului-Ministru.
(2) În exercitarea atribuțiilor ce îi revin, secretarul de
stat emite ordine și instrucțiuni cu caracter intern.
Art. 3. — Secretarul de stat are următoarele atribuții
principale:
a) organizează, conduce și răspunde, potrivit legii, de
întreaga activitate a Departamentului;
b) aprobă prin ordin Regulamentul de organizare și
funcționare a Departamentului.
Art. 4. — Departamentul are următoarele atribuții
principale, prevăzute la art. 7 din Legea nr. 9/1998,
coroborat cu art. 30 din Ordonanța Guvernului nr. 94/2004:
a) primește hotărârile transmise de comisiile județene și
a municipiului București și le înregistrează într-un registru
special deschis;
b) analizează hotărârile primite de la comisiile județene
și a municipiului București și solicită avizul consultativ al
Asociației Române a Victimelor Represiunilor Staliniste —
Secția Cadrilater;
c) înaintează propunerile de validare/invalidare a
hotărârilor comisiilor județene și a municipiului București, în
termenul stabilit de lege, către șeful Cancelariei PrimuluiMinistru, care va dispune prin ordin;
d) analizează contestațiile primite de la solicitanți
împotriva hotărârilor comisiilor județene și a municipiului
București, solicită avizul consultativ al Asociației Române a

Victimelor Represiunilor Staliniste — Secția Cadrilater și
propune șefului Cancelariei Primului-Ministru admiterea sau
respingerea prin ordin a contestațiilor;
e) comunică ordinul șefului Cancelariei Primului-Ministru
de invalidare a hotărârilor comisiilor județene și a
municipiului București; poate solicita noi acte și relații;
f) comunică ordinele șefului Cancelariei Primului-Ministru
atât solicitanților, cât și comisiilor județene sau a
municipiului București;
g) propune reactualizarea despăgubirilor, conform
prevederilor Legii nr. 9/1998, la data emiterii ordinului de
validare.
Art. 5. — (1) Procedura de validare constă în verificarea
condițiilor prevăzute de lege referitoare la:
a) calitatea de beneficiar al Legii nr. 9/1998;
b) calitatea de moștenitor a solicitantului;
c) existența documentelor emise de Arhivele Naționale,
care atestă situația bunurilor pentru care se solicită
compensații.
(2) În cazul neîndeplinirii condițiilor prevăzute la alin. (1)
Departamentul propune invalidarea hotărârilor și
transmiterea lor către comisiile județene și a municipiului
București.
(3) Dacă se constată erori de calcul al despăgubirilor,
omiterea unuia sau mai multor moștenitori, apariția de
moștenitori ca urmare a decesului beneficiarului sau
depășirea plafonului maxim al despăgubirilor, Departamentul
propune validarea pe fond a hotărârilor comisiilor județene
și a municipiului București și rectificarea acestora în privința
mențiunilor de mai sus.
Art. 6. — (1) Propunerile de validare sau invalidare sunt
transmise șefului Cancelariei Primului-Ministru însoțite de

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 952/18.X.2004

avizul consultativ al Asociației Române a Victimelor
Represiunilor Staliniste — Secția Cadrilater.
(2) Asociația își desemnează 2 reprezentanți care își
desfășoară activitatea la sediul Departamentului.
(3) Avizul este acordat în termen de 24 de ore de la
consultarea dosarului și a propunerii de validare sau
invalidare, neacordarea în termen echivalând cu avizul
favorabil.
(4) Avizul consultativ nefavorabil este motivat.
Art. 7. — Propunerea de validare sau invalidare
transmisă șefului Cancelariei Primului-Ministru poate fi
însoțită de propunerea de reactualizare a despăgubirilor,
dacă aceasta este necesară.
Art. 8. — (1) Ordinul de validare sau invalidare
precizează existența termenului de 30 de zile pentru
depunerea contestațiilor.
(2) Prin ordinul de validare i se solicită beneficiarului ca,
după expirarea termenului de 30 de zile, să comunice
Departamentului numărul de cont și banca la care dorește
să i se efectueze plata.
(3) În cazul în care există mai mulți beneficiari sau
moștenitori, aceștia transmit, în original, procura notarială
prin care împuternicesc pe unul dintre ei să primească
plata, împreună cu numărul de cont al acestuia, sau
certificatul de moștenitor împreună cu numărul de cont al
fiecărui moștenitor.
(4) Comunicarea acestor date înainte de împlinirea
termenului de 30 de zile are semnificația renunțării la
dreptul de a formula contestație.

Art. 9. — În baza ordinului de validare sau în baza
hotărârii judecătorești definitive, Direcția generală
economică din cadrul Cancelariei Primului-Ministru
efectuează de îndată plata compensațiilor bănești.
Art. 10. — (1) Numărul maxim de posturi în cadrul
Departamentului este de 20, inclusiv posturile ocupate de
personalul detașat sau delegat, conform art. 29 din
Ordonanța Guvernului nr. 94/2004.
(2) Personalului propriu al Cancelariei Primului-Ministru,
care funcționează în cadrul Departamentului, nu i se aplică
prevederile legale privitoare la funcționarii publici.
Art. 11. — Resursele financiare necesare Departamentului
sunt cuprinse în bugetul Cancelariei Primului-Ministru.
Art. 12. — În termen de 15 zile de la data publicării
prezentelor norme metodologice în Monitorul Oficial al
României, Partea I, secretarul de stat aprobă prin ordin
Regulamentul
de
organizare
și
funcționare
a
Departamentului.
Art. 13. — Comisiile județene și a municipiului București
sunt organizate, funcționează și au atribuțiile prevăzute în
Legea nr. 9/1998, republicată, și în Hotărârea Guvernului
nr. 753/1998, cu modificările ulterioare.
Art. 14. — Criteriile și modalitățile de stabilire a
compensațiilor sunt cele prevăzute în Hotărârea Guvernului
nr. 753/1998, cu modificările ulterioare.

GUVERNUL ROMÂNIEI

HOTĂRÂRE
privind alocarea unor sume din Fondul de rezervă bugetară la dispoziția Guvernului,
prevăzut în bugetul de stat pe anul 2004, pentru susținerea sistemului de protecție a copilului
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare, precum și al art. 21 alin. (3) din Ordonanța Guvernului nr. 48/2004 cu privire la
rectificarea bugetului de stat pe anul 2004,
Guvernul României adoptă prezenta hotărâre.
Art. 1. — (1) Se aprobă suplimentarea sumelor
defalcate din impozitul pe venit pentru bugetele locale pe
anul 2004, cu suma de 403.000 milioane lei din Fondul de
rezervă bugetară la dispoziția Guvernului, prevăzut în
bugetul de stat pe anul 2004, potrivit anexei care face
parte integrantă din prezenta hotărâre.

(2) Suma prevăzută la alin. (1) se utilizează pentru
finanțarea cheltuielilor privind susținerea sistemului de
protecție a copilului.
Art. 2. — Utilizarea sumei prevăzute la art. 1 se face de
către ordonatorii principali de credite, potrivit dispozițiilor legale.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2004.

PRIM-MINISTRU

ADRIAN NĂSTASE

București, 14 octombrie 2004.
Nr. 1.671.

Contrasemnează:
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
Ministrul finanțelor publice,
Mihai Nicolae Tănăsescu

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 952/18.X.2004

ANEXĂ
SITUAȚIA

sumelor repartizate pe județe pentru finanțarea sistemului de protecție a drepturilor copilului
Suma
Nr. crt.

1.
2.
3.
4.
5.
6.
7.
8.
9.
10.
11.
12.
13.
14.
15.
16.
17.

Județul

— milioane lei —

Alba
Argeș
Bacău
Bihor
Botoșani
Brașov
Brăila
Buzău
Caraș-Severin
Călărași
Constanța
Covasna
Dâmbovița
Galați
Giurgiu
Gorj
Harghita

14.000
12.000
14.000
8.000
14.000
16.000
14.000
12.000
5.000
8.000
17.000
3.000
12.000
16.000
10.000
14.000
10.000

Suma
Nr. crt.

18.
19.
20.
21.
22.
23.
24.
25.
26.
27.
28.
29.
30.
31.
32.
33.

Județul

Hunedoara
Ialomița
Iași
Ilfov
Maramureș
Mehedinți
Mureș
Olt
Prahova
Sălaj
Sibiu
Suceava
Tulcea
Vaslui
Vâlcea
Vrancea

T O T A L:

— milioane lei —

9.000
6.000
26.000
12.000
16.000
6.000
3.000
16.000
16.000
8.000
17.000
26.000
5.000
16.000
14.000
8.000
403.000

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE CONTROL
AUTORITATEA NAȚIONALĂ A VĂMILOR

ORDIN
pentru modificarea Deciziei directorului general al Direcției Generale a Vămilor
nr. 471/2002 privind aplicarea sistemului de tranzit comun pe teritoriul României
Având în vedere prevederile art. 94 paragraful 2 din Acordul european instituind o asociere între România, pe de
o parte, și Comunitățile Europene și statele membre ale acestora, pe de altă parte, ratificat prin Legea nr. 20/1993,
privind interconectarea dintre sistemele de tranzit ale României și cele ale Comunității Europene,
potrivit prevederilor art. 160 alin. 3 și ale art. 400 din Regulamentul de aplicare a Codului vamal al României,
aprobat prin Hotărârea Guvernului nr. 1.114/2001, publicată în Monitorul Oficial al României, Partea I, nr. 735 din
19 noiembrie 2001,
secretarul de stat al Autorității Naționale a Vămilor emite următorul ordin:
Art. I. — Normele metodologice prevăzute în anexa la
Decizia directorului general al Direcției Generale a Vămilor
nr. 471/2002 privind aplicarea sistemului de tranzit comun

1. La punctul 4, litera d) va avea următorul cuprins:
îd) birou centralizator — biroul autorității vamale cu
următoarele funcții principale: urmărirea operațiunilor de
tranzit neîncheiate, efectuarea procedurii de cercetare,

pe teritoriul României, publicată în Monitorul Oficial al

acordarea asistenței pentru recuperarea creanțelor,

României, Partea I, nr. 600 din 14 august 2002, se

implementarea NCTS (Noul Sistem Computerizat de

modifică după cum urmează:

Tranzit)“.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 952/18.X.2004

2. Punctul 68 va avea următorul cuprins:
î68. Originalul exemplarului nr. 5, de confirmare a
operațiunii de tranzit comun, se expediază de către biroul
de destinație în maximum 3 zile de la data înregistrării în
evidențele proprii, prin poștă, la biroul de plecare. Atunci
când operațiunea de tranzit comun s-a derulat sub
acoperirea unei garanții izolate, exemplarul nr. 5 va fi
transmis de către biroul de destinație, prin poștă, la biroul
de plecare, a doua zi de la data înregistrării operațiunii în
evidențe.
Când se constată nereguli care au fost menționate în
declarația de tranzit, exemplarul nr. 5 va fi transmis prin
poștă imediat la biroul de plecare.
În toate situațiile pe plic va fi aplicată ștampila TRANZIT
COMUN.

În situația prevăzută la pct. 67 alin. 2 lit. e), biroul
centralizator transmite originalul exemplarului nr. 5, cu

mențiunile aferente și cu documentele anexate, biroului de
plecare. Biroul de plecare consideră încheiată procedura T1
numai după ce principalul obligat a achitat drepturile
vamale devenite exigibile.
La confirmarea informatică a operațiunii de tranzit, biroul
de destinație va înscrie în mod obligatoriu, în câmpul
«Observații», numărul și data înregistrării declarației de
tranzit în evidențele proprii și, acolo unde este cazul,
neregulile constatate cu privire la controlul efectuat.“
3. La punctul 71, alineatul 3 va avea următorul cuprins:
îNoul birou de destinație va transmite biroului de
plecare exemplarul nr. 5, conform celor menționate la
pct. 68, în vederea confirmării operațiunii de tranzit.“
Art. II. — Prezentul ordin intră în vigoare în termen de
15 zile de la data publicării în Monitorul Oficial al
României, Partea I.

Secretarul de stat al Autorității Naționale a Vămilor,
Tudor Tănăsescu
București, 7 octombrie 2004.
Nr. 1.242.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 952/18.X.2004 conține 8 pagini.

Prețul de vânzare 9.500 lei

ISSN 1453—4495

PDF compression, OCR, web-optimization with CVISION's PdfCompressor

