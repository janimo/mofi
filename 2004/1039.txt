PARTEA

Anul 172 (XVI) — Nr. 1.039

I

LEGI, DECRETE, HOTĂRÂRI ȘI ALTE ACTE

Miercuri, 10 noiembrie 2004

SUMAR
Pagina
DECIZII ALE CURȚII CONSTITUȚIONALE
Decizia nr. 331 din 16 septembrie 2004 referitoare la
excepția de neconstituționalitate a dispozițiilor
art. 140 alin. (4) din Legea nr. 53/2003 (Codul
muncii) ......................................................................
Decizia nr. 368 din 28 septembrie 2004 referitoare la
excepția de neconstituționalitate a dispozițiilor
art. 8 alin. (2) din Ordonanța Guvernului
nr. 124/2000 pentru completarea cadrului juridic
privind dreptul de autor și drepturile conexe, prin
adoptarea de măsuri pentru combaterea pirateriei
în domeniile audio și video, precum și a
programelor pentru calculator, aprobată prin Legea
nr. 213/2002 .............................................................

DECIZII

ALE

Nr.

Pagina
HOTĂRÂRI ALE GUVERNULUI ROMÂNIEI

1–3

3–5

CURȚII

1.708. — Hotărâre pentru aprobarea componentelor și a
structurii Mecanismului de cooperare interinstituțională,
precum și a Planului de acțiune pentru o perioadă
de 12 luni pentru implementarea Strategiei naționale
privind migrația ........................................................

6–31

1.828. — Hotărâre privind stabilirea cuantumului ajutorului
anual pentru acoperirea unei părți din costul
chiriei, energiei electrice și energiei termice pentru
nevoi casnice, cuvenit veteranilor de război,
văduvelor de război, precum și accidentaților de
război în afara serviciului ordonat .........................

32

CONSTITUȚIONALE

CURTEA CONSTITUȚIONALĂ

D E C I Z I A Nr. 331
din 16 septembrie 2004

referitoare la excepția de neconstituționalitate a dispozițiilor art. 140 alin. (4)
din Legea nr. 53/2003 (Codul muncii)
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Popa
Afrodita Laura Tutunaru

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 140 alin. (4) din Legea nr. 53/2003

(Codul muncii), excepție ridicată de Dumitru Costea în
Dosarul nr. 40/M/2004 al Tribunalului Brașov — Secția
civilă.
La apelul nominal se prezintă personal autorul excepției,
lipsind cealaltă parte, față de care procedura de citare a
fost legal îndeplinită.
Autorul excepției, Dumitru Costea, solicită admiterea
excepției de neconstituționalitate, deoarece prevederile
legale criticate încalcă dispozițiile art. 16 din Constituție,
republicată, referitoare la egalitatea în drepturi. Stabilirea
concediului legal de odihnă pentru salariații cu contract
individual de muncă cu timp limitat, proporțional cu timpul
efectiv lucrat, le îngrădește acestora posibilitatea de a

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.039/10.XI.2004

beneficia de concediu integral, așa cum beneficiază și
salariații cu normă întreagă.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, deoarece dispozițiile legale criticate nu
încalcă prevederile art. 16 din Legea fundamentală. De
altfel, Curtea a statuat în jurisprudența sa că egalitatea nu
este sinonimă cu uniformitatea. Salariații cu timp parțial nu
se află în aceeași situație juridică cu salariații angajați cu
timp integral de muncă.
C U R T E A,

având în vedere actele și lucrările dosarului, constată
următoarele:
Prin Încheierea din 20 februarie 2004, pronunțată în
Dosarul nr. 40/M/2004, Tribunalul Brașov — Secția civilă a
sesizat Curtea Constituțională cu excepția de
neconstituționalitate a prevederilor art. 140 alin. (4) din
Legea nr. 53/2003 (Codul muncii).
Excepția a fost ridicată de Dumitru Costea în dosarul cu
numărul de mai sus, având drept obiect soluționarea unui
litigiu de muncă intervenit între autor și Societatea
Comercială îSere Codlea“ — S.A.
În motivarea excepției de neconstituționalitate, autorul
acesteia susține că prin textul legal criticat se creează o
situație discriminatorie între anumite categorii de cetățeni
salariați, în funcție de timpul de lucru lucrat pe zi la o
unitate. Astfel, un salariat care are 2—4 contracte individuale
de muncă cu timp parțial, deși lucrează 8 ore pe zi, nu
poate beneficia decât de 5—15 zile concediu la fiecare
unitate (luate concomitent), plătite la nivelul de 2—4 ore pe
zi, iar un salariat care lucrează cu normă întreagă poate
să beneficieze de un concediu de 20—30 de zile cu
indemnizația echivalentă. Această situație este de natură a
înfrânge principiul constituțional al egalității în drepturi, cu
consecința lezării dreptului la viață și la integritate fizică și
psihică, precum și a dreptului la ocrotirea sănătății.
Tribunalul Brașov — Secția civilă opinează că excepția
de neconstituționalitate este neîntemeiată, întrucât în cazul
unui salariat cu două sau mai multe fracțiuni de norme îi
sunt aplicabile dispozițiile contractelor colective de muncă
din unitățile angajatoare. Timpul de odihnă este
proporțional cu perioada lucrată pentru fiecare unitate și
nimic nu împiedică salariatul să beneficieze de concediu de
odihnă de la fiecare dintre unitățile angajatoare. Acesta se
poate efectua, cu acordul angajatorilor, unul în continuarea
celuilalt și se poate realiza cu atât mai mult cu cât
planificarea concediilor de odihnă se face la începutul
fiecărui an calendaristic.
Potrivit art. 24 alin. (1) din Legea nr. 47/1992,
republicată, cu modificările și completările ulterioare,
încheierea de sesizare a fost comunicată președinților celor
două Camere ale Parlamentului și Guvernului. De
asemenea, potrivit art. 18 1 din Legea nr. 35/1997, cu
modificările ulterioare, s-a solicitat și punctul de vedere al
instituției Avocatul Poporului.
Președintele Camerei Deputaților consideră că textul
atacat nu încalcă principiul egalității în drepturi, deoarece
timpul de odihnă se acordă proporțional cu timpul efectiv

lucrat în fiecare unitate, iar salariatul cu contract individual
de muncă cu timp parțial poate să beneficieze de concediu
de odihnă anual prevăzut de lege de la fiecare dintre
unitățile angajatoare și, cu acordul acestora, să continue
un concediu de odihnă de la una dintre unități cu acela de
la o altă unitate.
Nu pot fi acceptate nici criticile autorului excepției
referitoare la încălcarea dispozițiilor art. 22 și 34 din
Constituție, republicată, din moment ce respectarea de
către salariat a obligației de a realiza norma de muncă,
ce-i revine potrivit art. 39 alin. (2) lit. a) din Legea
nr. 53/2003, conduce la acordarea, în mod legal, a concediului
de odihnă anual proporțional cu activitatea prestată într-un
an calendaristic, iar în speță, proporțional cu timpul efectiv
lucrat la fiecare unitate angajatoare de către salariații cu
contract individual de muncă cu timp parțial.
Guvernul României apreciază că excepția de
neconstituționalitate este neîntemeiată, deoarece textul legal
criticat nu creează discriminări, având în vedere faptul că
acesta se aplică tuturor salariaților care sunt angajați cu
timp parțial de muncă. Susținerea reclamantului că în
situația în care lucrează 8 ore pe zi, fiind angajat cu timp
parțial de muncă la mai mulți angajatori, ar beneficia de
un concediu redus la fiecare angajator, nu este de natură
să constituie o discriminare, ci o problemă de aplicare a
legii. În acest sens, Guvernul arată că art. 143 din Codul
muncii stabilește că efectuarea concediului de odihnă se
realizează în baza unei programări, or, în cazul
exemplificat de reclamant, acesta ar trebui să-și
programeze efectuarea consecutivă a perioadelor de
concediu la care are dreptul la fiecare unitate, astfel încât
să beneficieze de integralitatea lui proporțional cu timpul
efectiv lucrat.
Dispozițiile art. 22 și 34 din Constituție, republicată, nu
au nici o legătură cu textul criticat.
Avocatul Poporului consideră că excepția de
neconstituționalitate este neîntemeiată, deoarece acordarea
concediului anual de odihnă plătit proporțional cu timpul de
lucru în cadrul fiecărei unități, pentru salariații cu contract
individual de muncă cu timp parțial, se aplică tuturor celor
aflați în această situație, fără nici o discriminare, situație
care nu aduce atingere principiului egalității de tratament
juridic între cetățeni.
Nu poate fi reținută nici critica de neconstituționalitate a
prevederilor legale contestate, față de dispozițiile art. 22 și
34 din Constituție, republicată, deoarece art. 140 alin. (4)
din Codul muncii nu conține norme contrare prevederilor
referitoare la dreptul la viață și la integritate fizică și
psihică, precum și la dreptul la ocrotirea sănătății.
Președintele Senatului nu a comunicat punctul său de
vedere asupra excepției de neconstituționalitate.
C U R T E A,

examinând încheierea de sesizare, punctele de vedere ale
Președintelui Camerei Deputaților, Guvernului și Avocatului
Poporului, raportul întocmit de judecătorul-raportor,
concluziile procurorului, dispozițiile legale criticate raportate
la prevederile Constituției, precum și dispozițiile Legii
nr. 47/1992, reține următoarele:

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.039/10.XI.2004
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, republicată, ale art. 1 alin. (2), ale art. 2, 3, 10
și 29 din Legea nr. 47/1992, republicată, să soluționeze
excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 140 alin. (4) din Legea nr. 53/2003 (Codul
muncii), publicată în Monitorul Oficial al României, Partea I,
nr. 72 din 5 februarie 2003, și are următorul conținut:
— Art. 140 alin. (4): îDurata concediului de odihnă anual
pentru salariații cu contract individual de muncă cu timp parțial
se acordă proporțional cu timpul efectiv lucrat.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 16 referitoare la îegalitatea în
drepturi“, ale art. 22 referitoare la îdreptul la viață și la
integritate fizică și psihică“ și ale art. 34 referitoare la
îdreptul la ocrotirea sănătății“.
Examinând excepția de neconstituționalitate, Curtea
constată că textul de lege atacat nu instituie discriminări

3

sub aspectul duratei concediului de odihnă între salariații
cu timp parțial de muncă și cei cu timp integral de muncă,
ci stabilește regimul concediului de odihnă în mod diferit
față de salariații aflați în situații juridice diferite. Astfel, este
rezonabil și echitabil ca salariaților cu contract de muncă
cu timp parțial să li se acorde concediu de odihnă
proporțional cu timpul efectiv lucrat, în caz contrar, prin
acordarea unui concediu de odihnă ca și salariaților cu
timp integral, s-ar ajunge la o egalizare nejustificată și
inechitabilă a duratei de concediu.
Cu toate acestea, Curtea reține că problemele pe care
le ridică cumularea duratei concediului în astfel de situații
nu reprezintă o problemă de constituționalitate, ci una de
aplicare a legii.
Pe cale de consecință, nu poate fi primită susținerea
privind încălcarea art. 16 din Constituție, republicată.
Textul de lege atacat nu încalcă nici prevederile art. 22
și 34 din Constituție, republicată, invocate de autor în
motivarea excepției, neavând legătură cu criteriile pe baza
cărora se stabilește concediul de odihnă al salariaților.

Pentru considerentele expuse, în temeiul art. 146 lit. d) și al art. 147 alin. (4) din Constituție, republicată, precum
și al art. 1—3, al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 140 alin. (4) din Legea nr. 53/2003 (Codul muncii),
excepție ridicată de Dumitru Costea în Dosarul nr. 40/M/2004 al Tribunalului Brașov — Secția civilă.
Definitivă și general obligatorie.
Pronunțată în ședința publică din data de 16 septembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

CURTEA CONSTITUȚIONALĂ

D E C I Z I A Nr. 368
din 28 septembrie 2004

referitoare la excepția de neconstituționalitate a dispozițiilor art. 8 alin. (2)
din Ordonanța Guvernului nr. 124/2000 pentru completarea cadrului juridic privind dreptul de autor
și drepturile conexe, prin adoptarea de măsuri pentru combaterea pirateriei în domeniile audio
și video, precum și a programelor pentru calculator, aprobată prin Legea nr. 213/2002
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu

—
—
—
—
—
—
—
—

președinte
judecător
judecător
judecător
judecător
judecător
judecător
judecător

Șerban Viorel Stănoiu
Florentina Baltă
Patricia Marilena Ionea

— judecător
— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 8 alin. (2) din Ordonanța Guvernului
nr. 124/2000 pentru completarea cadrului juridic privind

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.039/10.XI.2004

dreptul de autor și drepturile conexe, prin adoptarea de
măsuri pentru combaterea pirateriei în domeniile audio și
video, precum și a programelor pentru calculator, excepție
ridicată de Societatea Comercială îProcony 97 Com“ —
S.R.L. din București în Dosarul nr. 12.931/2003 al
Judecătoriei Sectorului 6 București.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public apreciază că
dispozițiile legale criticate nu încalcă principiul egalității în
drepturi a cetățenilor, întrucât persoanele juridice și
persoanele fizice se află într-o situație diferită, fapt ce
justifică un tratament juridic diferențiat.
C U R T E A,

având în vedere actele și lucrările dosarului, constată
următoarele:
Prin Încheierea din 3 martie 2004, pronunțată în
Dosarul nr. 12.931/2003, Judecătoria Sectorului 6
București a sesizat Curtea Constituțională cu excepția de
neconstituționalitate a dispozițiilor art. 8 alin. (2) din
Ordonanța Guvernului nr. 124/2000 pentru completarea
cadrului juridic privind dreptul de autor și drepturile
conexe, prin adoptarea de măsuri pentru combaterea
pirateriei în domeniile audio și video, precum și a
programelor pentru calculator, aprobată cu modificări prin
Legea nr. 213/2002. Excepția a fost ridicată de Societatea
Comercială îProcony 97 Com“ — S.R.L. din București cu
ocazia soluționării unei plângeri împotriva Procesului-verbal
de constatare și sancționare a contravențiilor seria PJ
nr. 0000061 din 8 ianuarie 2003, încheiat de Oficiul
Român pentru Drepturile de Autor.
În motivarea excepției de neconstituționalitate, autorul
acesteia susține, în esență, că textul de lege criticat
contravine prevederilor art. 16 alin. (1) și (2) din
Constituție, republicată. În acest sens arată că, îPrin
diferența cuantumului de sancțiune, articolul criticat a creat
fundamentul unei discriminări în fața legii între persoanele
fizice și persoanele juridice, care produc în vederea
comercializării, reproduc, distribuie, comercializează sau
închiriază programe pentru calculator pe teritoriul
României“.
Judecătoria Sectorului 6 București, apreciind ca
neîntemeiate argumentele autorului excepției, arată că
îegalitatea în drepturi a cetățenilor nu presupune
omogenitate, în situații diferite impunându-se luarea unor
măsuri diferite dacă acestea sunt întemeiate pe criterii
raționale și obiective“. Astfel, consideră că, în ipoteza
prevăzută de textul de lege criticat, aplicarea unui regim
sancționator agravat persoanelor juridice este justificată de
pericolul sporit al contravenției săvârșite de o persoană
juridică, deoarece presupune un număr mai mare de
persoane fizice implicate în activitatea ilicită. De asemenea,
apreciază că și situația financiară a contravenientului

trebuie privită ca un criteriu în stabilirea cuantumului
sancțiunii aplicabile acestuia, motivând că, în lipsa unei
asemenea corelări, îsancțiunea aplicată riscă să rămână
fără efect atunci când prin cuantumul său apare ca
nesemnificativă în raport cu activul patrimonial al
debitorului“. În acest sens, amintește că activul societăților
comerciale este mult superior activului patrimonial al unei
persoane fizice.
Potrivit prevederilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate.
Guvernul consideră că excepția de neconstituționalitate
nu este întemeiată. În acest sens, arată că prevederile
art. 16 din Constituție, republicată, care consacră egalitatea
în drepturi se referă la cetățeni, persoane fizice și sunt
aplicabile persoanelor colective față de care s-a promovat
un tratament juridic diferențiat, numai dacă acest regim
juridic diferit se răsfrânge asupra cetățenilor, implicând
inegalitatea lor în fața legii și a autorităților publice. De
asemenea, apreciază că dispozițiile art. 16 din Constituție,
republicată, trebuie interpretate în legătură cu prevederile
constituționale ale art. 4 în care sunt prevăzute criteriile
egalității în drepturi, și anume rasă, naționalitate, origine
etnică, religie, sex, opinie, apartenență politică, avere și
origine socială. Din această perspectivă, consideră că
dispoziția contestată nu creează nici privilegii, nici
discriminări, neîncălcând vreunul dintre criteriile egalității
mai sus amintite. În sprijinul acestor argumente, invocă
jurisprudența Curții Constituționale prin Decizia nr. 102/1995.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, ale art. 1 alin. (2), ale art. 2, 3, 10
și 29 din Legea nr. 47/1992, republicată, să soluționeze
excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 8 alin. (2) din Ordonanța Guvernului
nr. 124/2000 pentru completarea cadrului juridic privind
dreptul de autor și drepturile conexe, prin adoptarea de
măsuri pentru combaterea pirateriei în domeniile audio și
video, precum și a programelor pentru calculator, publicată
în Monitorul Oficial al României, Partea I, nr. 427 din
2 septembrie 2000 și aprobată prin Legea nr. 213/2002,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.039/10.XI.2004
publicată în Monitorul Oficial al României, Partea I, nr. 324
din 16 mai 2002.
Dispozițiile legale criticate au următoarea redactare:
— Art. 8 alin. (2): îContravențiile prevăzute la alin. (1) se
aplică și persoanelor juridice, iar limitele amenzilor se
majorează de 5 ori.“
În susținerea neconstituționalității acestor texte de lege,
autorul excepției invocă încălcarea următoarelor prevederi
din Constituție:
— Art. 16 alin. (1) și (2): î(1) Cetățenii sunt egali în fața
legii și a autorităților publice, fără privilegii și fără discriminări.
(2) Nimeni nu este mai presus de lege.“
Examinând excepția de neconstituționalitate, Curtea
constată că argumentele invocate de autorul acesteia
vizează existența unei pretinse discriminări între persoanele
fizice și persoanele juridice, discriminare generată de faptul
că dispozițiile legale criticate prevăd un cuantum majorat al
sancțiunilor aplicabile persoanelor juridice în raport cu cele
aplicabile persoanelor fizice.
Curtea apreciază că aceste argumente nu pot fi
reținute.
Astfel, după cum rezultă din însăși jurisprudența sa,
definirea domeniului de aplicare a unei legi și crearea unor
regimuri juridice speciale, în funcție de anumite situații
obiective avute în vedere, reprezintă atributul exclusiv al
legiuitorului, pe care Curtea nu îl poate controla. Așa fiind,
despre încălcarea principiului egalității nu se poate vorbi
decât atunci când se aplică un tratament diferențiat unor
cazuri egale, fără să existe o motivare obiectivă și
rezonabilă, or, Curtea observă că, în ipoteza prevăzută de
textul de lege criticat, persoanele juridice, ca subiecte
colective de drept, și persoanele fizice, ca subiecte

5

individuale de drept, se află evident într-o situație diferită.
Într-adevăr, scopul persoanei juridice, ca element constitutiv
al acesteia, prin care se desemnează obiectul de activitate,
trebuie să se subscrie legii și stabilește limitele capacității
de folosință a persoanei juridice, capacitate ce este
guvernată de principiul specialității. Prin urmare, acest
principiu este cel care circumscrie sfera drepturilor și
obligațiilor persoanei juridice, sferă ce este vădit diferită de
cea a persoanei fizice.
Pe de altă parte, pericolul social al faptelor ce contravin
legii săvârșite de persoana juridică este incontestabil mai
grav decât pericolul social al faptei contravenționale izolate a
unei persoane fizice, dat fiind că urmarea produsă sau care
ar putea să se producă se referă la consecințe ale căror
întindere și semnificație socială sunt incomparabil mai mari.
În fine, alături de aceste argumente Curtea reține și pe
acela invocat în Decizia nr. 25 din 23 februarie 1999,
publicată în Monitorul Oficial al României, Partea I, nr. 136
din 1 aprilie 1999, în care s-a statuat că dispozițiile art. 16
din Constituție, care se referă la egalitatea în drepturi,
trebuie corelate cu conținutul prevederilor constituționale ale
art. 4 alin. (2) care determină criteriile egalității între
cetățeni, și anume: rasa, naționalitatea, originea etnică,
religia, opinia, apartenența politică și averea sau originea
socială. Analizând dispoziția criticată sub acest aspect,
observă că aceasta nu încalcă vreunul dintre criteriile
egalității în drepturi mai sus amintite.
În concluzie, Curtea apreciază că diferența de tratament
instituită de textul de lege criticat este justificată și
reprezintă opțiunea legiuitorului în stabilirea cuantumului
sancțiunilor aplicabile, dând expresie, în același timp,
principiului constituțional al egalității în drepturi.

Pentru considerentele expuse, în temeiul art. 146 lit. d) și al art. 147 alin. (4) din Constituție, republicată, al
art. 1, 2, 3, al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 8 alin. (2) din Ordonanța Guvernului nr. 124/2000
pentru completarea cadrului juridic privind dreptul de autor și drepturile conexe, prin adoptarea de măsuri pentru
combaterea pirateriei în domeniile audio și video, precum și a programelor pentru calculator, excepție ridicată de
Societatea Comercială îProcony 97 Com“ — S.R.L. din București în Dosarul nr. 12.931/2003 al Judecătoriei Sectorului 6
București.
Definitivă și general obligatorie.
Pronunțată în ședința publică din data de 28 septembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.039/10.XI.2004

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea componentelor și a structurii Mecanismului de cooperare interinstituțională,
precum și a Planului de acțiune pentru o perioadă de 12 luni pentru implementarea
Strategiei naționale privind migrația
În temeiul art. 108 din Constituție, republicată, și având în vedere dispozițiile cap. 3 secțiunea 3.1 din anexa la
Hotărârea Guvernului nr. 616/2004 pentru aprobarea Strategiei naționale privind migrația,
Guvernul României adoptă prezenta hotărâre.
Articol unic. — Se aprobă componentele și structura
Mecanismului de cooperare interinstituțională, precum și
Planul de acțiune pentru o perioadă de 12 luni pentru

implementarea Strategiei naționale privind migrația,
prevăzute în anexele nr. 1 și 2 care fac parte integrantă
din prezenta hotărâre.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul administrației și internelor,
Nicolae Berechet,
secretar de stat
Ministrul muncii, solidarității sociale și familiei,
Dan Mircea Popescu
p. Ministrul afacerilor externe,
Bogdan Lucian Aurescu,
secretar de stat
Ministrul finanțelor publice,
Mihai Nicolae Tănăsescu
București, 14 octombrie 2004.
Nr. 1.708.
ANEXA Nr. 1

Componentele și structura Mecanismului de cooperare interinstituțională
Art. 1. — Ministerul Administrației și Internelor prin
Autoritatea pentru Străini și Oficiul Național pentru Refugiați
este autoritatea centrală responsabilă cu implementarea
politicilor cuprinse în Strategia națională privind migrația, pe
domeniile de competență specifice.
Art. 2. — (1) În scopul implementării Strategiei naționale
privind migrația se constituie Grupul de coordonare a
implementării strategiei, denumit în continuare Grup, cu rol
consultativ, alcătuit din reprezentanți cu funcții de decizie ai
tuturor instituțiilor cu atribuții în domeniul migrației, prezidat
de secretarul de stat, șeful Departamentului de Ordine și
Siguranță Publică din Ministerul Administrației și Internelor.

pe ministrul administrației și internelor în legătură cu
activitatea Grupului.
(3) Activitatea Grupului se desfășoară prin reuniuni
trimestriale și ori de câte ori este nevoie.
(4) Activitatea curentă a Grupului se asigură de
Secretariatul tehnic, alcătuit din 6 specialiști care reprezintă
în mod egal Autoritatea pentru Străini și Oficiul Național
pentru Refugiați.
(5) Membrii Secretariatului tehnic sunt numiți, după caz,
de conducerea Autorității pentru Străini și a Oficiului
Național pentru Refugiați, cu avizul președintelui Grupului.

Președintele Grupului este ajutat de doi vicepreședinți în

(6) Modalitatea concretă de desfășurare a activității

persoana șefilor Autorității pentru Străini și Oficiului Național

Secretariatului tehnic se stabilește prin decizie a

pentru Refugiați.

președintelui Grupului.

(2) Președintele are rolul de a convoca și a coordona
activitatea desfășurată de Grup și de a-l informa periodic

Art. 3. — (1) Grupul are următoarele atribuții și
competențe:

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.039/10.XI.2004
a) coordonează implementarea unitară, la nivel național,
a politicilor stabilite prin strategie;
b) stabilește modalitățile de cooperare interinstituțională
în vederea realizării obiectivelor strategiei;
c) urmărește adaptarea politicilor strategiei în funcție de
mutațiile în domeniu, survenite la nivel național, regional și
internațional;
d) urmărește dezvoltarea cadrului instituțional necesar
implementării politicilor în domeniu;
e) coordonează și monitorizează activitățile cuprinse în
planurile de acțiune specifice;
f) urmărește eliminarea suprapunerilor de competențe
între instituțiile componente ale Grupului, propunând în
acest sens măsurile ce se impun;
g) propune măsuri legislative, instituționale și operative
pe baza concluziilor desprinse din activitatea instituțiilor
componente;
h) constituie, când este necesar, subgrupuri de lucru, la
nivel de experți din cadrul instituțiilor componente ale
Grupului.
(2) Secretariatul tehnic are următoarele atribuții:
a) asigură legătura permanentă dintre instituțiile
reprezentate în Grup;
b) realizează și prezintă Grupului note de informare,
statistici, analize și prognoze întocmite pe baza datelor
obținute de la instituțiile componente ale Grupului, precum
și din alte surse;
c) organizează și participă la ședințele Grupului și
întocmește notele de ședință, asigurând transmiterea
acestora tuturor instituțiilor implicate;
d) asigură legătura dintre Grup și organizațiile
internaționale și neguvernamentale relevante în domeniul
migrației;
e) prezintă Grupului modificările legislative și
instituționale intervenite la nivelul Uniunii Europene în
domeniul migrației;
f) monitorizează și comunică Grupului modul de
realizare a sarcinilor și stadiul implementării activităților
specifice fiecărei instituții cu atribuții în materie, pe baza
informărilor periodice obligatorii ale acestora, stabilite de
către Grup;
g) ține evidența, întocmește, multiplică, manipulează și
păstrează documentele, precum și alte activități de sprijin
pentru derularea în bune condiții a activităților Grupului.
Art. 4. — (1) Instituțiile, autoritățile sau, după caz,
structurile cu atribuții în implementarea Strategiei naționale
privind migrația sunt:
a) din cadrul Ministerului Administrației și Internelor:
— Autoritatea pentru Străini;
— Oficiul Național pentru Refugiați;
— Inspectoratul General al Poliției de Frontieră;

7

— Inspectoratul General al Poliției Române;
— Direcția generală integrare europeană și relații
internaționale;
— Punctul Național Focal;
b) din cadrul Ministerului Afacerilor Externe:
— Direcția generală afaceri consulare;
c) din cadrul Ministerului Muncii, Solidarității Sociale și
Familiei:
— Oficiul pentru Migrația Forței de Muncă;
— Agenția Națională pentru Ocuparea Forței de Muncă;
— Autoritatea Națională pentru Protecția Copilului și
Adopție;
— Autoritatea Națională pentru Persoanele cu Handicap;
— Inspecția Muncii;
d) din cadrul Ministerului Educației și Cercetării:
— Direcția de învățământ preuniversitar;
— Direcția generală pentru integrare europeană și relații
internaționale;
e) din cadrul Ministerului Sănătății:
— Casa Națională de Asigurări de Sănătate;
f) agenții din subordinea Guvernului:
— Institutul Național de Statistică;
— Agenția Română pentru Investiții Străine.
(2) În vederea implementării obiectivelor Strategiei
naționale privind migrația, instituțiile, autoritățile și structurile
prevăzute la alin. (1) comunică Secretariatului tehnic, în
termen de 15 zile de la intrarea în vigoare a prezentei
hotărâri, persoana desemnată ca membru al Grupului,
precum și un înlocuitor al acesteia.
Art. 5. — Președintele Grupului poate solicita de la
instituțiile, autoritățile sau structurile prevăzute la art. 4
alin. (1), din oficiu sau la propunerea Secretariatului tehnic,
informări privind stadiul implementării planului de acțiune,
precum și propuneri privind adoptarea măsurilor ce se
impun.
Art. 6. — Anual, ministrul administrației și internelor
prezintă Guvernului raportul de activitate privind stadiul
implementării Strategiei naționale privind migrația și supune
aprobării planul de acțiune pentru următoarele 12 luni.
Art. 7. — (1) Pentru constituirea Secretariatului tehnic al
Grupului se suplimentează statul de organizare al Autorității
pentru Străini și al Oficiului Național pentru Refugiați cu
câte două funcții de ofițer de poliție și câte una de agent
de poliție, prin redistribuire, cu încadrarea în numărul de
posturi aprobat Ministerului Administrației și Internelor.
(2) Cheltuielile necesare bunei desfășurări a activității
Grupului pentru acest an se asigură din bugetul aprobat
Ministerului Administrației și Internelor prin Legea bugetului
de stat pe anul 2004 nr. 507/2003.

PDF compression, OCR, web-optimization with CVISION's PdfCompressor

8

*) Anexa nr. 2 este reprodusă în facsimil.

pentru implementarea Strategiei naționale privind migrația

PLAN DE ACȚIUNE

ANEXA Nr. 2*)

MONITORUL OFICIAL AL ROMÂNIEI, PARTEA I, Nr. 1.039/10.XI.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.039/10.XI.2004

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 1.039/10.XI.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.039/10.XI.2004

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 1.039/10.XI.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.039/10.XI.2004

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 1.039/10.XI.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.039/10.XI.2004

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 1.039/10.XI.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.039/10.XI.2004

17

PDF compression, OCR, web-optimization with CVISION's PdfCompressor

18

MONITORUL OFICIAL AL ROMÂNIEI, PARTEA I, Nr. 1.039/10.XI.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.039/10.XI.2004

19

PDF compression, OCR, web-optimization with CVISION's PdfCompressor

20

MONITORUL OFICIAL AL ROMÂNIEI, PARTEA I, Nr. 1.039/10.XI.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.039/10.XI.2004

21

PDF compression, OCR, web-optimization with CVISION's PdfCompressor

22

MONITORUL OFICIAL AL ROMÂNIEI, PARTEA I, Nr. 1.039/10.XI.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.039/10.XI.2004

23

PDF compression, OCR, web-optimization with CVISION's PdfCompressor

24

MONITORUL OFICIAL AL ROMÂNIEI, PARTEA I, Nr. 1.039/10.XI.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.039/10.XI.2004

25

PDF compression, OCR, web-optimization with CVISION's PdfCompressor

26

MONITORUL OFICIAL AL ROMÂNIEI, PARTEA I, Nr. 1.039/10.XI.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.039/10.XI.2004

27

PDF compression, OCR, web-optimization with CVISION's PdfCompressor

28

MONITORUL OFICIAL AL ROMÂNIEI, PARTEA I, Nr. 1.039/10.XI.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.039/10.XI.2004

29

PDF compression, OCR, web-optimization with CVISION's PdfCompressor

30

MONITORUL OFICIAL AL ROMÂNIEI, PARTEA I, Nr. 1.039/10.XI.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.039/10.XI.2004

31

PDF compression, OCR, web-optimization with CVISION's PdfCompressor

32

MONITORUL OFICIAL AL ROMÂNIEI, PARTEA I, Nr. 1.039/10.XI.2004
GUVERNUL ROMÂNIEI

HOTĂRÂRE
privind stabilirea cuantumului ajutorului anual pentru acoperirea unei părți din costul chiriei,
energiei electrice și energiei termice pentru nevoi casnice, cuvenit veteranilor de război,
văduvelor de război, precum și accidentaților de război în afara serviciului ordonat
În temeiul art. 108 din Constituția României, republicată, al art. 16 lit. g) și al art. 18 din Legea nr. 44/1994
privind veteranii de război, precum și unele drepturi ale invalizilor și văduvelor de război, republicată, cu completările
ulterioare,
Guvernul României adoptă prezenta hotărâre.
Art. 1. — Veteranii de război, văduvele de război,
precum și accidentații de război în afara serviciului
ordonat, care au suferit o infirmitate din cauza acțiunii
mijloacelor de luptă ale războiului, beneficiază în
anul 2004 de un ajutor anual în cuantum de
460.000 lei/persoană pentru acoperirea unei părți din

costul chiriei, energiei electrice și energiei termice pentru
nevoi casnice.
Art. 2. — Sumele pentru plata ajutorului prevăzut la
art. 1, inclusiv cheltuielile cu transmiterea acestora la
beneficiari, se suportă din bugetele Ministerului Muncii,
Solidarității Sociale și Familiei, Ministerului Apărării
Naționale și Ministerului Administrației și Internelor.

PRIM-MINISTRU

ADRIAN NĂSTASE
Contrasemnează:
p. Ministrul muncii, solidarității și familiei,
Valentin Mocanu,
secretar de stat
Ministrul finanțelor publice,
Mihai Nicolae Tănăsescu
București, 28 octombrie 2004.
Nr. 1.828.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.039/10.XI.2004 conține 32 de pagini.

Prețul de vânzare 37.000 lei

ISSN 1453—4495

PDF compression, OCR, web-optimization with CVISION's PdfCompressor

