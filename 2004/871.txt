Anul 172 (XVI) — Nr. 871

PARTEA

I

LEGI, DECRETE, HOTĂRÂRI ȘI ALTE ACTE

Vineri, 24 septembrie 2004

SUMAR

Nr.

Pagina

Nr.

LEGI ȘI DECRETE
367.

DECIZII ALE CURȚII CONSTITUȚIONALE

— Lege pentru ratificarea Scrisorii de înțelegere
dintre România și Banca Internațională pentru
Reconstrucție și Dezvoltare privind acordarea unui
avans, în valoare de 2 milioane dolari S.U.A.,
pentru pregătirea proiectului îEconomia bazată pe
cunoaștere“, care urmează să fie finanțat printr-un
împrumut în valoare de 80 milioane dolari S.U.A.,
semnată la București la 30 iunie 2004 .................

2

Scrisoare de înțelegere nr. P4090—RO ...........................

3–9

695.

— Decret privind promulgarea Legii pentru
ratificarea Scrisorii de înțelegere dintre România și
Banca Internațională pentru Reconstrucție și
Dezvoltare privind acordarea unui avans, în
valoare de 2 milioane dolari S.U.A., pentru
pregătirea proiectului îEconomia bazată pe
cunoaștere“, care urmează să fie finanțat printr-un
împrumut în valoare de 80 milioane dolari S.U.A.,
semnată la București la 30 iunie 2004 .................

Pagina

Decizia nr. 328 din 14 septembrie 2004 referitoare la
excepția de neconstituționalitate a dispozițiilor
art. 403 alin. 1 din Codul de procedură civilă .....

10

10–11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
477.

— Ordin al ministrului muncii, solidarității sociale
și familiei pentru aprobarea Normelor metodologice
privind recunoașterea și desemnarea laboratoarelor
de încercări, precum și a organismelor de
certificare și de inspecție care realizează evaluarea
conformității echipamentelor și sistemelor
protectoare destinate utilizării în atmosfere potențial
explozive ...................................................................

12–16

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 871/24.IX.2004

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Scrisorii de înțelegere dintre România și Banca Internațională
pentru Reconstrucție și Dezvoltare privind acordarea unui avans, în valoare de 2 milioane
dolari S.U.A., pentru pregătirea proiectului îEconomia bazată pe cunoaștere“,
care urmează să fie finanțat printr-un împrumut în valoare de 80 milioane dolari S.U.A.,
semnată la București la 30 iunie 2004
Parlamentul României adoptă prezenta lege.
Art. 1. — Se ratifică Scrisoarea de înțelegere dintre
România și Banca Internațională pentru Reconstrucție și
Dezvoltare privind acordarea unui avans, în valoare de
2 milioane dolari S.U.A., pentru pregătirea proiectului
îEconomia bazată pe cunoaștere“, care urmează să fie
finanțat printr-un împrumut în valoare de 80 milioane dolari
S.U.A., semnată la București la 30 iunie 2004.
Art. 2. — Avansul va fi utilizat pentru pregătirea proiectului
îEconomia bazată pe cunoaștere“, respectiv pentru
stabilirea managementului financiar, acoperirea costurilor
inițiale de înființare și funcționare a unității de management
al proiectului (UMP), incluzând echipament, dotări de birou,
vehicule, pregătire, consultanță, salarii, costuri de auditare
și alte costuri necesare, precum și pentru realizarea unui
proiect-pilot de rețele electronice ale comunităților locale.
Art. 3. — Prevederile scrisorii de înțelegere vor fi
aplicate de către UMP constituită în cadrul Ministerului
Comunicațiilor și Tehnologiei Informației sub directa
responsabilitate și coordonare a ministrului comunicațiilor și
tehnologiei informației.
Art. 4. — Ministerul Finanțelor Publice va încheia cu
Ministerul Comunicațiilor și Tehnologiei Informației o
convenție prin care va delega acestuia din urmă întreaga
autoritate și responsabilitate în aplicarea prevederilor
scrisorii de înțelegere și în realizarea activităților de
pregătire a proiectului convenit cu Banca Internațională
pentru Reconstrucție și Dezvoltare, prin UMP constituită
conform prevederilor art. 3.
Art. 5. — Contribuția României la realizarea proiectului,
inclusiv impozitele și taxele plătibile pe teritoriul României,

se asigură de la bugetul de stat prin bugetul Ministerului
Comunicațiilor și Tehnologiei Informației, din sumele
prevăzute anual cu această destinație.
Art. 6. — Rambursarea avansului, plata dobânzii, a
comisionului de serviciu și a altor cheltuieli interne și
externe aferente se asigură de la bugetul de stat prin
bugetul Ministerului Comunicațiilor și Tehnologiei Informației,
din sumele prevăzute anual cu această destinație.
Art. 7. — Pentru scopurile în care va fi utilizat avansul
pentru pregătirea proiectului îEconomia bazată pe
cunoaștere“, Ministerul Comunicațiilor și Tehnologiei
Informației, prin UMP, poate efectua plăți în valută către
rezidenți, contractori/subcontractori români în cadrul
contractelor adjudecate pentru executarea de lucrări,
furnizarea de bunuri și servicii, din sumele și în limita
avansului

acordat

de

Banca

Internațională

pentru

Reconstrucție și Dezvoltare.
Art. 8. — (1) Se autorizează Guvernul României, prin
Ministerul Finanțelor Publice, ca, de comun acord cu Banca
Internațională pentru Reconstrucție și Dezvoltare, să
introducă pe parcursul utilizării avansului amendamente la
conținutul scrisorii de înțelegere, care nu sunt de natură să
sporească obligațiile financiare ale României față de Banca
Internațională pentru Reconstrucție și Dezvoltare, convenite
inițial între părți.
(2) Amendamentele la scrisoarea de înțelegere,
convenite cu Banca Internațională pentru Reconstrucție și
Dezvoltare conform alin. (1), se aprobă prin hotărâre a
Guvernului.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 15 septembrie 2004.
Nr. 367.

PDF compression, OCR, web-optimization with CVISION's PdfCompressor

3

MONITORUL OFICIAL AL ROMÂNIEI, PARTEA I, Nr. 871/24.IX.2004
BANCA MONDIALĂ
BANCA INTERNAȚIONALĂ PENTRU RECONSTRUCȚIE ȘI DEZVOLTARE

Asociația pentru Dezvoltare Internațională

1818 H Street N.W.
Washington, D.C. 20433
S.U.A.

(202) 477—1234
Adresa: INTBAFRAD
Adresa: INDEVAS
22 iunie 2004

Excelenței sale
Mihai Nicolae Tănăsescu
Ministrul finanțelor publice
București, România
S C R I S O A R E D E Î N Ț E L E G E R E N r . P 4 0 9 0—R O *)
Ref.: Avansul pentru pregătirea unui posibil împrumut specific de investiții pentru proiectul
îEconomia bazată pe cunoaștere“
Stimate domn,
Vă scriu în numele Băncii Internaționale pentru Reconstrucție și Dezvoltare (BIRD) pentru a arăta acceptul BIRD
de a acorda României (Primitorul) un avans cu o valoare care nu depășește 2.000.000 dolari S.U.A. (avansul). Scopul
acestui avans este finanțarea anumitor cheltuieli necesare pentru pregătirea unui proiect care este conceput pentru a
sprijini România în accelerarea participării comunităților dezavantajate la dezvoltarea societății și a economiei bazate pe
cunoaștere (Proiectul), pentru realizarea căruia Primitorul a solicitat BIRD asistență financiară.
Avansul este acordat pentru scopurile și conform termenilor și condițiilor stipulate în anexele nr. I—V la prezenta
scrisoare, iar Primitorul, prin prezenta, declară, prin confirmarea acestei înțelegeri, că este autorizat să contracteze, să
utilizeze și să ramburseze avansul în scopul și cu respectarea termenilor și condițiilor menționate.
Suma utilizată din avans va fi purtătoare de dobândă, după cum se precizează în paragraful 5 din anexa nr. IV
la prezenta scrisoare de înțelegere îPrevederi financiare aplicabile avansului pentru pregătirea Proiectului“.
Acordarea avansului nu constituie și nu presupune un angajament din partea BIRD de a sprijini finanțarea
Proiectului pentru pregătirea căruia este acordat avansul.
Vă rugăm să ne confirmați acordul dumneavoastră privind cele de mai sus, în numele României, prin semnarea,
datarea și retransmiterea către noi a unui exemplar din această scrisoare. Acest acord va deveni efectiv la data
contrasemnării.
Cu stimă,
Anand K. Seth,
director
Unitatea de țară pentru Europa Centrală și de Sud
Regiunea Europa și Asia Centrală
DE ACORD:

Mihai Nicolae Tănăsescu,
ministrul finanțelor publice
Data: 30 iunie 2004
ANEXA Nr. I
la scrisoarea de înțelegere

SCOPURILE, TERMENII ȘI CONDIȚIILE AVANSULUI

1. Activitățile necesare pentru finalizarea pregătirii Proiectului pentru care avansul este acordat sunt următoarele:
achiziționarea de bunuri și echipamente, de software, servicii de consultanță și lucrări pentru:
i(i) înființarea unei unități de management al proiectului (UMP);
(ii) realizarea unui proiect-pilot de rețele electronice ale comunităților locale (RECL).
2. Cheltuielile care vor fi finanțate din avans sunt următoarele:
Nr.

Categoria

(1) Bunuri
(2) Servicii de consultanță
(3) Perfecționarea personalului UMP
(4) Costuri operaționale suplimentare
pentru UMP și RECL
(5) Lucrări (lucrări civile pentru RECL)
TOTAL:

Suma din avans
(dolari S.U.A.)

Procentul de cheltuieli
care vor fi finanțate

1.050.000
420.000
30.000
400.000

100% din cheltuieli externe, 100% din cheltuieli locale
(costuri ex factory) și 84% din cheltuieli locale pentru
alte articole procurate local
85% din cheltuieli externe, 75% din cheltuieli locale
100%
75%

100.000

80%

2.000.000

*) Traducere.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 871/24.IX.2004

În scopul prezentei anexe, costuri operaționale suplimentare înseamnă costurile rezonabile și necesare acoperirii
cheltuielilor administrative, de funcționare, de încadrare cu personal și de întreținere, legate de UMP (care includ
închirierea spațiilor pentru birouri și cheltuielile de deplasare) și de RECL în cadrul bugetului agreat cu BIRD.
3. Primitorul, prin Ministerul Comunicațiilor și Tehnologiei Informației (MCTI): va realiza activitățile de pregătire a
Proiectului precizate mai sus, cu diligența și eficiența corespunzătoare; va asigura cu promptitudine fondurile, facilitățile,
serviciile și alte resurse necesare acestui scop; va transmite BIRD toate informațiile referitoare la aceste activități și la
utilizarea sumelor avansului, după cum BIRD le va cere în mod rezonabil; și periodic se va consulta cu reprezentanții
BIRD asupra stadiului și rezultatelor acestor activități.
4. Pentru facilitarea îndeplinirii activităților Proiectului, Primitorul, prin MCTI, poate deschide un cont (contul
special) denominat în dolari S.U.A. la o bancă comercială, conform termenilor și condițiilor precizate în anexa nr. II la
scrisoarea de înțelegere. Banca depozitară a contului special va confirma într-o formă acceptabilă BIRD că fondurile din
contul special vor fi evidențiate distinct ca un depozit special pentru scopurile specifice pentru care avansul a fost
acordat și că fondurile nu vor face obiectul compensării, confiscării sau sechestrării.
5. Consultanții acceptați de BIRD vor fi angajați de către Primitor, prin MCTI, în termenii și condițiile agreate de
BIRD, pentru a lucra în UMP, pentru conceperea unui sistem de management financiar al UMP și pentru întocmirea unui
plan de identificare și specificații tehnice pentru componenta RECL. În afara cazurilor în care BIRD decide altfel,
selectarea consultanților se va face în conformitate cu prevederile anexei nr. III la scrisoarea de înțelegere, după cum
aceste prevederi pot fi detaliate în Planul de achiziții prevăzut în anexa nr. V la scrisoarea de înțelegere. Nici o înlocuire
a acestor consultanți și nici o modificare a termenilor și condițiilor în care aceștia au fost angajați nu vor fi efectuate fără
acceptul prealabil al BIRD. Cu excepția cazurilor în care BIRD nu va conveni altfel, bunurile și lucrările vor fi
achiziționate în conformitate cu prevederile anexei nr. III la scrisoarea de înțelegere, după cum aceste prevederi pot fi
detaliate ulterior în Planul de achiziții prevăzut în anexa nr. V la scrisoarea de înțelegere.
6. Tragerea, utilizarea și rambursarea avansului vor fi efectuate în conformitate cu îPrevederile financiare
aplicabile avansului pentru pregătirea Proiectului“ (Prevederi financiare), precizate în anexa nr. IV la scrisoarea de
înțelegere.
7. Avansul va fi purtător de dobândă, așa cum este precizat în paragraful 5 din Prevederile financiare.
8. Data de 30 iunie 2005 este, prin prezenta, specificată pentru scopurile paragrafului 6 din Prevederile
financiare. Nici o tragere din avans nu va fi efectuată după această dată și orice sumă a avansului rămasă netrasă va
fi anulată dacă BIRD nu va stabili o dată ulterioară pentru scopurile paragrafului 6.
9. Cererile de tragere din avans vor fi semnate în numele Primitorului de către Excelența sa domnul Mihai
Nicolae Tănăsescu, ministrul finanțelor publice, sau de orice altă persoană care este desemnată în scris de către domnul
ministru Mihai Nicolae Tănăsescu. Specimenele de semnături autorizate ale persoanelor desemnate vor fi transmise
împreună cu prima cerere de tragere.
ANEXA Nr. II
la scrisoarea de înțelegere

CONT SPECIAL DE DEPOZIT

1. Pentru scopurile prezentei anexe:
a) termenul categorii înseamnă categoriile de articole care vor fi finanțate din sumele avansului după cum este
specificat în paragraful 2 din anexa nr. I la scrisoarea de înțelegere;
b) expresia cheltuieli eligibile înseamnă cheltuielile privind costurile rezonabile ale bunurilor și serviciilor necesare
activităților de pregătire a Proiectului, care vor fi finanțate din sumele avansului; și
c) expresia alocație autorizată înseamnă o sumă echivalentă cu 200.000 dolari S.U.A. care va fi trasă din avans
și depusă în contul special de depozit (contul special) conform paragrafului 3 a) din prezenta anexă.
2. Plățile din contul special vor fi efectuate exclusiv pentru cheltuieli eligibile, în conformitate cu prevederile
prezentei anexe.
3. După ce BIRD a primit dovezi satisfăcătoare privind deschiderea corespunzătoare a contului special, tragerile
alocației autorizate și tragerile ulterioare pentru realimentarea contului special vor fi făcute după cum urmează:
a) Pentru tragerile alocației autorizate Primitorul va transmite BIRD o cerere sau cereri de depunere sau de
depuneri care să nu depășească suma totală a alocației autorizate. Pe baza unei astfel de cereri sau a unor astfel de
cereri, BIRD, în numele Primitorului, va depune în contul special suma din avans care a fost solicitată de Primitor.
b) Pentru realimentarea contului special Primitorul va transmite BIRD cereri de depunere în contul special la
intervalele pe care BIRD le va specifica.
c) Anterior sau în momentul fiecărei astfel de solicitări, Primitorul va transmite BIRD documente și alte dovezi
necesare, conform paragrafului 4 din prezenta anexă, pentru plata sau plățile pentru care realimentarea este solicitată. Pe
baza fiecăreia dintre aceste cereri, BIRD, în numele Primitorului, va depune în contul special din sumele avansului acea
sumă pe care Primitorul a solicitat-o și a probat-o prin respectivele documente și alte dovezi că a fost utilizată din contul
special pentru cheltuieli eligibile.
4. Pentru fiecare plată efectuată de Primitor, prin MCTI, din contul special, Primitorul, prin MCTI, va furniza BIRD
(în momentul în care BIRD va solicita acest lucru în mod rezonabil) acele documente sau alte dovezi care să probeze
că plățile au fost efectuate exclusiv pentru cheltuieli eligibile.
5. Fără a contraveni prevederilor paragrafului 3 din prezenta anexă, nu i se va cere BIRD să efectueze noi
depuneri în contul special:
a) oricând BIRD stabilește că toate tragerile viitoare din avans ar trebui să fie efectuate direct de Primitor; sau
b) de îndată ce suma totală trasă din avans este egală cu echivalentul dublului alocației autorizate.
După aceea, tragerea sumelor avansului rămase netrase va urma acele proceduri pe care Banca le va specifica
prin notificarea Primitorului. Astfel de trageri ulterioare vor fi efectuate numai după și în măsura în care BIRD va avea
convingerea că toate acele sume rămase în depozit în contul special la data acestei notificări vor fi utilizate pentru
efectuarea plăților pentru cheltuieli eligibile.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 871/24.IX.2004

5

6. a) Dacă BIRD stabilește în orice moment că orice plată din contul special:
(i) a fost efectuată pentru o cheltuială sau într-o sumă neeligibilă, conform paragrafului 2 din prezenta anexă; sau
(ii) nu a fost justificată prin documente transmise BIRD, Primitorul, imediat după notificarea BIRD:
1. va transmite acele dovezi suplimentare pe care BIRD le poate solicita; sau
2. va depune în contul special (sau, dacă BIRD va solicita, va returna BIRD) o sumă egală cu valoarea plății
sau a acelei porțiuni a acesteia neeligibilă sau nejustificată.
Dacă BIRD nu va conveni altfel, BIRD nu va efectua nici un depozit ulterior în contul special până când
Primitorul nu transmite acele dovezi sau nu efectuează acele depuneri ori nu returnează acele sume, după caz.
b) Dacă BIRD stabilește în orice moment că orice sumă rămasă în contul special nu va fi necesară pentru
acoperirea unor plăți viitoare pentru cheltuieli eligibile, Primitorul, imediat după primirea notificării BIRD, va returna BIRD
acea sumă neutilizată.
c) După notificarea BIRD, Primitorul poate returna BIRD toate sau o parte din fondurile depozitate în contul
special.
d) La returnarea fondurilor către BIRD, efectuată conform paragrafelor 6 a), b) și c) din prezenta anexă, acestea
vor fi adăugate sumelor netrase din avans.
ANEXA Nr. III
la scrisoarea de înțelegere

ACHIZIȚII
SECȚIUNEA I
Servicii de consultanță

Partea A: Generalități
1. Serviciile de consultanță vor fi achiziționate în conformitate cu prevederile părții introductive și ale secțiunii IV
din îGhidul: Selecția și angajarea consultanților de către împrumutații Băncii Mondiale“, publicat de Banca Mondială în
mai 2004 (Ghidul pentru servicii de consultanță), ale paragrafului 1 din anexa 1 la acesta, anexa 2 la acesta și cu
următoarele prevederi ale acestei secțiuni I.
Partea B: Selecția bazată pe calitate și cost
1. Cu excepția cazului în care partea C a acestei secțiuni nu prevede altfel, serviciile de consultanță vor fi
achiziționate în cadrul contractelor adjudecate în conformitate cu prevederile secțiunii II ale Ghidului pentru servicii de
consultanță, ale paragrafului 3 din anexa 1 la acesta, ale anexei 2 la acesta și cu prevederile paragrafului
3.15—3.20 din acesta, aplicabile selecției consultanților pe baza calității și costului.
2. Următoarele prevederi se vor aplica serviciilor de consultanță care vor fi achiziționate în cadrul contractelor
adjudecate în conformitate cu prevederile paragrafului precedent. Lista scurtă a consultanților pentru serviciile estimate să
coste mai puțin decât echivalentul a 200.000 dolari S.U.A. per contract poate cuprinde în totalitate consultanți locali, în
conformitate cu prevederile paragrafelor 2.6 și 2.7 din Ghidul pentru servicii de consultanță.
Partea C: Alte proceduri pentru selecția consultanților
1. Selecția bazată pe costul cel mai mic
Serviciile pentru sistemul de management financiar și de audit pot fi achiziționate în baza contractelor adjudecate
în conformitate cu prevederile paragrafelor 3.1 și 3.6 din Ghidul pentru servicii de consultanță.
2. Selecția bazată pe calificarea consultanților
Serviciile pentru identificarea, pregătirea documentelor de licitații și perfecționarea personalului pentru RECL,
estimate să coste mai puțin decât echivalentul a 100.000 dolari S.U.A. per contract, pot fi achiziționate în baza
contractelor adjudecate în conformitate cu prevederile paragrafelor 3.1 și 3.7 din Ghidul pentru servicii de consultanță.
3. Consultanți individuali
Serviciile consultanților individuali pentru sarcinile care îndeplinesc cerințele stabilite în paragraful 5.1 din Ghidul
pentru servicii de consultanță vor fi achiziționate în cadrul contractelor adjudecate consultanților individuali în conformitate
cu prevederile paragrafelor 5.1—5.3 din Ghidul pentru servicii de consultanță.
Partea D: Revizuirea selecției consultanților de către Bancă
1. Planificarea selecției
Anterior emiterii cererii de propuneri adresate consultanților, planul propus pentru selecția consultanților pentru
realizarea activităților va fi transmis Băncii pentru analiză și aprobare, în conformitate cu prevederile paragrafului 1 din
anexa 1 la Ghidul pentru servicii de consultanță. Selecția tuturor serviciilor de consultanță se va realiza în conformitate
cu acest plan de selecție, care va fi fost aprobat de Bancă, și cu prevederile paragrafului 1 sus-menționat.
2. Analiza prealabilă
a) Referitor la fiecare contract pentru angajarea firmelor de consultanță, al cărui cost estimat este echivalentul a
100.000 dolari S.U.A. sau mai mult, se vor aplica procedurile stabilite în paragrafele 2, 3 și 4 din anexa 1 la Ghidul
pentru servicii de consultanță.
b) Referitor la fiecare contract pentru angajarea consultanților individuali, al cărui cost estimat este echivalentul a
50.000 dolari S.U.A. sau mai mult, calificarea, experiența, termenii de referință și termenii de angajare ai consultanților se
vor transmite Băncii spre analiză prealabilă și aprobare. Contractul va fi adjudecat numai după ce a fost acordată
această aprobare. Acestor contracte li se vor aplica prevederile paragrafului 3 din anexa 1 la Ghidul pentru servicii de
consultanță.
3. Revizuirea ulterioară
În ceea ce privește fiecare contract care nu este guvernat de paragraful 2 din această parte, se vor aplica
procedurile stipulate în paragraful 5 din anexa 1 la Ghidul pentru servicii de consultanță.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 871/24.IX.2004
SECȚIUNEA II
Achiziția bunurilor și lucrărilor de mică amploare

Bunurile și lucrările de mică amploare vor fi achiziționate în conformitate cu prevederile secțiunilor I și II ale
îGhidului: Achizițiile în cadrul împrumuturilor BIRD și credite AID“, publicat de Bancă în mai 2004 (Ghidul achizițiilor), și
cu următoarele prevederi adiționale:
a) Bunurile vor fi achiziționate prin contracte adjudecate pe baza procedurilor de cumpărare, în conformitate cu
prevederile paragrafului 3.5 din Ghidul achizițiilor.
b) Lucrările vor fi achiziționate în cadrul unor contracte cu sumă globală și prețuri fixe, adjudecate pe baza
cotațiilor obținute de la 3 contractori interni calificați, ca răspuns la o invitație scrisă. Invitația va conține o descriere
detaliată a lucrărilor, incluzând specificațiile de bază, data de finalizare solicitată și o formă-cadru a contractului
acceptabilă Băncii, precum și schițe relevante, după caz. Adjudecarea se va efectua în favoarea contractorului care oferă
prețul cel mai mic pentru lucrările solicitate și care are experiența și resursele necesare pentru a finaliza cu succes
contractul.
c) Procedurile de revizuire prevăzute în paragraful 5 din anexa 1 la Ghidul achizițiilor se vor aplica unor astfel de
contracte, cu precizarea că termenul propuneri din acest paragraf 5 va avea înțelesul de cotații.
ANEXA Nr. IV
la scrisoarea de înțelegere

PREVEDERI FINANCIARE APLICABILE AVANSULUI PENTRU PREGĂTIREA PROIECTULUI

1. În prezenta anexă, termenul Banca Mondială înseamnă Banca Internațională pentru Reconstrucție și Dezvoltare
(BIRD).
2. Banca Mondială va pune la dispoziția Primitorului fonduri care să acopere cheltuielile specificate în scrisoarea
de înțelegere. Primitorul va transmite o cerere scrisă pentru tragerea sumelor, în forma specificată de Banca Mondială.
Cererea: a) este semnată de către un reprezentant autorizat al Primitorului; și b) este însoțită de documente doveditoare
privind cheltuielile efectuate sau, în eventualitatea în care Banca Mondială va fi de acord, care urmează a fi efectuate.
3. Avansul va fi disponibilizat în dolari S.U.A.; totuși Primitorul poate solicita orice altă valută necesară pentru
acoperirea unei cheltuieli care urmează să fie finanțată din avans. În acest caz Banca Mondială va cumpăra acea valută
cu dolari S.U.A.
4. Tragerile se vor face numai pentru cheltuielile efectuate pentru serviciile furnizate din sau bunuri produse în țări
eligibile, în conformitate cu îGhidul: Achizițiile în cadrul împrumuturilor BIRD și credite AID“ (Washington, D.C., mai 2004).
5. Așa cum este specificat de către Banca Mondială în scrisoarea de înțelegere pentru avans, pentru sumele din
avans trase și nerambursate se datorează dobânda la o rată calculată și plătită după cum urmează:
(i) Împrumutatul va plăti dobânda la suma din avans trasă și nerambursată la un moment dat, pentru fiecare
perioadă de dobândă, la o rată variabilă egală cu suma dintre: (i) LIBOR; plus (ii) marja fixă (rată variabilă).
(ii) Pentru scopurile prezentei anexe:
A. Perioada de dobândă reprezintă perioada inițială începând din momentul și incluzând data contrasemnării
scrisorii de înțelegere de către Primitor, dar excluzând prima dată de plată a dobânzii care survine imediat după data
semnării, și, după această perioadă inițială, fiecare perioadă calculată din momentul și incluzând o dată de plată a
dobânzii, dar excluzând următoarea dată de plată a dobânzii.
B. Data de plată a dobânzii înseamnă 15 iunie și 15 decembrie, care din acestea cade la sau după data
contrasemnării scrisorii de înțelegere de către Primitor, la care dobânda este plătibilă.
C. Marja fixă a Băncii înseamnă marja fixă a Băncii pentru dolari S.U.A., valabilă la ora 12,01 a.m., ora oficială
din Washington, D.C., cu o zi calendaristică anterioară datei de contrasemnare a scrisorii de înțelegere de către Primitor.
D. LIBOR semnifică, pentru orice perioadă de dobândă, rata oferită pe piața interbancară din Londra pentru
depozitele la 6 luni în dolari S.U.A., exprimată ca procent pe an, care apare pe pagina Telerate la ora 11,00 a.m., ora
Londrei, la data de restabilire LIBOR pentru perioada de dobândă respectivă. Dacă o astfel de rată nu apare pe pagina
Telerate, Banca va solicita biroului principal din Londra al celor mai importante patru bănci să furnizeze o cotație a ratei
la depozitele la 6 luni în dolari S.U.A., oferită către băncile principale pe piața interbancară din Londra, la aproximativ ora
11,00 a.m., ora Londrei, la data de restabilire LIBOR pentru perioada de dobândă menționată. Dacă cel puțin două astfel
de cotații sunt furnizate, rata respectivă pentru perioada de dobândă menționată va avea înțelesul aritmetic al cotației
(după cum a fost stabilită de Bancă). Dacă sunt furnizate mai puțin de două cotații față de cele solicitate, rata pentru
respectiva perioadă de dobândă va avea înțelesul aritmetic (după cum a fost stabilit de Bancă) al ratelor cotate de patru
bănci importante selectate de Bancă în New York, NY, la aproximativ ora 11,00 a.m., ora New York-ului, la data de
restabilire LIBOR pentru perioada de dobândă menționată pentru împrumuturi în dolari S.U.A. către băncile principale pe
o perioadă de 6 luni. Dacă mai puțin de două dintre băncile selectate cotează astfel de rate, LIBOR, pentru perioada de
dobândă respectivă, va fi egală cu LIBOR valabilă pentru perioada de dobândă imediat anterioară perioadei de dobândă
menționate.
E. Data de restabilire LIBOR înseamnă data care cade cu două zile lucrătoare bancare la Londra anterior primei
zile a perioadei de dobândă respective.
F. Zi lucrătoare bancară la Londra este orice zi în care băncile comerciale sunt deschise pentru tranzacții generale
(incluzând operațiuni în valută și depozite în valută) la Londra.
G. Pagina Telerate este pagina 3750 din cadrul Serviciului Telerate Dow Jones, care afișează LIBOR pentru
depozite în dolari S.U.A. (sau oricare altă pagină care poate înlocui o astfel de pagină pentru un astfel de serviciu sau
oricare alt serviciu, care poate fi selectată de Bancă ca furnizor de informații, cu scopul de a afișa ratele sau prețurile
comparabile cu LIBOR).

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 871/24.IX.2004

7

6. Suma trasă din avans împreună cu comisionul de serviciu acumulat la aceasta vor fi plătite de către Primitor
Băncii Mondiale după cum urmează:
a) Dacă, la data sau înaintea datei convenite în acest scop de către Primitor și Banca Mondială în scrisoarea de
înțelegere pentru avans, un împrumut va fi fost acordat de BIRD sau un credit pentru dezvoltare va fi fost acordat de
Asociație, în scopul de a contribui la finanțarea proiectului pentru pregătirea căruia a fost acordat avansul, atunci întreaga
sumă a avansului trasă și nerambursată va fi plătită Băncii Mondiale. Această plată va include comisionul de serviciu
acumulat la avans până la data rambursării. Rambursarea va fi efectuată prin tragerea sumei din acel împrumut sau din
acel credit pentru dezvoltare, în conformitate cu prevederile acordului prin care s-a prevăzut aceasta, imediat ce acest
acord va intra în vigoare.
b) Dacă până la data menționată în paragraful a) de mai sus nu va fi acordat un astfel de împrumut ori un
astfel de credit de dezvoltare sau dacă până la o astfel de dată sau oricând după această dată acordul privind un
astfel de împrumut sau credit de dezvoltare va fi fost terminat fără să fi intrat în vigoare, atunci:
i(i) dacă suma trasă din avans nu depășește 50.000 dolari S.U.A., această sumă va fi rambursată de Primitor
Băncii Mondiale împreună cu comisionul de serviciu acumulat la aceasta până la data rambursării, la acea
dată pe care Banca Mondială o va specifica în notificarea către Primitor; această dată nu va fi în nici un
caz stabilită mai devreme de 60 de zile de la data transmiterii unei astfel de notificări; și
(ii) dacă suma trasă din avans va depăși 50.000 dolari S.U.A., suma totală va fi plătită de Primitor către
Banca Mondială în zece rate semianuale, aproximativ egale, împreună cu comisioanele de serviciu
acumulate pentru suma totală nerambursată, periodic și în sumele și la datele specificate de Banca
Mondială, printr-o notificare adresată Primitorului; în nici un caz data primei rate nu va fi stabilită mai
devreme de 60 de zile de la data transmiterii unei astfel de notificări.
7. Toate plățile către Banca Mondială vor fi efectuate în dolari S.U.A., în locurile și în conturile pe care Banca
Mondială le va specifica.
8. Banca Mondială, prin notificarea Primitorului, poate suspenda în orice moment tragerile ulterioare din avans, în
cazul în care se va produce unul dintre următoarele evenimente de suspendare:
a) fondurile trase nu au fost utilizate pentru scopurile convenite între Primitor și Banca Mondială;
b) activitățile de pregătire nu sunt efectuate în conformitate cu standardele sau metodele convenite între Primitor
și Banca Mondială;
c) a fost suspendat dreptul Primitorului sau al oricărei entități căreia Banca Mondială i-a acordat un împrumut cu
garanția Primitorului de a efectua trageri din orice acord de împrumut cu Banca Mondială sau orice acord de credit de
dezvoltare cu Asociația;
d) dacă Banca Mondială a decis, în orice moment după consultări cu Primitorul, să își retragă sprijinul pentru
Proiect; sau
e) dacă Primitorul și-a retras solicitarea adresată Băncii Mondiale pentru sprijin financiar în legătură cu Proiectul.
9. Conturile și auditul
a) Primitorul va menține sau va determina să fie menținut un sistem de management financiar, incluzând
înregistrări și conturi, și va pregăti declarațiile financiare într-un format acceptabil Băncii Mondiale, care să reflecte
adecvat operațiunile, resursele și cheltuielile aferente activităților, în conformitate cu practicile contabile internaționale.
b) Primitorul:
(i) va ține înregistrările, conturile și situațiile financiare menționate în paragraful a) de mai sus și înregistrările și
conturile pentru contul special pentru fiecare an fiscal auditat, în concordanță cu standardele de audit
acceptabile Băncii Mondiale, aplicate în mod consecvent de auditori independenți acceptabili Băncii Mondiale;
(ii) va transmite Băncii Mondiale, imediat ce este disponibil, dar în nici un caz nu mai târziu de 6 luni de la
sfârșitul fiecărui an: (A) copii certificate ale situațiilor financiare menționate în paragraful a) al acestei secțiuni,
pentru fiecare an auditat, și (B) un punct de vedere privind aceste situații, înregistrări și conturi și raportul de
audit realizat de către auditorii menționați în acel scop și cu acele detalii pe care Banca Mondială le va fi
solicitat în mod rezonabil; și
(iii) va furniza Băncii Mondiale orice alte informații referitoare la respectivele înregistrări și conturi și la auditarea
acestora, precum și la auditorii menționați, după cum Banca Mondială va solicita în mod rezonabil aceste
informații periodic.
c) Pentru toate cheltuielile pentru care s-au făcut trageri din avans pe baza declarației de cheltuieli, Primitorul:
(i) va ține sau va determina să fie ținute, în conformitate cu paragraful a) de mai sus, înregistrări și conturi care
să reflecte astfel de cheltuieli;
(ii) va păstra, cel puțin un an după ce Banca Mondială a primit raportul de audit pentru anul fiscal în care
ultima tragere din sumele avansului a fost făcută, toate înregistrările (contracte, comenzi, facturi, note de
plată, chitanțe și alte documente) care evidențiază astfel de cheltuieli;
(iii) va permite reprezentanților Băncii Mondiale să examineze aceste înregistrări; și
(iv) se va asigura că aceste înregistrări și conturi sunt incluse în auditul anual menționat în paragraful b) de mai
sus și că raportul acestui audit conține opinia separată a auditorilor menționați asupra faptului că declarațiile
de cheltuieli transmise în timpul anului fiscal, împreună cu procedurile și controalele interne implicate în
pregătirea lor, pot fi luate în considerare pentru a justifica tragerile respective.
10. În orice moment după ce tragerile din avans au fost suspendate conform acestor prevederi, Banca Mondială
poate, prin notificarea Primitorului, să anuleze orice sumă din avans rămasă netrasă.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 871/24.IX.2004

*) Anexa nr. V este reprodusă în facsimil.

PLAN DE ACHIZIȚII

la scrisoarea de înțelegere

ANEXA Nr. V*)

8

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 871/24.IX.2004

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 871/24.IX.2004
PREȘEDINTELE ROMÂNIEI

DECRET
privind promulgarea Legii pentru ratificarea Scrisorii de înțelegere dintre România
și Banca Internațională pentru Reconstrucție și Dezvoltare privind acordarea unui avans,
în valoare de 2 milioane dolari S.U.A., pentru pregătirea proiectului îEconomia bazată
pe cunoaștere“, care urmează să fie finanțat printr-un împrumut în valoare
de 80 milioane dolari S.U.A., semnată la București la 30 iunie 2004
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea pentru ratificarea
Scrisorii de înțelegere dintre România și Banca
Internațională pentru Reconstrucție și Dezvoltare privind
acordarea unui avans, în valoare de 2 milioane dolari
S.U.A., pentru pregătirea proiectului îEconomia bazată pe

cunoaștere“, care urmează să fie finanțat printr-un
împrumut în valoare de 80 milioane dolari S.U.A.,
semnată la București la 30 iunie 2004, și se dispune
publicarea acestei legi în Monitorul Oficial al României,
Partea I.

PREȘEDINTELE ROMÂNIEI

ION ILIESCU
București, 14 septembrie 2004.
Nr. 695.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 328
din 14 septembrie 2004

referitoare la excepția de neconstituționalitate a dispozițiilor art. 403 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Popa
Doina Suliman

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate
a dispozițiilor art. 403 alin. 1 din Codul de procedură civilă,
excepție ridicată, prin avocat, de Marian Pavel și Cornelia
Pavel în Dosarul nr. 809/2004 al Judecătoriei Focșani.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public, având în vedere
jurisprudența în materie a Curții Constituționale, pune
concluzii de respingere a excepției de neconstituționalitate
ca neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 11 mai 2004, pronunțată în Dosarul
nr. 809/2004, Judecătoria Focșani a sesizat Curtea

Constituțională cu excepția de neconstituționalitate a
dispozițiilor art. 403 alin. 1 din Codul de procedură civilă,
excepție ridicată, prin avocat, de Marian Pavel și Cornelia
Pavel într-o cauză ce are ca obiect contestația la
executare imobiliară.
În motivarea excepției de neconstituționalitate, autorii
acesteia susțin că dispozițiile art. 403 alin. 1 din Codul de
procedură civilă încalcă prevederile art. 21 alin. (1) și (2)
din Constituție, republicată, deoarece condiționarea admiterii
cererii de suspendare a executării silite de depunerea unei
cauțiuni, al cărei cuantum este lăsat la libera apreciere a
instanței de judecată, constituie o atingere adusă accesului
liber la justiție, drept care trebuie asigurat nu numai în
privința cererii introductive, ci și cu privire la oricare dintre
cererile pe care părțile litigante le formulează pe parcursul
procesului.
Judecătoria Focșani apreciază că excepția ridicată nu
este întemeiată. În acest sens arată că accesul liber la
justiție, garantat de Constituție, nu înseamnă însă că
exercițiul acestui drept nu poate fi supus nici unei
condiționări, având în vedere că îstatul este ținut să
ocrotească în egală măsură drepturile și interesele legitime
ale tuturor titularilor“. Scopul condiționării admiterii cererii de
suspendare a executării silite de depunerea unei cauțiuni
este acela de protejare a creditorului îîmpotriva exercitării
cu rea-credință a dreptului de a cere suspendarea

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 871/24.IX.2004
executării silite, asigurându-i-se posibilitatea de a fi
despăgubit într-o asemenea situație“.
Potrivit prevederilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate,
iar în conformitate cu art. 181 din Legea nr. 35/1997, cu
modificările ulterioare, a fost solicitat punctul de vedere al
instituției Avocatul Poporului.
Guvernul consideră că excepția de neconstituționalitate
a dispozițiilor art. 403 alin. 1 din Codul de procedură civilă
este neîntemeiată, deoarece acestea nu contravin
exigențelor prevederilor constituționale ale art. 21. În acest
sens invocă jurisprudența în materie a Curții
Constituționale.
Avocatul Poporului apreciază că argumentele autorilor
excepției sunt neîntemeiate, întrucât, îpotrivit art. 403
alin. 3 din Codul de procedură civilă, încheierea de
soluționare a cererii de suspendare poate fi atacată cu
recurs de părțile interesate, acestea beneficiind astfel de
toate garanțiile accesului liber la justiție“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, republicată, cu modificările
și completările ulterioare, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, ale art. 1 alin. (2), ale art. 2, 3, 10
și 29 din Legea nr. 47/1992, republicată, să soluționeze
excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 403 alin. 1 din Codul de procedură civilă,
potrivit cărora, îPână la soluționarea contestației la executare
sau a altei cereri privind executarea silită, instanța competentă
poate suspenda executarea, dacă se depune o cauțiune în
cuantumul fixat de instanță, în afară de cazul în care legea
dispune altfel“.
În opinia autorilor excepției, dispozițiile legale criticate
contravin prevederilor art. 21 alin. (1) și (2) din Constituție,
republicată, conform cărora: î(1) Orice persoană se poate
adresa justiției pentru apărarea drepturilor, a libertăților și a
intereselor sale legitime.

11

(2) Nici o lege nu poate îngrădi exercitarea acestui drept.“
Examinând excepția de neconstituționalitate, Curtea
constată că art. 403 alin. 1 din Codul de procedură civilă
nu conține nici o dispoziție de natură să îngrădească
exercițiul dreptului de acces liber la justiție, al oricărei
persoane, pentru apărarea drepturilor, a libertăților ori a
intereselor sale legitime. Acest articol reglementează
condițiile procedurale de admisibilitate a unui capăt de
cerere intermediar, formulat chiar prin cererea introductivă
sau separat. Textul de lege criticat constituie o normă de
procedură, iar, potrivit prevederilor art. 126 alin. (2) din
Constituție, republicată: îCompetența instanțelor judecătorești
și procedura de judecată sunt prevăzute numai prin lege.“
Constituția, consacrând dreptul fundamental de acces
liber la justiție, nu interzice stabilirea prin lege a anumitor
condiții, reguli de procedură, în privința exercitării acestui
drept. Condiționarea suspendării executării silite de
depunerea unei cauțiuni, în cuantum stabilit de instanța
judecătorească, se impune pentru prevenirea exercitării
abuzive a dreptului de a cere suspendarea executării,
precum și pentru protejarea intereselor legitime ale
creditorilor, legate de executarea cât mai operativă a
creanțelor lor, stabilite prin titluri executorii. În același timp,
depunerea cauțiunii constituie o garanție în sensul că, în
urma respingerii contestației la executare, creditorul va
putea cere și obține despăgubiri pentru pagubele suferite
datorită întârzierii executării silite.
Curtea apreciază că dispozițiile legale criticate contribuie
și la realizarea scopului urmărit prin prevederile art. 57 din
Constituție, republicată, conform cărora: îCetățenii români,
cetățenii străini și apatrizii trebuie să-și exercite drepturile și
libertățile constituționale cu bună-credință, fără să încalce
drepturile și libertățile celorlalți.“
De altfel, dispozițiile legale criticate au mai fost supuse
controlului de constituționalitate prin raportare la aceleași
prevederi constituționale. În acest sens sunt, spre exemplu,
Decizia nr. 208 din 9 iulie 2002, publicată în Monitorul
Oficial al României, Partea I, nr. 573 din 2 august 2002,
Decizia nr. 361 din 30 septembrie 2003, publicată în
Monitorul Oficial al României, Partea I, nr. 720 din 15
octombrie 2003, și Decizia nr. 227 din 18 mai 2004,
publicată în Monitorul Oficial al României, Partea I, nr. 482
din 28 mai 2004, prin care Curtea Constituțională a statuat
că textul de lege criticat este constituțional.
Deoarece nu au intervenit elemente noi care să justifice
schimbarea jurisprudenței Curții Constituționale, cele
statuate prin deciziile menționate își mențin valabilitatea și
în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, republicată,
precum și al art. 1, 2, 3, al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

În numele legii
D E C I D E:

Respinge excepția de neconstituționalitate a dispozițiilor art. 403 alin. 1 din Codul de procedură civilă, excepție
ridicată de Marian Pavel și Cornelia Pavel în Dosarul nr. 809/2004 al Judecătoriei Focșani.
Definitivă și obligatorie.
Pronunțată în ședința publică din data de 14 septembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Doina Suliman

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 871/24.IX.2004

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MUNCII, SOLIDARITĂȚII SOCIALE ȘI FAMILIEI

ORDIN
pentru aprobarea Normelor metodologice privind recunoașterea și desemnarea laboratoarelor
de încercări, precum și a organismelor de certificare și de inspecție care realizează
evaluarea conformității echipamentelor și sistemelor protectoare destinate utilizării
în atmosfere potențial explozive
Având în vedere:
— art. 5 alin. (1) din Legea protecției muncii nr. 90/1996, republicată;
— art. 34 alin. (1) din Legea nr. 608/2001 privind evaluarea conformității produselor, cu modificările și
completările ulterioare;
— Hotărârea Guvernului nr. 487/2002 pentru aprobarea Normelor metodologice privind desemnarea laboratoarelor
de încercări, precum și a organismelor de certificare și de inspecție care realizează evaluarea conformității produselor din
domeniile reglementate prevăzute în Legea nr. 608/2001 privind evaluarea conformității produselor, cu modificările și
completările ulterioare;
— art. 19 alin. (7) din Hotărârea Guvernului nr. 752/2004 privind stabilirea condițiilor pentru introducerea pe piață
a echipamentelor și sistemelor protectoare destinate utilizării în atmosfere potențial explozive,
în temeiul art. 17 din Hotărârea Guvernului nr. 737/2003 privind organizarea și funcționarea Ministerului Muncii,
Solidarității Sociale și Familiei, cu modificările și completările ulterioare,
ministrul muncii, solidarității sociale și familiei emite următorul ordin:
Art. 1. — Se aprobă Normele metodologice privind
recunoașterea și desemnarea laboratoarelor de încercări,
precum și a organismelor de certificare și de inspecție care
realizează evaluarea conformității echipamentelor și
sistemelor protectoare destinate utilizării în atmosfere
potențial explozive, denumite în continuare norme
metodologice, prevăzute în anexa care face parte
integrantă din prezentul ordin.
Art. 2. — (1) În scopul evaluării solicitării și formulării
deciziei privind acordarea, limitarea, suspendarea sau
retragerea recunoașterii și desemnării, se constituie în
cadrul Ministerului Muncii, Solidarității Sociale și Familiei
Comisia de recunoaștere a laboratoarelor de încercări,

precum și a organismelor de certificare și de inspecție care
realizează evaluarea conformității echipamentelor și
sistemelor protectoare destinate utilizării în atmosfere
potențial explozive, ale cărei componență și regulament de
organizare și funcționare se aprobă prin ordin al ministrului
muncii, solidarității sociale și familiei.
(2) Secretariatul comisiei prevăzute la alin. (1)
funcționează în cadrul compartimentului cu atribuții în
domeniul sănătății și securității în muncă din cadrul
Ministerului Muncii, Solidarității Sociale și Familiei.
Art. 3. — Prezentul ordin se publică în Monitorul Oficial
al României, Partea I.

Ministrul muncii, solidarității sociale și familiei,
Dan Mircea Popescu
București, 14 septembrie 2004.
Nr. 477.

ANEXĂ

NORME METODOLOGICE
privind recunoașterea și desemnarea laboratoarelor de încercări, precum și a organismelor de certificare
și de inspecție care realizează evaluarea conformității echipamentelor și sistemelor protectoare destinate utilizării
în atmosfere potențial explozive
A. Dispoziții generale
1. Prezentele norme metodologice stabilesc procedura
pentru recunoașterea și desemnarea laboratoarelor de
încercări, precum și a organismelor de certificare și de
inspecție care realizează evaluarea conformității
echipamentelor și sistemelor protectoare destinate utilizării
în atmosfere potențial explozive, denumite în continuare
organisme, conform prevederilor Hotărârii Guvernului
nr. 752/2004 privind stabilirea condițiilor pentru introducerea
pe piață a echipamentelor și sistemelor protectoare
destinate utilizării în atmosfere potențial explozive.

2. Poate fi recunoscută și desemnată ca organism orice
persoană juridică sau entitate din cadrul unei persoane
juridice cu sediul în România, care dovedește că poate
realiza sarcini specifice în legătură cu evaluarea
conformității echipamentelor și sistemelor protectoare
destinate utilizării în atmosfere potențial explozive și care
respectă criteriile minime aplicabile organismelor
recunoscute, prevăzute în anexa nr. 11 la Hotărârea
Guvernului nr. 752/2004, precum și cerințele prevăzute de
prezentele norme metodologice.
3. Organismele recunoscute și desemnate conform
prevederilor prezentelor norme metodologice trebuie să

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 871/24.IX.2004
îndeplinească, atât în momentul definirii obiectului
recunoașterii și desemnării, cât și pe toată perioada
recunoașterii și desemnării, sarcini în legătură cu evaluarea
conformității unuia sau mai multor tipuri de echipamente și
sisteme protectoare destinate utilizării în atmosfere potențial
explozive, altele decât cele prevăzute la art. 3 din
Hotărârea Guvernului nr. 752/2004.
B. Documentele solicitate organismelor pentru evaluare
în vederea recunoașterii și desemnării
4. Cererea de recunoaștere și desemnare se
completează de către solicitant, conform modelului
prezentat în anexa nr. 1, și se transmite la Ministerul
Muncii, Solidarității Sociale și Familiei — Comisia de
recunoaștere a laboratoarelor de încercări, precum și a
organismelor de certificare și de inspecție care realizează
evaluarea conformității echipamentelor și sistemelor
protectoare destinate utilizării în atmosfere potențial
explozive, denumită în continuare Comisia de recunoaștere.
Cererea de recunoaștere și desemnare trebuie să fie
însoțită de următoarele documente:
a) copie de pe documentele de înființare (certificatul de
înregistrare la oficiul registrului comerțului, hotărârea
Guvernului sau orice act juridic echivalent privind
înființarea, codul unic de înregistrare și statutul persoanei
juridice);
b) organigrama organismului și o scurtă prezentare a
activității acestuia, din care să rezulte experiența și
competența
în
domeniul
evaluării
conformității
echipamentelor și sistemelor protectoare destinate utilizării
în atmosfere potențial explozive, pentru care se solicită
recunoașterea și desemnarea;
c) copie de pe certificatul de acreditare a organismului
în legătură cu obiectul recunoașterii și desemnării, emis de
către organismul național de acreditare;
d) copie de pe asigurarea de răspundere civilă, pentru
cazul în care răspunderea nu revine statului prin lege;
asigurarea trebuie să includă atât răspunderea civilă, cât și
despăgubirile profesionale;
e) prezentarea schemei/schemelor de evaluare care se
aplică de către organism în calitate de organism
recunoscut și desemnat, în funcție de grupele și categoriile
de echipamente și sisteme protectoare destinate utilizării în
atmosfere potențial explozive, cu indicarea procedurilor pe
care are capabilitate să le efectueze și a dotărilor de care
dispune în acest scop; schema/schemele trebuie să facă
referire la cerințele esențiale de securitate și sănătate, la
standardele și la procedura pentru evaluarea conformității
utilizate;
f) raportul întocmit de către organismul național de
acreditare, referitor la acordul privind procedura de
evaluare a conformității, documentată și aplicată de către
solicitant și la sistemul de management al calității
organismului pentru a evalua conformitatea echipamentelor
și sistemelor protectoare destinate utilizării în atmosfere
potențial explozive;
g) o listă a documentelor încheiate pentru subcontractarea
activităților în legătură cu sarcinile pentru care solicită
recunoașterea și desemnarea și, dacă este cazul, copii ale
acestora și ale modelului contractului de subcontractare a
activităților;
h) o declarație scrisă, prin care solicitantul este de
acord ca organismul național de acreditare să pună la
dispoziție Comisiei de recunoaștere, la cerere, documente
și informații în legătură cu acreditarea sa;
i) lista personalului implicat în activitatea de evaluare a
conformității de care dispune, inclusiv a personalului
subcontractant, cu indicarea pregătirii profesionale, a
experienței în domeniu și a atribuțiilor specifice de
evaluare;

13

j) o declarație a conducerii organismului, din care
rezultă că sunt însușite și documentate procedurile de
evaluare a conformității pentru care se solicită
recunoașterea și desemnarea;
k) o declarație a conducerii organismului, din care
rezultă că au fost adoptate măsuri care să asigure
păstrarea confidențialității și a secretului profesional cu
privire la toate informațiile obținute în cursul evaluării de
către întreg personalul responsabil pentru îndeplinirea
sarcinilor din domeniul echipamentelor și sistemelor
protectoare destinate utilizării în atmosfere potențial
explozive;
l) o declarație a conducerii persoanei juridice privind
crearea condițiilor referitoare la asigurarea independenței
conducerii organismului și a personalului de certificare față
de toate grupurile ori persoanele direct sau indirect
interesate de echipamentele și sistemele protectoare
destinate utilizării în atmosfere potențial explozive, în
cauză;
m) modelul contractului de evaluare încheiat cu
solicitanții.
C. Evaluarea solicitării, acordarea, limitarea,
suspendarea și retragerea recunoașterii și desemnării
5. Comisia de recunoaștere evaluează solicitarea privind
recunoașterea și desemnarea în urma examinării
documentelor prevăzute la pct. 4 și a verificării respectării:
a) criteriilor minime pentru evaluarea organismelor
prevăzute în anexa nr. 11 la Hotărârea Guvernului
nr. 752/2004;
b) prevederilor art. 14 și 16 din Legea nr. 608/2001
privind evaluarea conformității produselor, cu modificările și
completările ulterioare;
c) cerințelor privind competența tehnică și capabilitatea
organismului de a evalua conformitatea echipamentelor și
sistemelor protectoare destinate utilizării în atmosfere
potențial explozive cu cerințele esențiale prevăzute în
anexa nr. 2 la Hotărârea Guvernului nr. 752/2004 și, dacă
este cazul, cu standardele române care adoptă standardele
europene armonizate sau cu alte standarde și specificații
aprobate de Ministerul Muncii, Solidarității Sociale și
Familiei, ale căror prevederi se referă la domeniul
echipamentelor și sistemelor protectoare destinate utilizării
în atmosfere potențial explozive;
d) sarcinilor în legătură cu procedura/procedurile de
evaluare a conformității prevăzute în anexele nr. 3—9 la
Hotărârea Guvernului nr. 752/2004, pentru care organismul
solicită recunoașterea și desemnarea;
e) valorii minime a asigurării de răspundere civilă;
f) oricăror alte cerințe aplicabile organismelor, conform
prezentelor norme metodologice.
6. (1) În măsura în care este necesar pentru luarea
deciziei privind recunoașterea și desemnarea organismului,
Comisia de recunoaștere poate întreprinde orice alte
măsuri pentru informarea sa completă și corectă.
(2) În vederea luării deciziei, Comisia de recunoaștere
poate realiza evaluarea solicitantului la sediul acestuia.
7. (1) Comisia de recunoaștere emite certificatul de
recunoaștere organismului solicitant care a dovedit
conformitatea cu cerințele prezentelor norme metodologice,
stabilind scopul și sarcinile pentru care va fi desemnat.
Modelul certificatului de recunoaștere este prevăzut în
anexa nr. 2 la prezentele norme metodologice.
(2) Desemnarea organismelor pentru care s-au emis
certificatele de recunoaștere se face prin ordin al ministrului
muncii, solidarității sociale și familiei, care se publică în
Monitorul Oficial al României, Partea I.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 871/24.IX.2004

(3) În cazuri motivate, recunoașterea și desemnarea pot
fi acordate pentru o perioadă limitată; în această situație,
Comisia de recunoaștere va decide ulterior privind
prelungirea, limitarea sau retragerea recunoașterii și
desemnării.
(4) Notificarea organismelor se efectuează conform
prevederilor menționate la cap. IV din Hotărârea Guvernului
nr. 752/2004.
(5) În situația în care organismul nu dovedește
conformitatea cu cerințele prevăzute în prezentele norme
metodologice, Comisia de recunoaștere comunică
organismului respingerea motivată a solicitării.
(6) Rezultatele evaluării se înregistrează în rapoarte de
audit, iar decizia Comisiei de recunoaștere se
consemnează într-un proces-verbal întocmit și păstrat
conform Regulamentului de organizare și funcționare a
Comisiei de recunoaștere.
8. (1) Comisia de recunoaștere poate limita, suspenda
sau retrage recunoașterea și desemnarea unui organism în
cazul nerespectării cerințelor care au stat la baza
recunoașterii și desemnării ori în situația în care organismul
solicită acest lucru.
(2) Solicitarea organismului privind limitarea,
suspendarea sau retragerea recunoașterii și desemnării
trebuie înaintată Comisiei de recunoaștere cu minimum
3 luni înainte de încetarea activității organismului în cauză.
(3) În situația retragerii recunoașterii și desemnării,
organismul trebuie să asigure predarea într-un mod
corespunzător a documentelor și a înregistrărilor în legătură
cu evaluările realizate sau în curs de realizare din perioada
în care a fost recunoscut și desemnat, cu acceptul
clientului, către Comisia de recunoaștere sau către un alt
organism recunoscut și desemnat, din domeniu, stabilit de
Comisia de recunoaștere.
(4) Decizia privind limitarea, suspendarea sau retragerea
recunoașterii și desemnării determină actualizarea ordinului
ministrului muncii, solidarității sociale și familiei prevăzut la
pct. 7.2 și, dacă este cazul, informarea corespunzătoare a
Comisiei Europene și a statelor membre ale Uniunii
Europene.
(5) Limitarea, suspendarea sau retragerea recunoașterii
și desemnării și, după caz, a notificării unui organism nu
afectează valabilitatea certificatelor de conformitate emise
de către acesta anterior datei la care s-a luat decizia
privind limitarea, suspendarea sau retragerea recunoașterii
și desemnării ori notificării organismului, până când se
dovedește că acestea trebuie retrase.
(6) Retragerea desemnării atrage anularea certificatului
de recunoaștere.
9. Organismele pot contesta la instanța judecătorească
competentă decizia privind retragerea recunoașterii și
desemnării, în conformitate cu legislația în vigoare.
D. Supravegherea organismelor recunoscute și
desemnate
10. (1) Organismele recunoscute și desemnate trebuie
să îndeplinească în mod permanent cerințele și condițiile
care au stat la baza deciziei privind recunoașterea și
desemnarea.
(2) Organismele recunoscute și desemnate trebuie să
facă cunoscut Comisiei de recunoaștere și organismului
național de acreditare orice intenție de modificare a unor
documente prevăzute la pct. 4, precum și orice altă
măsură ce se dorește a fi implementată și care ar putea
afecta îndeplinirea cerințelor și respectarea condițiilor în
legătură cu recunoașterea și desemnarea, cu cel puțin
10 zile lucrătoare înainte de punerea în aplicare a
modificării. Organismele recunoscute și desemnate vor
comunica totodată și data pentru punerea în aplicare a
modificării.

(3) Organismele recunoscute și desemnate vor transmite
Comisiei de recunoaștere raportul organismului național de
acreditare referitor la impactul modificărilor, dacă acestea
afectează condițiile prevăzute la pct. 10.1. În situația în
care modificările privesc certificatul de înmatriculare la
oficiul registrului comerțului, organismul recunoscut și
desemnat va transmite Comisiei de recunoaștere și copia
documentului actualizat.
11. (1) Supravegherea organismelor recunoscute și
desemnate se realizează de către Comisia de recunoaștere
și prin organismul național de acreditare.
(2) Organismele recunoscute și desemnate vor informa
Comisia de recunoaștere cu privire la limitarea,
suspendarea, retragerea, expirarea acreditării și/sau
reînnoirea acesteia.
12. În cazul existenței oricărui dubiu privind respectarea
cerințelor care au stat la baza recunoașterii și desemnării,
organismul recunoscut și desemnat va transmite, la
solicitarea Comisiei de recunoaștere, toate informațiile
necesare pentru clarificarea situației apărute. Dacă este
cazul, Comisia de recunoaștere va realiza un audit de
supraveghere neplanificat la organismul recunoscut și
desemnat în cauză. Totodată Comisia de recunoaștere
poate întreprinde orice alte măsuri necesare clarificării
dubiilor existente.
13. (1) În situația în care în cadrul procesului de
supraveghere se constată neconformități în legătură cu
îndeplinirea cerințelor prezentelor norme metodologice,
Comisia de recunoaștere, organismul național de acreditare
și organismul recunoscut și desemnat în cauză vor stabili
măsurile necesare și programul pentru eliminarea
neconformităților.
(2) În funcție de natura neconformităților, Comisia de
recunoaștere poate decide ca pe o perioadă determinată,
până la eliminarea neconformităților, activitatea organismului
în domeniul în care este recunoscut și desemnat să fie
limitată sau suspendată.
14. Organismele recunoscute și desemnate trebuie să
permită necondiționat accesul reprezentaților Comisiei de
recunoaștere la documente, precum și participarea la
activitățile care privesc încercările și/sau evaluările ce se
realizează de către acestea în legătură cu obiectul
recunoașterii, desemnării și supravegherii, conform
prevederilor prezentelor norme metodologice.
E. Obligațiile organismelor recunoscute și desemnate
de Ministerul Muncii, Solidarității Sociale și Familiei
15. (1) Organismele recunoscute și desemnate vor
transmite Comisiei de recunoaștere în fiecare an, anterior
datei de 1 martie, un raport scris referitor la activitățile de
certificare efectuate în anul calendaristic anterior. Raportul
anual va conține, în principal, informații privind:
a) documentele emise, refuzate sau retrase, conform
sarcinilor atribuite organismului ca urmare a recunoașterii
și desemnării;
b) reclamațiile și apelurile înregistrate împotriva deciziilor
organismului, inclusiv informații privind modul de rezolvare
a acestora;
c) dificultățile întâmpinate în realizarea sarcinilor,
măsurile proprii întreprinse și/sau pe care le propune
pentru îmbunătățirea activității;
d) activitățile subcontractante, subcontractanții; măsurile
întreprinse și/sau pe care le propune pentru îmbunătățirea
activității;
e) modul de participare la activitățile de standardizare
din domeniul în care a fost recunoscut și desemnat,
precum și la activitățile de coordonare la nivel național a
organismelor;

PDF compression, OCR, web-optimization with CVISION's PdfCompressor

15

MONITORUL OFICIAL AL ROMÂNIEI, PARTEA I, Nr. 871/24.IX.2004
f) experiența acumulată în urma realizării sarcinilor ce
le-au revenit ca urmare a recunoașterii și desemnării și
propuneri de perfecționare a activității;
g) echipamentele și sistemele protectoare destinate
utilizării în atmosfere potențial explozive depistate
neconforme ca urmare a activităților de evaluare a
conformității pentru care a fost recunoscut și desemnat.
(2) Organismele recunoscute și desemnate înaintează
Comisiei de recunoaștere spre avizare sau informare
procedurile, rapoartele și înregistrările prevăzute în Normele
metodologice privind desemnarea laboratoarelor de
încercări, precum și a organismelor de certificare și de
inspecție care realizează evaluarea conformității produselor
din domeniile reglementate prevăzute în Legea
nr. 608/2001 privind evaluarea conformității produselor, cu
modificările și completările ulterioare, aprobate prin
Hotărârea Guvernului nr. 487/2002, cu modificările și
completările ulterioare.
F. Dispoziții finale și tranzitorii
16. (1) Lista cuprinzând organismele recunoscute se
aprobă prin ordin al ministrului muncii, solidarității sociale
și familiei, care se publică în Monitorul Oficial al României,
Partea I, conform prevederilor art. 19 alin. (8) din
Hotărârea Guvernului nr. 752/2004.
(2) Comisia de recunoaștere solicită Ministerului
Economiei și Comerțului înregistrarea organismelor cuprinse
în lista prevăzută la alin. (1) în Registrul organismelor
recunoscute, pentru alocarea numărului de identificare, în
conformitate cu prevederile art. 19 alin. (1) din Normele
metodologice privind desemnarea laboratoarelor de
încercări, precum și a organismelor de certificare și de

inspecție care realizează evaluarea conformității produselor
din domeniile reglementate prevăzute în Legea
nr. 608/2001 privind evaluarea conformității produselor, cu
modificările și completările ulterioare, aprobate prin
Hotărârea Guvernului nr. 487/2002, cu modificările și
completările ulterioare.
(3) Ordinul prevăzut la alin. (1) conține pentru fiecare
organism recunoscut informații privind denumirea completă,
sediul, echipamentele și sistemele protectoare destinate
utilizării în atmosfere potențial explozive care se supun
evaluării, procedura/procedurile de evaluare a conformității
echipamentelor și sistemelor protectoare destinate utilizării
în atmosfere potențial explozive, pentru care este
recunoscut, precum și numărul de identificare din Registrul
organismelor recunoscute.
(4) În cazul retragerii recunoașterii unui organism,
Comisia de recunoaștere va comunica în termen de 5 zile
lucrătoare decizia sa, precum și motivarea acesteia
Ministerului Economiei și Comerțului, în vederea retragerii
numărului de identificare acordat.
17. Organismele recunoscute anterior de Ministerul
Muncii, Solidarității Sociale și Familiei pentru certificarea
calității de securitate a echipamentelor tehnice pot efectua
evaluări ale conformității echipamentelor și sistemelor
protectoare destinate utilizării în atmosfere potențial
explozive, potrivit prevederilor Hotărârii Guvernului
nr. 752/2004, până la termenul de expirare a certificatelor
de recunoaștere.
18. Anexele nr. 1 și 2 fac parte integrantă din
prezentele norme metodologice.

ANEXA Nr. 1
la normele metodologice

Modelul cererii de recunoaștere și desemnare
Organismul …...................................................................................................................................................................……
(denumirea completă, adresa, telefon/fax, e-mail, cod unic de înregistrare, nr. de ordine în registrul comerțului)

Nr. … data ……1)
CERERE DE RECUNOAȘTERE ȘI DESEMNARE

Organismul2) …...............................................................…, având sediul în3) ….................................……, reprezentat
prin director/președinte4) …................................…, în aplicarea prevederilor art. 5 alin. (1) din Normele metodologice privind
desemnarea laboratoarelor de încercări, precum și a organismelor de certificare și de inspecție care realizează evaluarea
conformității produselor din domeniile reglementate prevăzute în Legea nr. 608/2001 privind evaluarea conformității
produselor, cu modificările și completările ulterioare, aprobate prin Hotărârea Guvernului nr. 487/2002, cu modificările și
completările ulterioare, și ale art. 19 alin. (6) din Hotărârea Guvernului nr. 752/2004 privind stabilirea condițiilor pentru
introducerea pe piață a echipamentelor și sistemelor protectoare destinate utilizării în atmosfere potențial explozive, solicită
Ministerului Muncii, Solidarității Sociale și Familiei — Comisia de recunoaștere și desemnare a laboratoarelor de încercări,
precum și a organismelor de certificare și de inspecție care realizează evaluarea conformității echipamentelor și sistemelor
protectoare destinate utilizării în atmosfere potențial explozive să fie evaluat în vederea recunoașterii și desemnării, în
scopul de a realiza testarea/evaluarea conformității pentru grupa/categoria de produse5) …...............…, prin6) …...........……
Anexăm la prezenta cerere următoarele documente7):
….....................................…...............................................................................................................................................…
….....................................…...............................................................................................................................................…
….....................................…...............................................................................................................................................…
Directorul/președintele8) organismului,
...........................................................
1)
2)
3)
4)
5)
6)
7)
8)

Numărul/data de înregistrare la Comisia de recunoaștere.
Denumirea completă a organismului.
Adresa completă, codul poștal.
Numele și prenumele.
Denumirea și codul produselor sau grupelor de produse ce fac obiectul evaluării, asociate activităților CAEN.
Denumirea procedurilor de evaluare a conformității produselor ce fac obiectul evaluării.
Documentele conform prevederilor lit. B pct. 4 din anexa la Ordinul ministrului muncii, solidarității sociale și familiei nr. 477/2004.
Numele, prenumele, semnătura directorului/președintelui și ștampila organismului.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 871/24.IX.2004
ANEXA Nr. 2
la normele metodologice

Modelul certificatului de recunoaștere
MINISTERUL MUNCII, SOLIDARITĂȚII SOCIALE ȘI FAMILIEI

Comisia de recunoaștere a laboratoarelor
de încercări, precum și a organismelor
de certificare și de inspecție care realizează
evaluarea conformității echipamentelor și
sistemelor protectoare destinate utilizării în
atmosfere potențial explozive
CERTIFICAT DE RECUNOAȘTERE

Nr. ……/data emiterii ……
În aplicarea prevederilor art. 7 din Normele metodologice privind desemnarea laboratoarelor de încercări, precum
și a organismelor de certificare și de inspecție care realizează evaluarea conformității produselor din domeniile
reglementate prevăzute în Legea nr. 608/2001 privind evaluarea conformității produselor, cu modificările și completările
ulterioare, aprobate prin Hotărârea Guvernului nr. 487/2002, cu modificările și completările ulterioare, și ca urmare a
cererii de recunoaștere și desemnare înregistrate cu nr. …................…./........……, se emite prezentul certificat de
recunoaștere, prin care se atestă că organismul 1) ……............................................................…, cu sediul în 2)
….............................……, respectă cerințele minime prevăzute la art. 14 din Legea nr. 608/2001 privind evaluarea
conformității produselor, cu modificările și completările ulterioare, și are capacitate, competență și capabilitate de a realiza
sarcinile specifice privind evaluarea conformității produselor prin 3) …...................……, pentru produsele sau
grupa/categoria de produse4) …....................……, conform prevederilor aplicabile din Hotărârea Guvernului nr. 752/2004
privind stabilirea condițiilor pentru introducerea pe piață a echipamentelor și sistemelor protectoare destinate utilizării în
atmosfere potențial explozive.
La data retragerii desemnării organismului prezentul certificat se anulează.
Președintele5) Comisiei de recunoaștere,
..............................................................
1)
2)
3)
4)
5)

Denumirea completă a organismului.
Adresa completă, codul poștal.
Denumirea procedurii de evaluare a conformității produselor ce fac obiectul evaluării.
Denumirea și codul produselor sau grupei de produse asociate activităților CAEN.
Numele, prenumele, semnătura și ștampila autorității competente.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 871/24.IX.2004 conține 16 pagini.

Prețul de vânzare 17.000 lei

ISSN 1453—4495

PDF compression, OCR, web-optimization with CVISION's PdfCompressor

