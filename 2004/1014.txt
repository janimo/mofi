PARTEA

Anul 172 (XVI) — Nr. 1.014

I

LEGI, DECRETE, HOTĂRÂRI ȘI ALTE ACTE

Miercuri, 3 noiembrie 2004

SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 366 din 28 septembrie 2004 referitoare la
excepția de neconstituționalitate a dispozițiilor
art. 28 alin. (2) din Legea sindicatelor nr. 54/2003

1–3

HOTĂRÂRI ALE GUVERNULUI ROMÂNIEI
1.719. — Hotărâre pentru modificarea și completarea
Hotărârii Guvernului nr. 106/2002 privind
etichetarea alimentelor ..............................................

3–5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
700/1.571. — Ordin al ministrului de stat, ministrul
economiei și comerțului, și al ministrului finanțelor
publice privind aplicarea unor măsuri financiare
pentru agenții economici de sub autoritatea
Ministerului Economiei și Comerțului .......................

DECIZII

ALE

5–6

CURȚII

Nr.

Pagina

711. — Ordin al ministrului de stat, ministrul economiei
și comerțului, pentru abrogarea Ordinului ministrului
industriei și resurselor nr. 440/2002 privind
aprobarea Regulamentului pentru autorizarea și
verificarea personalului care desfășoară activități
de proiectare, execuție și exploatare în sectorul
gazelor naturale și a Regulamentului pentru
autorizarea și verificarea agenților economici care
desfășoară activități de proiectare, execuție și
exploatare în sectorul gazelor naturale ...................

7

1.334. — Ordin al ministrului sănătății cu privire la
acțiunile specifice privind protecția sănătății
persoanelor fizice împotriva radiațiilor ionizante în
cazul expunerii medicale ..........................................

7–8

5.093. — Ordin al ministrului educației și cercetării
privind aprobarea bugetelor de venituri și cheltuieli
rectificate pe anul 2004 ale institutelor naționale
de cercetare-dezvoltare din coordonarea Ministerului
Educației și Cercetării ...............................................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 366
din 28 septembrie 2004

referitoare la excepția de neconstituționalitate a dispozițiilor art. 28 alin. (2)
din Legea sindicatelor nr. 54/2003
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Mihai Paul Cotta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 28 alin. (2) din Legea sindicatelor
nr. 54/2003, excepție ridicată de Societatea Comercială
îFilty“ — S.A. Timișoara în Dosarul nr. 605/C/2004 al
Tribunalului Timiș — Secția civilă.
La apelul nominal lipsesc părțile, față de care procedura
de citare a fost legal îndeplinită.
Curtea dispune a se face apelul și în Dosarul
nr. 230D/2004 privind excepția de neconstituționalitate cu
același obiect, ridicată de același autor în Dosarul
nr. 613/C/2004 al aceleiași instanțe.

2

MONITORUL OFICIAL AL ROMÂNIEI, PARTEA I, Nr. 1.014/3.XI.2004

La apelul nominal lipsesc părțile, față de care procedura
de citare a fost legal îndeplinită.
Curtea, având în vedere identitatea obiectului excepțiilor
de neconstituționalitate ridicate în dosarele nr. 229D/2004
și nr. 230D/2004, pune în discuție, din oficiu, problema
conexării cauzelor.
Reprezentantul Ministerului Public este de acord cu
conexarea dosarelor.
Curtea, în temeiul dispozițiilor art. 53 alin. (5) din Legea
nr. 47/1992, republicată, pentru o mai bună administrare a
justiției, dispune conexarea Dosarului nr. 230D/2004 la
Dosarul nr. 229D/2004, care este primul înregistrat.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate, întrucât
dispozițiile legale criticate au mai format obiect al
controlului de constituționalitate și nu există elemente noi
de natură a determina modificarea jurisprudenței Curții în
materie.
C U R T E A,

având în vedere actele și lucrările dosarului, constată
următoarele:
Prin încheierile din 20 februarie 2004, pronunțate în
dosarele nr. 605/C/2004 și nr. 613/C/2004, Tribunalul
Timiș — Secția civilă a sesizat Curtea Constituțională cu
excepția de neconstituționalitate a dispozițiilor art. 28
alin. (2) din Legea sindicatelor nr. 54/2003, excepție ridicată
de Societatea Comercială îFilty“ — S.A. Timișoara.
În motivarea excepției de neconstituționalitate, identică
în ambele dosare, se susține, în esență, că prevederile
art. 28 din Legea nr. 54/2003 încalcă dispozițiile
constituționale ale art. 51 alin. (2), întrucât îorganizațiile
legal constituite (implicit organizațiile sindicale) au dreptul
să formuleze acțiuni în instanță doar în numele colectivelor,
așadar doar în numele tuturor membrilor săi“, sindicatul
nefiind deci îndreptățit să formuleze acțiuni sau să
reprezinte în instanță membrii săi luați individual îatât timp
cât Constituția prevede acest drept doar pentru membrii săi
priviți ca o entitate“.
Tribunalul Timiș — Secția civilă, formulându-și opinia
asupra excepției de neconstituționalitate ridicate, consideră,
în ambele dosare, că aceasta este neîntemeiată. În acest
sens, se arată că sesizarea instanțelor judecătorești nu
poate fi analizată ca un aspect al dreptului de petiționare,
acesta concretizându-se doar în îcereri, reclamații, sesizări
și propuneri în legătură cu rezolvarea unor probleme
personale sau de grup ce nu presupun calea justiției“, așa
cum a statuat Curtea Constituțională prin Decizia nr. 39 din
7 iulie 1993.
Instanța apreciază că organizațiile sindicale legal
constituite sunt subiecte de drept cu structură determinată,
patrimoniu propriu distinct, care urmăresc realizarea unui
scop licit și care reprezintă colectivul membrilor din care
sunt alcătuite. Din această perspectivă, în conformitate cu
prevederile art. 9 din Constituție, republicată, scopul
sindicatelor nu se referă exclusiv la apărarea drepturilor și
la promovarea intereselor profesionale, economice și
sociale ale colectivității, ci și la membrii sindicatelor priviți
individual, ceea ce este în concordanță cu prevederile
art. 11 pct. 1 din Convenția pentru apărarea drepturilor
omului și a libertăților fundamentale, precum și cu cele ale
art. 22 din Pactul internațional cu privire la drepturile civile
și politice.
Potrivit prevederilor art. 30 alin. (1) din Legea
nr. 47/1992, republicată, încheierile de sesizare au fost
comunicate președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate.

Guvernul apreciază că excepția de neconstituționalitate
ridicată este neîntemeiată.
Se consideră că prevederile legale supuse criticii de
neconstituționalitate îse întemeiază pe dispozițiile art. 9 din
Constituție“, iar îdreptul de a se adresa justiției se
întemeiază pe dispozițiile art. 21 din Constituție“.
Guvernul face referire și la Decizia nr. 39/1993 a Curții
Constituționale, prin care aceasta a statuat că înu se poate
reține că sesizarea instanțelor judecătorești [...] este un
aspect al dreptului la petiționare“, acesta concretizându-se
în cereri, reclamații, sesizări și propuneri în legătură cu
rezolvarea unor probleme personale ce nu presupun calea
justiției.
Avocatul Poporului consideră că excepția de
neconstituționalitate ridicată este neîntemeiată.
Se apreciază că dispozițiile legale criticate nu contravin
dreptului de petiționare, acesta concretizându-se în cereri,
reclamații, sesizări și propuneri în legătură cu rezolvarea
unor probleme personale ce nu presupun calea justiției.
Totodată, se mai arată că îsesizarea instanțelor
judecătorești pentru valorificarea unui drept subiectiv
nesocotit ori încălcat sau pentru realizarea unui interes
care se poate obține numai pe calea justiției [...] este un
aspect al accesului liber la justiție reglementat de art. 21
din Constituție, și nu al dreptului de petiționare“. Totodată
se arată că, în conformitate cu jurisprudența în materie a
Curții Constituționale, îdreptul de petiționare nu este identic
cu accesul la justiție, care presupune o cerere adresată
instanței, fiecare dintre aceste drepturi având determinări
specifice și exclusive, [...] cererea în justiție se rezolvă în
cadrul unei proceduri jurisdicționale“, în timp ce îpetiția se
rezolvă, de regulă, în cadrul unei proceduri administrative,
având o anumită specificitate de natură necontencioasă“.
Avocatul Poporului apreciază, în concluzie, că
îdispozițiile art. 28 alin. (2) din Legea nr. 54/2003
reprezintă o concretizare a accesului liber la justiție
prevăzut de art. 21 din Legea fundamentală“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și ale art. 1 alin. (2), ale
art. 2, 3, 10 și 29 din Legea nr. 47/1992, republicată, să
soluționeze excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 28 alin. (2) din Legea sindicatelor
nr. 54/2003, publicată în Monitorul Oficial al României,
Partea I, nr. 73 din 5 februarie 2003.
Textul criticat ca fiind neconstituțional are următorul
cuprins:
î(2) În exercitarea atribuțiilor prevăzute la alin. (1)
organizațiile sindicale au dreptul de a întreprinde orice acțiune
prevăzută de lege, inclusiv de a formula acțiune în justiție în
numele membrilor lor, fără a avea nevoie de un mandat expres
din partea celor în cauză. Acțiunea nu va putea fi introdusă sau
continuată de organizația sindicală dacă cel în cauză se opune
sau renunță la judecată.“
Textul constituțional invocat în susținerea excepției este
cel al art. 51 alin. (2), cu următorul cuprins: îOrganizațiile
legal constituite au dreptul să adreseze petiții exclusiv în
numele colectivelor pe care le reprezintă.“

MONITORUL OFICIAL AL ROMÂNIEI, PARTEA I, Nr. 1.014/3.XI.2004
Critica de neconstituționalitate constă, în esență, în
susținerea că dreptul de a formula acțiuni în instanță,
calificate de autorul excepției ca fiind petiții, de către
organizațiile sindicale în numele membrilor săi încalcă
prevederile constituționale ale art. 51 alin. (2), întrucât
organizațiile sindicale au dreptul să adreseze petiții numai
în numele colectivelor pe cale le reprezintă.
Examinând excepția de neconstituționalitate, Curtea
constată că dispozițiile legale criticate în cauza de față au
mai format obiect al controlului de constituționalitate
exercitat de Curte. Astfel, prin Decizia nr. 175 din
15 aprilie 2004, publicată în Monitorul Oficial al României,
Partea I, nr. 440 din 17 mai 2004, Curtea a respins ca
nefondată o excepție cu același obiect și prin raportare la
aceleași texte din Constituție.
Pronunțând această soluție, Curtea a reținut că dreptul
organizațiilor sindicale de a formula cereri în justiție în
numele membrilor lor pentru apărarea drepturilor individuale
ale acestora înu poate fi raportat la art. 51 din Constituție,
republicată, care reglementează «dreptul de petiționare»,
diferit de dreptul de a introduce acțiuni la instanțele
judecătorești, drept consacrat de art. 21 alin. (1) din
Constituție, republicată, în sensul că: «Orice persoană se
poate adresa justiției pentru apărarea drepturilor, a
libertăților și a intereselor sale legitime»“. Curtea a reținut,
în considerentele deciziei pronunțate, că îsesizarea
instanțelor judecătorești pentru valorificarea unui drept
subiectiv nesocotit ori încălcat sau pentru realizarea unui
interes care se poate obține numai pe calea justiției nu
este un aspect al dreptului de petiționare, reglementat de
prevederile constituționale ale art. 51. Dreptul de petiționare

3

se concretizează în cereri, reclamații, sesizări și propuneri
în legătură cu rezolvarea unor probleme personale sau de
grup ce nu presupun calea justiției, la care autoritățile
publice au obligația de a răspunde în termenele și
condițiile stabilite potrivit legii, în timp ce cererile de
chemare în judecată, care declanșează procesul civil, se
rezolvă după reguli specifice, proprii activității de judecată“.
În considerentele aceleiași decizii, Curtea a reținut că
temeiul constituțional în virtutea căruia sindicatele au
îdreptul de a întreprinde orice acțiune prevăzută de lege,
inclusiv de a formula acțiune în justiție în numele
membrilor lor“, îl constituie prevederile art. 9, potrivit căruia:
îSindicatele, patronatele și asociațiile profesionale se
constituie și își desfășoară activitatea potrivit statutelor lor,
în condițiile legii. Ele contribuie la apărarea drepturilor și la
promovarea intereselor profesionale, economice și sociale
ale membrilor lor“.
Prin decizia sus-menționată, Curtea a mai constatat că
înu există nici o interdicție constituțională pentru ca legea
și statutele organizațiilor sindicale să prevadă dreptul
acestora de a introduce acțiuni în justiție în numele
membrilor lor și de a-i reprezenta pe aceștia în cauzele al
căror obiect este compatibil cu rolul sindicatelor, respectiv
de a apăra drepturile sau interesele profesionale,
economice și sociale ale membrilor lor“.
Soluția adoptată în decizia sus-menționată, precum și
considerentele pe care aceasta se întemeiază își mențin
valabilitatea și în cauza de față, întrucât nu au apărut
elemente noi care să determine schimbarea jurisprudenței
Curții Constituționale în această materie.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, republicată,
precum și al art. 1—3, al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 28 alin. (2) din Legea sindicatelor nr. 54/2003,
excepție ridicată de Societatea Comercială îFilty“ — S.A. Timișoara în dosarele nr. 605/C/2004 și nr. 613/C/2004 ale
Tribunalului Timiș — Secția civilă.
Definitivă și general obligatorie.
Pronunțată în ședința publică din data de 28 septembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 106/2002
privind etichetarea alimentelor
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Hotărârea Guvernului nr. 106/2002 privind
etichetarea alimentelor, publicată în Monitorul Oficial al
României, Partea I, nr. 147 din 27 februarie 2002, cu
modificările și completările ulterioare, se modifică și se
completează după cum urmează:

1. La alineatul (3) al articolului 7 din anexa nr. 1 îNorme
metodologice privind etichetarea alimentelor“, după
litera d) se introduce o nouă literă, litera e), cu următorul
cuprins:
îe) substanțele care nu sunt aditivi, dar care sunt
utilizate în același fel și pentru același scop ca auxiliarii

4

MONITORUL OFICIAL AL ROMÂNIEI, PARTEA I, Nr. 1.014/3.XI.2004

tehnologici și care sunt încă prezente, chiar în formă
modificată, în produsul finit.“
2. La alineatul (5) al articolului 7 din anexa nr. 1,
litera d) va avea următorul cuprins:
îd) în cazul în care fructele, legumele sau ciupercile,
dintre care nici unele nu predomină cantitativ în mod
semnificativ și care sunt utilizate în proporții care pot varia,
sunt folosite în amestec, ca ingrediente ale produsului
alimentar, ele pot fi grupate în lista ingredientelor sub
denumirea: «fructe», «legume» sau «ciuperci», după care
se regăsește expresia: «în proporții variabile», urmată
imediat de lista fructelor, legumelor sau ciupercilor
prezente; în acest caz amestecul se include în lista
ingredientelor, în conformitate cu prevederile alin. (4), în
funcție de cantitatea totală a fructelor, legumelor sau
ciupercilor prezente;“.
3. La alineatul (5) al articolului 7 din anexa nr. 1, după
litera e) se introduc două noi litere, literele f) și g), cu
următorul cuprins:
îf) ingredientele care constituie mai puțin de 2% din
produsul finit pot fi înscrise într-o ordine diferită, după
celelalte ingrediente;
g) în cazul în care ingrediente similare sau reciproc
substituibile pot fi utilizate la fabricarea sau prepararea
alimentului, fără a-i altera compoziția, natura sau valoarea
percepută, și în măsura în care constituie mai puțin de 2%
din produsul finit, menționarea lor în lista ingredientelor
poate fi realizată cu ajutorul expresiei «conține … și/sau …»,
în cazul în care cel puțin unul dintre cel mult două
ingrediente este prezent în produsul finit. Această
prevedere nu se aplică aditivilor sau ingredientelor
prevăzute în anexa nr. 1f).“
4. După alineatul (6) al articolului 7 din anexa nr. 1 se
introduc trei noi alineate, alineatele (6 1), (6 2) și (6 3), cu
următorul cuprins:
î(61) În cazul băuturilor cu concentrația alcoolică mai
mare de 1,2% în volume, indicarea ingredientelor se face
în conformitate cu actele normative speciale.
(62) Fără a încălca dispozițiile normelor de etichetare
stabilite în conformitate cu prevederile alin. (61), orice
ingredient, definit la art. 7 alin. (1) și prevăzut în anexa
nr. 1f), se indică de fiecare dată când este prezent în
băuturile la care se face referire în alin. (61). Această
indicație trebuie să includă cuvântul «conține», urmat de
numele ingredientului/ingredientelor respectiv/respective. În
cazul în care ingredientul se regăsește deja în lista ingredientelor cu numele său specific sau în denumirea sub care
este vândută băutura, această precizare nu este necesară.
(63) După caz, se pot adopta reguli detaliate pentru
prezentarea indicațiilor la care se face referire la alin. (62),
în conformitate cu dispozițiile Legii viei și vinului nr. 244/2002
în sistemul organizării comune a pieței vitivinicole, ale
Ordinului ministrului agriculturii, alimentației și pădurilor, al
ministrului sănătății și familiei și al președintelui Autorității
Naționale pentru Protecția Consumatorilor nr. 145/270/59/2002
pentru aprobarea Normelor cu privire la natura, conținutul,
originea, fabricarea, ambalarea, etichetarea, marcarea și
calitatea vinurilor aromatizate, a băuturilor aromatizate pe
bază de vin și a cocteilurilor aromatizate din produse
vitivinicole, destinate comercializării pentru consumul uman,
și ale Ordinului ministrului agriculturii, alimentației și
pădurilor, al ministrului sănătății și familiei și al președintelui
Autorității Naționale pentru Protecția Consumatorilor
nr. 268/117/441/2003 pentru aprobarea Normelor privind
definirea, descrierea și prezentarea băuturilor spirtoase.“
5. Alineatul (9) al articolului 7 din anexa nr. 1 va avea
următorul cuprins:
î(9) Un ingredient compus, definit la alin. (2), se poate
înscrie în lista cuprinzând ingredientele cu denumirea
proprie sub care figurează în actele normative în vigoare,
în funcție de ponderea sa cantitativă în aliment, cu condiția

ca aceasta să fie urmată imediat de lista propriilor
ingrediente. Această listă nu este obligatorie:
a) în cazul în care compoziția ingredientului compus
este definită în actele normative în vigoare și în măsura în
care ingredientul compus constituie mai puțin de 2% din
produsul finit; această prevedere nu se aplică aditivilor, cu
respectarea prevederilor alin. (3);
b) pentru ingredientele compuse, constituite din
amestecuri de condimente și/sau plante aromatice în
proporție mai mică de 2% din produsul finit, cu excepția
aditivilor, cu respectarea prevederilor alin. (3);
c) în cazul în care ingredientul compus este un aliment
pentru care lista ingredientelor nu este cerută de actele
normative în vigoare.“
6. După alineatul (10) al articolului 7 din anexa nr. 1 se
introduc cinci noi alineate, alineatele (11)—(15), cu
următorul cuprins:
î(11) Prin derogare de la prevederile alin. (6), (7) și (9),
orice ingredient utilizat în producerea unui aliment și care
este încă prezent, chiar într-o formă modificată, în produsul
finit și prevăzut în anexa nr. 1f) sau care provine din unul
dintre ingredientele prevăzute în anexa nr. 1f) se indică pe
etichetă cu referire clară la numele acestui ingredient.
(12) Mențiunea de la alin. (11) nu este necesară în
condițiile în care denumirea sub care se vinde produsul se
referă în mod clar la ingredientul respectiv.
(13) Prin derogare de la prevederile alin. (3) lit. b), c),
d) și e), orice substanță folosită la producerea unui aliment
și care este încă prezentă, chiar într-o formă modificată, în
produsul finit și care provine din ingredientele prevăzute în
anexa nr. 1f) este considerată ca ingredient și se indică pe
etichetă cu referire clară la numele ingredientului din care
provine.
(14) Lista din anexa nr. 1f) va fi sistematic reexaminată
și, dacă este necesar, reactualizată pe baza celor mai
recente cunoștințe științifice. Reactualizarea poate fi
efectuată, de asemenea, prin ștergerea din anexa nr. 1f) a
ingredientelor pentru care se stabilește științific că nu este
posibil să cauzeze reacții adverse.
(15) Pentru interpretarea listei din anexa nr. 1f),
autoritățile competente pot elabora norme tehnice specifice.“
7. După articolul 7 din anexa nr. 1 se introduce un nou
articol, articolul 71, cu următorul cuprins:
îArt. 71. — Ingredientele se înscriu în conformitate cu
prevederile acestei secțiuni și ale anexelor nr. 1c), 1d), 1e)
și 1f).“
8. În anexa nr. 1e), denumirile îfructe confiate“ și
îlegume“, precum și definițiile corespunzătoare se elimină.
9. După anexa nr. 1e) se introduce anexa nr. 1f) cu
următorul cuprins:
îANEXA Nr. 1f)
LISTA

cuprinzând ingredientele la care se face referire la art. 7
alin. (62), (11)—(14)
— Cereale care conțin gluten (de exemplu: grâu, secară,
orz etc. sau soiurile lor hibride) și produse pe bază de cereale;
— Crustacee și produse pe bază de crustacee;
— Ouă și produse pe bază de ouă;
— Pește și produse pe bază de pește;
— Arahide și produse pe bază de arahide;
— Soia și produse pe bază de soia;
— Lapte și produsele lactate (inclusiv lactoza);
— Fructe în coajă, de exemplu: migdale (Amygdalus
communis L), alune (Corylus avellana), nuci (Juglans regia),
nuci de cajou (Anacardium occidentale), nuci Pecan [Carya
illinoiesis (Wangenh) K. Koch], nuci de Brazilia (Bertholletia
excelsa), fistic (Pistacia vera), nuci de Macadamia și nuci
de Queensland (Macadamia terifolia) și produsele pe bază
de aceste fructe;
— Țelină și produse pe bază de țelină;

MONITORUL OFICIAL AL ROMÂNIEI, PARTEA I, Nr. 1.014/3.XI.2004
— Muștar și produse pe bază de muștar;
— Semințe de susan și produse pe bază de semințe
de susan;
— Dioxid de sulf și sulfiți la concentrații mai mari de
10 mg/kg sau 10 mg/litru, exprimate în SO2.“
10. Articolul 5 din anexa nr. 2 îNorme metodologice
privind etichetarea nutrițională a alimentelor“ se
completează cu o nouă literă, litera g), cu următorul
cuprins:
îg) — salatrim
6 kcal/g = 25 KJ/g.“
Art. II. — Prezenta hotărâre transpune:
a) Directiva 2000/13/CE pentru armonizarea
reglementărilor statelor membre cu privire la etichetarea,
prezentarea și publicitatea produselor alimentare, publicată
în Jurnalul Oficial al Comunității Europene (JOCE)
nr. L109/6 mai 2000, modificată și completată prin Directiva
2001/101/CE, publicată în Jurnalul Oficial al Comunității
Europene (JOCE) nr. L310/28 noiembrie 2001, Directiva
2002/86/CE, publicată în Jurnalul Oficial al Comunității
Europene nr. L305/7 noiembrie 2002, și Directiva
2003/89/CE, publicată în Jurnalul Oficial al Comunității
Europene (JOCE) nr. L308/25 noiembrie 2003;
b) Directiva 90/496/CEE privind indicarea valorii nutritive
pe etichetele alimentelor, publicată în Jurnalul Oficial al
Comunității Europene (JOCE) nr. L276/6 octombrie 1990,
modificată prin Directiva 2003/120/CE, publicată în Jurnalul
Oficial al Comunității Europene (JOCE) nr. L333/
20 decembrie 2003;
c) Directiva 89/396/CEE cu privire la indicarea sau
marcarea în vederea identificării lotului din care fac parte

5

alimentele, publicată în Jurnalul Oficial al Comunității
Europene (JOCE) nr. L186/30 iunie 1989;
d) Directiva 87/250/CEE privind indicarea concentrației
alcoolice, în volume, la etichetarea băuturilor alcoolice
destinate consumatorului final, publicată în Jurnalul Oficial
al Comunității Europene (JOCE) nr. L113/30 aprilie 1987;
e) Regulamentul 1139/98/CEE referitor la indicarea
obligatorie pe etichetele anumitor alimente obținute din
organisme modificate genetic a altor mențiuni în afara celor
prevăzute prin Directiva 79/112/CEE, publicat în Jurnalul
Oficial al Comunității Europene (JOCE) nr. L159/3 iunie
1998, modificat prin Regulamentul 2000/49/CE, publicat
în Jurnalul Oficial al Comunității Europene (JOCE)
nr. L006/11 ianuarie 2000;
f) Regulamentul 2000/50/CE privind etichetarea
alimentelor și ingredientelor alimentare care conțin aditivi și
arome care au fost modificate genetic sau care au fost
produse din organisme modificate genetic, publicat în
Jurnalul Oficial al Comunității Europene (JOCE) nr. L006/
11 ianuarie 2000;
g) Directiva 2002/67/CE privind etichetarea alimentelor
care conțin chinină și a alimentelor care conțin cafeină,
publicată în Jurnalul Oficial al Comunității Europene (JOCE)
nr. L191/19 iulie 2002.
Art. III. — Prezenta hotărâre intră în vigoare la data de
1 ianuarie 2005. Produsele aflate în stoc înainte de data
intrării în vigoare pot fi comercializate cu elementele de
identificare și caracterizare marcate inițial, dar nu mai târziu
de data de 1 iulie 2006.

PRIM-MINISTRU

ADRIAN NĂSTASE
Contrasemnează:
Președintele Autorității Naționale
pentru Protecția Consumatorilor,
Eduard Gabriel Matei
Ministrul agriculturii, pădurilor și dezvoltării rurale,
Petre Daea
Ministrul sănătății,
Ovidiu Brînzan
București, 14 octombrie 2004.
Nr. 1.719.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ECONOMIEI ȘI COMERȚULUI
Nr. 700 din 8 octombrie 2004

MINISTERUL FINANȚELOR PUBLICE
Nr. 1.571 din 20 octombrie 2004

ORDIN
privind aplicarea unor măsuri financiare pentru agenții economici
de sub autoritatea Ministerului Economiei și Comerțului
În temeiul art. 22 din Legea bugetului de stat pe anul 2004 nr. 507/2003,
în conformitate cu prevederile art. 2 alin. (2) din Hotărârea Guvernului nr. 484/2004 privind aprobarea Listei
agenților economici care beneficiază de schema de ajutor de stat prevăzută la art. 22 din Legea bugetului de stat pe
anul 2004 nr. 507/2003, precum și a plafoanelor până la care se acordă ajutorul de stat,
în temeiul art. 5 alin. (6) din Hotărârea Guvernului nr. 738/2003 privind organizarea și funcționarea Ministerului
Economiei și Comerțului, cu modificările și completările ulterioare, și al art. 10 alin. (6) din Hotărârea Guvernului
nr. 1.574/2003 privind organizarea și funcționarea Ministerului Finanțelor Publice și a Agenției Naționale de Administrare
Fiscală, cu modificările și completările ulterioare,
ministrul de stat, ministrul economiei și comerțului, și ministrul finanțelor publice emit următorul ordin:
Art. 1. — (1) Obligațiile agenților economici din sectorul
minier, datorate și neachitate bugetului de stat, bugetului

asigurărilor sociale de stat, bugetului Fondului național unic
de asigurări sociale de sănătate și bugetului asigurărilor

6

MONITORUL OFICIAL AL ROMÂNIEI, PARTEA I, Nr. 1.014/3.XI.2004

pentru șomaj, care se scutesc la plată pentru perioada
ianuarie—august 2004, inclusiv accesoriile aferente
acestora, cu excepția obligațiilor datorate din reținerile la
sursă, în conformitate cu prevederile art. 22 din Legea
bugetului de stat pe anul 2004 nr. 507/2003, sunt cele
prevăzute în anexa nr. 1.
(2) Obligațiile agenților economici din sectorul minier
către bugetul de stat, bugetul asigurărilor sociale de stat,
bugetul Fondului național unic de asigurări sociale de
sănătate și bugetul asigurărilor pentru șomaj, care se
scutesc la plată pentru perioada ianuarie—septembrie 2004,
inclusiv accesoriile aferente acestora, cu excepția obligațiilor
datorate din reținerile la sursă, în conformitate cu
p. Ministrul de stat, ministrul economiei și comerțului,
Iulian Iancu,
secretar de stat

prevederile art. 22 din Legea bugetului de stat pe anul
2004 nr. 507/2003, sunt cele prevăzute în anexa nr. 2.
Aceste obligații se vor regulariza pe baza realizărilor
cumulate pe primele nouă luni ale anului 2004.
(3) Scutirea la plată a obligațiilor prevăzute la alin. (1) și
(2) se aplică începând cu data publicării acestora în
Monitorul Oficial al României, Partea I, iar după această
dată nu se mai calculează dobânzi și penalități de
întârziere.
Art. 2. — Anexele nr. 1 și 2 fac parte integrantă din
prezentul ordin.
Art. 3. — Prezentul ordin se publică în Monitorul Oficial
al României, Partea I.
p. Ministrul finanțelor publice,
Maria Manolescu,
secretar de stat

ANEXA Nr. 1

Nr.
crt.

1.
2.
3.
4.
5.
6.
7.

Unitatea

Compania Națională a Huilei — S.A. Petroșani
Societatea Națională a Cărbunelui — S.A. Ploiești
Compania Națională a Cuprului, Aurului și Fierului îMinvest“ — S.A.
Societatea Națională a Lignitului îOltenia“ — S.A.
Societatea Comercială îMoldomin“ — S.A. Moldova Nouă
Societatea Comercială Minieră îBanat“ — S.A. Anina
Compania Națională a Metalelor Prețioase și Neferoase
îRemin“ — S.A. Baia Mare
Societatea Comercială îBăița“ — S.A. Ștei
Societatea Comercială îCupru Min“ — S.A. Abrud
Societatea Comercială îMinbucovina“ — S.A. Vatra Dornei
Compania Națională a Uraniului — S.A. București

8.
9.
10.
11.
12. T O T A L:

Valoarea ajutorului de stat
pentru perioada
ianuarie—august 2004
— miliarde lei —

999,2
227,1
220,1
1.094,7
56,0
42,2
229,5
16,9
36,3
32,7
40,9
2.995,5

ANEXA Nr. 2

Nr.
crt.

1.
2.
3.
4.
5.
6.
7.

Unitatea

Compania Națională a Huilei — S.A. Petroșani
Societatea Națională a Cărbunelui — S.A. Ploiești
Compania Națională a Cuprului, Aurului și Fierului îMinvest“ — S.A.
Societatea Națională a Lignitului îOltenia“ — S.A.
Societatea Comercială îMoldomin“ — S.A. Moldova Nouă
Societatea Comercială Minieră îBanat“ — S.A. Anina
Compania Națională a Metalelor Prețioase și Neferoase
îRemin“ — S.A. Baia Mare
Societatea Comercială îBăița“ — S.A. Ștei
Societatea Comercială îCupru Min“ — S.A. Abrud
Societatea Comercială îMinbucovina“ — S.A. Vatra Dornei
Compania Națională a Uraniului — S.A. București

8.
9.
10.
11.
12. T O T A L:

Valoarea ajutorului de stat
pentru perioada
ianuarie—septembrie 2004,
preliminat
— miliarde lei —

1.124,0
227,1
240,3
1.237,4
62,9
46,9
262,8
18,9
40,2
36,8
40,9
3.338,1

MONITORUL OFICIAL AL ROMÂNIEI, PARTEA I, Nr. 1.014/3.XI.2004

7

MINISTERUL ECONOMIEI ȘI COMERȚULUI

ORDIN
pentru abrogarea Ordinului ministrului industriei și resurselor nr. 440/2002
privind aprobarea Regulamentului pentru autorizarea și verificarea personalului
care desfășoară activități de proiectare, execuție și exploatare în sectorul gazelor naturale
și a Regulamentului pentru autorizarea și verificarea agenților economici care desfășoară activități
de proiectare, execuție și exploatare în sectorul gazelor naturale
Având în vedere dispozițiile art. 8 lit. c) din Legea gazelor nr. 351/2004,
în temeiul Hotărârii Guvernului nr. 738/2003 privind organizarea și funcționarea Ministerului Economiei și
Comerțului, cu modificările și completările ulterioare,
ministrul de stat, ministrul economiei și comerțului, emite următorul ordin:
Art. 1. — Ordinul ministrului industriei și resurselor
nr. 440/2002 privind aprobarea Regulamentului pentru
autorizarea și verificarea personalului care desfășoară
activități de proiectare, execuție și exploatare în sectorul
gazelor naturale și a Regulamentului pentru autorizarea și
verificarea agenților economici care desfășoară activități de

proiectare, execuție și exploatare în sectorul gazelor
naturale, publicat în Monitorul Oficial al României, Partea I,
nr. 745 din 11 octombrie 2002, se abrogă.
Art. 2. — Prezentul ordin se publică în Monitorul Oficial
al României, Partea I.

p. Ministrul de stat, ministrul economiei și comerțului,
Iulian Iancu,
secretar de stat
București, 20 octombrie 2004.
Nr. 711.
MINISTERUL SĂNĂTĂȚII

ORDIN
cu privire la acțiunile specifice privind protecția sănătății persoanelor fizice
împotriva radiațiilor ionizante în cazul expunerii medicale
Văzând Referatul de aprobare al Direcției generale sănătate publică și inspecția sanitară de stat
nr. O.B. 12.076/2004,
în temeiul prevederilor Ordinului ministrului sănătății și familiei și al președintelui Comisiei naționale pentru
controlul activităților nucleare nr. 285/79/2002 pentru aprobarea Normelor privind radioprotecția persoanelor în cazul
expunerilor medicale la radiații ionizante,
în conformitate cu prevederile Hotărârii Guvernului nr. 743/2003 privind organizarea și funcționarea Ministerului
Sănătății, cu modificările și completările ulterioare,
ministrul sănătății emite următorul ordin:
Art. 1. — Conducerea unităților sanitare în care se
desfășoară practici de radiologie de diagnostic și radiologie
intervențională, de medicină nucleară și de radioterapie
elaborează, în termen de 90 de zile de la data intrării în
vigoare a prezentului ordin, reglementări specifice proprii
privind protecția sănătății persoanelor fizice împotriva
radiațiilor ionizante în cazul expunerii medicale.
Art. 2. — Reglementările specifice proprii, prevăzute la
art. 1, cuprind prevederi cu privire la:
a) delimitarea clară a atribuțiilor și, respectiv, a
responsabilităților medicului ordonator și ale practicienilor;
b) justificarea expunerilor medicale pentru persoanele
care doresc cu bună știință și voluntar să ajute în timpul
expunerii medicale a altor persoane;
c) protocoalele scrise și tehnicile standardizate pentru
fiecare practică radiologică, care să includă criterii pentru
selectarea pacienților, ținând seama de caracteristicile
individuale ale acestora, de posibilitățile și de limitele
procedurilor radiologice și de existența unor proceduri fără
expunere la radiații;
d) asigurarea documentației corespunzătoare pentru
justificarea expunerii femeilor însărcinate și, în cazul
medicinei nucleare, a celor care alăptează;
e) asigurarea ca pacienții care urmează tratament cu
radionuclizi să dețină instrucțiuni scrise cu privire la dozele

limită ale radiațiilor ionizante primite de către terți, fără a
depăși 1 mSv pentru copii și 3 mSv pentru adultul în
vârstă sub 60 de ani, membru al familiei.
Art. 3. — (1) La elaborarea reglementărilor prevăzute la
art. 2 se respectă prevederile specifice din cuprinsul
Normelor de securitate radiologică în practicile de radiologie
de diagnostic și radiologie intervențională, aprobate prin
Ordinul președintelui Comisiei Naționale pentru Controlul
Activităților Nucleare nr. 173/2003, Normelor privind
radioprotecția persoanelor în cazul expunerilor medicale la
radiații ionizante, aprobate prin ordinul ministrului sănătății
și al președintelui Comisiei Naționale pentru Controlul
Activităților Nucleare nr. 285/79/2002, și din cuprinsul
recomandărilor comisiilor de specialitate din cadrul
Ministerului Sănătății.
(2) Reglementările specifice proprii, elaborate conform
prevederilor art. 2, sunt supuse avizării comisiilor de
specialitate din cadrul Ministerului Sănătății.
Art. 4. — (1) În cadrul unităților sanitare prevăzute la
art. 1 se constituie comisii de etică pentru examinarea
oportunității expunerilor medicale, precum și a expunerilor
medicale în scopul cercetării biomedicale și medicale.
(2) Atribuțiile și modul de funcționare a comisiilor de
etică se stabilesc prin regulamentul de organizare și

8

MONITORUL OFICIAL AL ROMÂNIEI, PARTEA I, Nr. 1.014/3.XI.2004

funcționare al acestora, care se aprobă de către
conducerea unității sanitare respective.
Art. 5. — Comisiile de etică prevăzute la art. 4 au în
componență cel puțin un director medical, șefi de secție
medicală, imagistică/radioterapie, un reprezentant al
colegiului medicilor din județul respectiv, șeful laboratorului
teritorial de igiena radiațiilor ionizante.
Art. 6. — (1) Reglementările specifice proprii unităților
sanitare prevăzute la art. 1 se comunică, sub semnătură,
șefilor de secții.
(2) Fiecare unitate sanitară informează Ministerul
Sănătății despre adoptarea noilor reglementări specifice

proprii, în termen de 120 de zile de la data intrării în
vigoare a prezentului ordin.
Art. 7. — Conducerea unităților sanitare prevăzute la
art. 1 va duce la îndeplinire prevederile prezentului ordin.
Art. 8. — Direcțiile de sănătate publică județene,
respectiv a municipiului București, Direcția generală
farmaceutică, inspecția de farmacie și aparatură medicală,
și Direcția generală asistență medicală din cadrul
Ministerului Sănătății controlează aplicarea dispozițiilor
prezentului ordin.
Art. 9. — Prezentul ordin se publică în Monitorul Oficial
al României, Partea I.

Ministrul sănătății,
Ovidiu Brînzan
București, 19 octombrie 2004.
Nr. 1.334.
MINISTERUL EDUCAȚIEI ȘI CERCETĂRII

ORDIN
privind aprobarea bugetelor de venituri și cheltuieli rectificate pe anul 2004 ale institutelor
naționale de cercetare-dezvoltare din coordonarea Ministerului Educației și Cercetării
În temeiul art. 2 alin. (3) din Legea nr. 292/2002 privind stabilirea modalității de aprobare a bugetului de venituri
și cheltuieli ale institutelor naționale de cercetare-dezvoltare,
în temeiul art. 24 alin. (1) și al art. 25 alin. (1) din Ordonanța Guvernului nr. 57/2002 privind cercetarea științifică
și dezvoltarea tehnologică, aprobată și modificată prin Legea nr. 324/2003, cu modificările și completările ulterioare,
având în vedere Referatul de aprobare nr. 448/2004 privind aprobarea bugetelor de venituri și cheltuieli ale
institutelor naționale de cercetare-dezvoltare pe anul 2004,
conform Hotărârii Guvernului nr. 410/2004 privind organizarea și funcționarea Ministerului Educației și Cercetării,
ministrul educației și cercetării emite prezentul ordin.
Art. 1. — Se aprobă bugetele de venituri și cheltuieli
rectificate pe anul 2004 ale institutelor naționale de
cercetare-dezvoltare din coordonarea Ministerului Educației
și Cercetării, prevăzute în anexele nr. 1—18*) care fac
parte integrantă din prezentul ordin.
Art. 2. — (1) Cheltuielile totale aferente veniturilor
înscrise în bugetele de venituri și cheltuieli prevăzute la
art. 1 reprezintă limite maxime care nu pot fi depășite
decât în cazuri bine justificate și cu aprobarea Ministerului
Educației și Cercetării, cu avizul Ministerului Muncii, Solidarității
Sociale și Familiei și al Ministerului Finanțelor Publice.
(2) În cazul în care în execuție se înregistrează depășiri
sau nerealizări de venituri aprobate, institutele naționale de

cercetare-dezvoltare prevăzute la art. 1 vor efectua
cheltuieli în funcție de realizarea veniturilor, cu încadrarea
în indicatorii de eficiență aprobați.
Art. 3. — Nerespectarea prevederilor prezentului ordin
atrage răspunderea contravențională în condițiile legii.
Art. 4. — Direcția generală buget-finanțe, prin Serviciul
buget-contabilitate pentru cercetare, va comunica bugetele
de venituri și cheltuieli institutelor naționale de cercetaredezvoltare sus-menționate și va duce la îndeplinire
prevederile prezentului ordin.
Art. 5. — Prezentul ordin va fi publicat în Monitorul
Oficial al României, Partea I.

p. Ministrul educației și cercetării,
Gheorghe Popa,
secretar de stat
București, 25 octombrie 2004.
Nr. 5.093.
*) Anexele nr. 1—18 se comunică institutelor naționale de cercetare-dezvoltare menționate la art. 1.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.014/3.XI.2004 conține 8 pagini.

Prețul de vânzare 9.500 lei

ISSN 1453—4495

