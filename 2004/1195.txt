Anul 172 (XVI) — Nr. 1.195

PARTEA

I

LEGI, DECRETE, HOTĂRÂRI ȘI ALTE ACTE

Marți, 14 decembrie 2004

SUMAR

Nr.

Pagina

Nr.
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECIZII ALE CURȚII CONSTITUȚIONALE
Decizia nr. 515 din 24 noiembrie 2004 asupra sesizării
de neconstituționalitate a dispozițiilor cuprinse la
articolul unic punctul 8 din Legea pentru
aprobarea Ordonanței de urgență a Guvernului
nr. 24/2004 privind creșterea transparenței în
exercitarea demnităților publice și a funcțiilor
publice, precum și intensificarea măsurilor de
prevenire și combatere a corupției, partea
referitoare la dispozițiile art. 28 alin. (5) din
Ordonanța de urgență a Guvernului nr. 43/2002

Pagina

34.

— Ordin al președintelui Autorității Naționale de
Reglementare în Domeniul Energiei pentru
aprobarea Metodologiei de stabilire a tarifului
pentru serviciul de sistem ........................................

6

35.

— Ordin al președintelui Autorității Naționale de
Reglementare în Domeniul Energiei pentru
modificarea și completarea Codului tehnic al
rețelei electrice de transport.....................................

6

746.

— Ordin al ministrului de stat, ministrul economiei
și comerțului, privind concesionarea unui serviciu
public de distribuție a gazelor naturale...................

7

747.

— Ordin al ministrului de stat, ministrul economiei
și comerțului, privind concesionarea unui serviciu
public de distribuție a gazelor naturale...................

8

1–4

HOTĂRÂRI ALE GUVERNULUI ROMÂNIEI
2.237. — Hotărâre pentru aprobarea bugetului propriu de
venituri și cheltuieli al Ministerului Transporturilor,
Construcțiilor și Turismului privind activitatea de
privatizare pe anul 2005...........................................

DECIZII

ALE

5

CURȚII

CONSTITUȚIONALE

D E C I Z I A Nr. 515
din 24 noiembrie 2004

asupra sesizării de neconstituționalitate a dispozițiilor cuprinse la articolul unic punctul 8
din Legea pentru aprobarea Ordonanței de urgență a Guvernului nr. 24/2004
privind creșterea transparenței în exercitarea demnităților publice și a funcțiilor publice,
precum și intensificarea măsurilor de prevenire și combatere a corupției, partea referitoare
la dispozițiile art. 28 alin. (5) din Ordonanța de urgență a Guvernului nr. 43/2002
În temeiul art. 146 lit. a) din Constituție și al art. 15
alin. (1) din Legea nr. 47/1992 privind organizarea și
funcționarea Curții Constituționale, Președintele României, la
data de 11 noiembrie 2004, a sesizat Curtea
Constituțională
pentru
a
se
pronunța
asupra
constituționalității îdispozițiilor art. 28 alin. (5) din Legea
pentru aprobarea Ordonanței de urgență a Guvernului
nr. 24/2004 privind creșterea transparenței în exercitarea
demnităților publice și a funcțiilor publice, precum și
intensificarea măsurilor de prevenire și combatere a

corupției, așa cum a fost modificat ca urmare a cererii de
reexaminare din data de 14 iulie 2004“.
Sesizarea de neconstituționalitate a fost înregistrată la
Curtea Constituțională sub nr. 6.180 din 11 noiembrie 2004
și constituie obiectul Dosarului nr. 673A/2004.
În motivarea sesizării, se arată că majorarea
indemnizațiilor pentru procurorii care participă la judecarea
infracțiunilor de corupție în complete specializate, pentru
președintele, vicepreședinte, președinții de secții și
judecătorii Înaltei Curți de Casație și Justiție, pentru
procurorul general al Parchetului de pe lângă Înalta Curte

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.195/14.XII.2004

de Casație și Justiție, adjuncții săi și procurorii din
Parchetul de pe lângă Înalta Curte de Casație și Justiție,
prin aplicarea unui spor de 40% la indemnizația brută
lunară a acestora, s-a realizat cu încălcarea dispozițiilor
art. 111 alin. (1) și celor ale art. 138 alin. (5) din
Constituție. Se arată că această prevedere este
neconstituțională, deoarece majorarea indemnizațiilor
îpresupune cheltuieli bugetare despre care Guvernul nu a
fost informat și nu s-au precizat sursele de finanțare“.
Președintele României susține că această majorare a
fost făcută cu ocazia reluării procesului legislativ, ca
urmare a cererii de reexaminare a legii criticate, formulată
la data de 14 iulie 2004. Prin cererea de reexaminare s-a
cerut îmenținerea valorii salariilor polițiștilor din cadrul
Parchetului Național Anticorupție, astfel cum a fost stabilită
în cuprinsul Ordonanței de urgență a Guvernului nr.
24/2004“, astfel încât modificările vizate prin sesizare au
excedat îlimitelor cererii de reexaminare și au generat
proteste vehemente ale judecătorilor de la instanțele
inferioare Înaltei Curți de Casație și Justiție, inclusiv ale
membrilor Consiliului Superior al Magistraturii“.
La sesizarea Președintelui României au fost anexate o
scrisoare a Consiliului Superior al Magistraturii și scrisori
ale judecătorilor de la Judecătoria Zalău, Judecătoria Cluj,
Tribunalul Cluj și Curtea de Apel Cluj, precum și ale
procurorilor de la parchetele de pe lângă instanțele
menționate. Consiliul Superior al Magistraturii a semnalat,
în esență, că reglementările în discuție sunt de natură să
afecteze omogenitatea, echilibrul și coerența activității
întregului sistem judiciar. Totodată, adresează Președintelui
rugămintea ca, uzând de prerogativele prevăzute de
Constituție, să analizeze îoportunitatea trimiterii spre
reexaminare a legii Senatului“, pentru a fi completată cu
art. 28 alin. (5) al Ordonanței de urgență, îîn sensul
acordării sporului de 40% la indemnizația de încadrare
brută lunară, la întregul corp de magistrați, respectiv
judecători și procurori în funcție“.
În conformitate cu dispozițiile art. 16 alin. (2) din Legea
nr. 47/1992 privind organizarea și funcționarea Curții
Constituționale, sesizarea a fost comunicată președinților
celor două Camere ale Parlamentului, precum și
Guvernului, pentru a prezenta punctele lor de vedere cu
privire la sesizarea de neconstituționalitate.
Președintele Camerei Deputaților consideră că
sesizarea de neconstituționalitate este întemeiată. În acest
sens, se arată că art. 28 alin. (5) din Ordonanța de
urgență a Guvernului nr. 43/2002 privind Parchetul Național
Anticorupție, astfel cum a fost modificat prin Legea pentru
aprobarea Ordonanței de urgență a Guvernului nr. 24/2004,
cuprinde dispoziții care reglementează acordarea sporului
de 40% și judecătorilor încadrați la Înalta Curte de Casație
și Justiție, precum și procurorilor din Parchetul de pe lângă
Înalta Curte de Casație și Justiție, ceea ce excede
obiectului cererii de reexaminare formulate de Președintele
României.
Conform punctului de vedere al Președintelui Camerei
Deputaților, îprocedura legislativă de reexaminare a legii,
ca urmare a cererii formulate în acest sens de
Președintele României sau ca urmare a deciziei Curții
Constituționale, pronunțată în cadrul controlului a priori,
trebuie să se desfășoare în limitele sesizării“, cu excepția
textelor îcare trebuie corelate cu cele ce au format obiectul
controlului“, fapt ce îrezultă din interpretarea articolului 77
din Constituție“.
Se arată, totodată, că Președintele României, cu ocazia
promulgării
legii,
îrealizează
un
control
de
constituționalitate, de oportunitate, urmărește păstrarea unei
armonii a legislației interne, a unor concordanțe, evitarea
contradicțiilor și a discriminărilor și se pronunță asupra
formei finale a legii, având dreptul să restituie legea către
Parlament o singură dată“. În situația în care Parlamentul
depășește limitele sesizării, îPreședintele României este
pus în situația de a promulga o lege modificată asupra

căreia nu mai poate să desfășoare un control de
oportunitate real“.
Cu privire la critica de neconstituționalitate vizând
încălcarea dispozițiilor art. 111 alin. (1) teza a doua din
Constituție, se arată că, îîn cazul în care o inițiativă
legislativă implică modificarea prevederilor cuprinse în
bugetul de stat sau a bugetului asigurărilor sociale de stat,
solicitarea informării Guvernului este obligatorie“. Această
obligație rezultă din prevederile art. 102 din Constituție,
potrivit cărora îGuvernul asigură realizarea politicii interne
a țării și exercită conducerea generală a administrației
publice“, care îse poate realiza numai cu suportul material
oferit de bugetul de stat administrat de către Guvern“.
Solicitarea informării Guvernului, consideră președintele
Camerei Deputaților, este obligatorie și cu privire la
amendamentele cu implicații bugetare îdepuse în cursul
procesului legislativ“, în conformitate cu prevederile
regulamentelor celor două Camere ale Parlamentului. În
consecință, se apreciază că dispozițiile art. 111 alin. (1)
teza a doua din Constituție au fost încălcate, întrucât
îCamera Parlamentului în care s-a efectuat modificarea nu
a solicitat punctul de vedere al Guvernului asupra
amendamentului introdus la articolul respectiv“.
Se consideră, de asemenea, că este întemeiată și
critica de neconstituționalitate referitoare la încălcarea
art. 138 alin. (5) din Constituție, deoarece îMinisterul
Finanțelor Publice nu a fost autorizat printr-o normă juridică
să opereze în structura bugetului de stat, respectiv în cea
a bugetelor ordonatorilor principali de credite implicați,
modificările ce ar decurge din aplicarea textului legal
contestat“.
Președintele Senatului și Guvernul nu au comunicat,
până la data pronunțării deciziei, punctele lor de vedere.
Potrivit dispozițiilor art. 77 din Legea nr. 47/1992,
Curtea Constituțională a solicitat secretarilor generali ai
Camerei Deputaților și Senatului ca, în vederea soluționării
sesizării, să trimită atât cererea Președintelui României de
reexaminare a legii criticate, care a fost adresată
Parlamentului la data de 14 iulie 2004, cât și prima formă
a legii de aprobare a Ordonanței de urgență a Guvernului
nr. 24/2004, precum și să comunice dacă, în cursul
procedurii parlamentare, reluată ca urmare a cererii de
reexaminare a legii, Comisiile sesizate în fond au cerut
Guvernului informarea prevăzută de art. 111 alin. (1) teza
finală din Constituție.
Camera Deputaților, cu Adresa nr. 51/457/RG din
12 noiembrie 2004, înregistrată la Curtea Constituțională
sub nr. 6.214 din 15 noiembrie 2004, a informat Curtea
Constituțională că nu s-a solicitat punctul de vedere al
Guvernului de către Comisia juridică, de disciplină și
imunități, sesizată în fond. S-a precizat că informarea nu
era necesară, întrucât la Camera Deputaților a fost eliminat
punctul 7 din proiectul legii, în forma care făcea obiectul
cererii de reexaminare. Totodată, Camera Deputaților a
comunicat și următoarele documente:
— Adresa Senatului nr. L317 din 2 septembrie 2004,
însoțită de cererea Președintelui României pentru
reexaminarea dispozițiilor pct. 7 din proiectul legii criticate,
prin care se solicita îpăstrarea dispozițiilor referitoare la
salarizarea personalului din Parchetul Național Anticorupție,
astfel cum au fost stabilite în cuprinsul Ordonanței de
urgență a Guvernului nr. 24/2004“. În motivarea cererii de
reexaminare adresată Parlamentului se arată că îreducerea
valorii de multiplicare care se ia în calcul pentru stabilirea
salariului polițiștilor detașați la Parchetul Național
Anticorupție, de la 11, cât prevedea ordonanța, la 6, este
o măsură ce va afecta deosebit de negativ funcționarea
acestei instituții“;
— Raportul Comisiei juridice, de disciplină și imunități a
Camerei Deputaților asupra cererii de reexaminare a
proiectului de lege criticat;
— Proiectul legii criticate, în forma adoptată de Camera
Deputaților, ca primă Cameră sesizată, după reexaminare;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.195/14.XII.2004
— Proiectul legii criticate, în forma adoptată de Senat,
în calitate de Cameră decizională, după reexaminare.
Secretarul general al Senatului, cu Adresa nr. VII/232
din 22 noiembrie 2004, înregistrată la Curtea
Constituțională sub nr. 6.417 din 22 noiembrie 2004, a
transmis următoarele acte:
— Raportul Comisiei juridice, de numiri, disciplină,
imunități și validări a Senatului, înregistrat sub nr. 317 din
4 octombrie 2004, referitor la cererea formulată de
Președintele României, de reexaminare a unor dispoziții din
Legea pentru aprobarea Ordonanței de urgență a
Guvernului nr. 24/2004 privind creșterea transparenței în
exercitarea demnităților publice și a funcțiilor publice,
precum și intensificarea măsurilor de prevenire și
combatere a corupției.
În raport se arată următoarele:
îCererea de reexaminare a fost dezbătută și adoptată
de Camera Deputaților în ședința din 14 septembrie 2004,
în calitate de primă Cameră sesizată.
În ședința din 28 septembrie 2004, Comisia juridică a
luat în dezbatere cererea de reexaminare și, constatând că
cererea este întemeiată, a hotărât să adopte raportul de
admitere, cu amendamentele din anexă, care face parte
integrantă din prezentul raport.
Analizând textele adoptate de Camera Deputaților,
precum și obiecțiile formulate în cererea de reexaminare,
membrii Comisiei juridice, la adoptarea amendamentelor, au
avut în vedere corelările necesare între textele din Legea
nr. 303/2004 privind statutul magistraților și Legea
nr. 304/2004 privind organizarea judiciară și textele din
Legea de aprobare a Ordonanței de urgență a Guvernului
nr. 24/2004, care modifică Ordonanța de urgență a
Guvernului nr. 43/2002 privind organizarea și funcționarea
Parchetului Național Anticorupție, ca structură autonomă, cu
personalitate juridică, și care este independent în raporturile
cu instanțele și parchetele de pe lângă acestea.
La dezbateri au participat reprezentanții Ministerului
Justiției, ai Ministerului Administrației și Internelor și ai
Parchetului Național Anticorupție, care au fost de acord cu
amendamentele adoptate de Comisie.“
— Extrasul din stenograma ședinței Senatului din ziua
de 27 octombrie 2004, în care a fost adoptat raportul
Comisiei juridice, de numiri, disciplină, imunități și validări,
din care rezultă că la dezbateri a fost prezent și
reprezentantul Guvernului, care și-a exprimat acordul cu
privire la raportul prezentat de Comisie asupra cererii de
reexaminare a Legii pentru aprobarea Ordonanței de
urgență a Guvernului nr. 24/2004.
C U R T E A,

examinând sesizarea de neconstituționalitate, cererea
Președintelui României de reexaminare din 14 iulie 2004,
punctul de vedere al președintelui Camerei Deputaților,
piesele existente la dosar, raportul întocmit de judecătorulraportor, dispozițiile legale criticate, raportate la prevederile
Constituției, precum și dispozițiile din Legea nr. 47/1992
privind organizarea și funcționarea Curții Constituționale,
reține următoarele:
Curtea a fost legal sesizată și este competentă, potrivit
dispozițiilor art. 146 lit. a) din Constituție, precum și celor
ale art. 1, 10, 15 și 18 din Legea nr. 47/1992, să se
pronunțe asupra constituționalității prevederilor legale
criticate.
În sesizarea de neconstituționalitate se precizează că
aceasta are ca obiect art. 28 alin. (5) din Legea pentru
aprobarea Ordonanței de urgență a Guvernului nr. 24/2004
privind creșterea transparenței în exercitarea demnităților
publice și a funcțiilor publice, precum și intensificarea
măsurilor de prevenire și combatere a corupției, așa cum a
fost modificat ca urmare a cererii de reexaminare din data
de 14 iulie 2004.
Din examinarea conținutului sesizării și a legii supuse
controlului, rezultă că, în realitate, obiectul controlului de

3

constituționalitate îl constituie dispozițiile cuprinse la articolul
unic punctul 8 din Legea pentru aprobarea Ordonanței de
urgență a Guvernului nr. 24/2004 privind creșterea
transparenței în exercitarea demnităților publice și a
funcțiilor publice, precum și intensificarea măsurilor de
prevenire și combatere a corupției, partea referitoare la
dispozițiile art. 28 alin. (5) din Ordonanța de urgență a
Guvernului nr. 43/2002 privind Parchetul Național
Anticorupție, cu modificările ulterioare, astfel cum a fost
adoptată de Parlament, ca urmare a cererii de reexaminare
formulate de Președintele României. Aceste dispoziții au
următorul cuprins:
îArticol unic. — Se aprobă Ordonanța de urgență a
Guvernului nr. 24 din 21 aprilie 2004 privind creșterea
transparenței în exercitarea demnităților publice și a funcțiilor
publice, precum și intensificarea măsurilor de prevenire și
combatere a corupției, publicată în Monitorul Oficial al
României, Partea I, nr. 365 din 27 aprilie 2004, cu următoarele
modificări și completări: […]
8. La titlul II, articolul IV punctul 15, articolul 28 va
avea următorul cuprins: […]
(5) Personalul prevăzut la alin. (1), judecătorii care compun
completele de judecată specializate în infracțiunile de corupție
— potrivit art. 29 din Legea nr. 78/2000, cu modificările și
completările ulterioare —, procurorii care participă la judecarea
acestor cauze, președintele, vicepreședintele, președinții de
secții și judecătorii Înaltei Curți de Casație și Justiție, Procurorul
general al Parchetului de pe lângă Înalta Curte de Casație și
Justiție, adjuncții săi și procurorii din Parchetul de pe lângă
Înalta Curte de Casație și Justiție beneficiază de un spor de
40% la indemnizația de încadrare brută lunară. Personalul din
Parchetul Național Anticorupție prevăzut la alin. (2) și (3)
beneficiază de un spor de 30% pentru activitatea specializată
de combatere a infracțiunilor de corupție pe care o
desfășoară.“
Dispozițiile constituționale considerate ca fiind încălcate
prin textul de lege criticat sunt art. 111 alin. (1) și art. 138
alin. (5), care au următorul cuprins:
— Art. 111 alin. (1): îGuvernul și celelalte organe ale
administrației publice, în cadrul controlului parlamentar al
activității lor, sunt obligate să prezinte informațiile și
documentele cerute de Camera Deputaților, de Senat sau de
comisiile parlamentare, prin intermediul președinților acestora.
În cazul în care o inițiativă legislativă implică modificarea
prevederilor bugetului de stat sau a bugetului asigurărilor
sociale de stat, solicitarea informării este obligatorie.“;
— Art. 138 alin. (5): îNici o cheltuială bugetară nu poate fi
aprobată fără stabilirea sursei de finanțare.“
În critica de neconstituționalitate referitoare la depășirea,
de către Parlament, a limitelor cererii de reexaminare nu
se precizează, în mod expres, dispoziția constituțională
încălcată, însă din conținutul motivării rezultă că sunt vizate
dispozițiile art. 77 alin. (2), potrivit cărora, îÎnainte de
promulgare, Președintele poate cere Parlamentului, o singură
dată, reexaminarea legii.“
Prin sesizare se susține, în esență, că dispozițiile
cuprinse la articolul unic pct. 8 din Legea pentru aprobarea
Ordonanței de urgență a Guvernului nr. 24/2004, partea
referitoare la dispozițiile art. 28 alin. (5) din ordonanță au
fost adoptate cu încălcarea unor norme constituționale
privind procedura de legiferare.
Prima critică de neconstituționalitate formulată de
Președintele României constă în susținerea că dispozițiile
legale care fac obiectul sesizării încalcă prevederile
art. 111 alin. (1) și ale art. 138 alin. (5) din Constituție,
deoarece implică cheltuieli bugetare cu privire la care nu
s-a solicitat informarea Guvernului și nu s-au precizat
sursele de finanțare.
În legătură cu această critică, Curtea reține că,
într-adevăr, potrivit dispozițiilor art. 111 alin. (1) teza finală
din Constituție, în cazul în care o inițiativă legislativă
implică modificări bugetare, solicitarea informării din partea
Guvernului este obligatorie. Textul constituțional cuprinde,

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.195/14.XII.2004

de asemenea, și dispoziții prin care se stabilesc obligații în
sarcina Guvernului. Astfel, teza întâi a art. 111 alin. (1)
prevede: îGuvernul și celelalte organe ale administrației
publice, în cadrul controlului parlamentar al activităților, sunt
obligate să prezinte informațiile și documentele cerute de
Camera Deputaților, de Senat sau de comisiile parlamentare,
prin intermediul președinților acestora. […]“. De asemenea,
alineatul (2) al art. 111 stabilește că îMembrii Guvernului au
acces la lucrările Parlamentului. Dacă li se solicită prezența,
participarea lor este obligatorie“.
Din aceste dispoziții rezultă că legiuitorul constituant a
dorit să consacre garanția constituțională a colaborării
dintre Parlament și Guvern în procesul de legiferare,
instituind obligații reciproce în sarcina celor două autorități
publice.
Analizând atât raportul Comisiei juridice, de numiri,
disciplină, imunități și validări din cadrul Senatului, cât și
stenograma ședinței Senatului din data de 27 octombrie
2004, Curtea reține că, la dezbaterile asupra cererii de
reexaminare formulate de Președintele României, în cadrul
Comisiei juridice, au participat reprezentanții Ministerului
Justiției, ai Ministerului Administrației și Internelor, precum
și ai Parchetului Național Anticorupție, iar la dezbaterile din
plenul Senatului a participat reprezentantul Guvernului, care
a fost de acord cu amendamentele adoptate.
Din interpretarea sistematică a dispozițiilor art. 111 din
Constituție, Curtea reține că participarea reprezentantului
Guvernului la dezbateri și acordul exprimat, fără echivoc,
față de amendamentele adoptate sunt de natură să
angajeze Guvernul și să acopere cerința prevăzută de
art. 111 alin. (1) teza finală din Constituție.
Cu privire la critica referitoare la stabilirea unor cheltuieli
bugetare fără precizarea sursei de finanțare, Curtea
constată că în motivarea sesizării de neconstituționalitate
nu se precizează că aplicarea noii legi ar implica
modificarea cheltuielilor bugetare, respectiv că nivelul
cheltuielilor necesare pentru aplicarea acestei legi nu s-ar
încadra în sumele alocate prin buget. Cât timp fondurile
pentru salarizare prevăzute în buget nu au fost modificate,
acordarea unor sporuri de salarii nu se poate face decât în
limitele aprobate prin buget pentru salarii, potrivit
clasificației bugetare. Alocațiile bugetare prevăzute în buget
la nivelul diferitelor autorități publice pot fi modificate în
sensul suplimentării acestor alocații, fie din fondul de
rezervă bugetară la dispoziția Guvernului, fie, după caz,
prin rectificare bugetară. Aceasta este consecința faptului
că nu orice modificare a salarizării implică, în mod
necesar, modificarea alocației bugetare pentru salarii, astfel
încât, în afara unei dovezi contrare, sursa de finanțare o
constituie alocația bugetară.

În ceea ce privește critica de neconstituționalitate prin
care se susține că modificările aduse de Parlament prin
dispozițiile legale criticate au depășit limitele cererii de
reexaminare, Curtea constată că dispozițiile art. 77 alin. (2)
din Constituție nu conțin reglementări explicite pe baza
cărora să se poată stabili că, în cauză, Parlamentul a
încălcat legea fundamentală.
Din analiza sistematică a dispozițiilor constituționale
referitoare la exercitarea unor competențe ale autorităților
publice, Curtea reține că limitele exercitării lor sunt
prevăzute în mod expres în Legea fundamentală.
Examinând concepția legiuitorului constituant cu privire la
exercitarea de către Parlament a atribuțiilor sale de
legiferare prevăzute de dispozițiile art. 61 alin. (1) din
Constituție, se constată că, în cazul procedurii legislative
de reexaminare a legii, acolo unde acesta a dorit, a stabilit
în mod expres limitele reexaminării. Astfel, Constituția
reglementează procedura legislativă de reexaminare a legii
prin dispozițiile cuprinse la art. 77 alin. (2) și la cele ale
art. 147 alin. (2). Aceste din urmă dispoziții se referă la
reexaminarea unei legi sau a unor dispoziții legale a căror
neconstituționalitate a fost constatată printr-o decizie a
Curții Constituționale, pronunțată cu ocazia controlului de
constituționalitate a priori, al cărei cuprins este următorul:
îÎn cazurile de neconstituționalitate care privesc legile, înainte
de promulgarea acestora, Parlamentul este obligat să
reexamineze dispozițiile respective pentru punerea lor de
acord cu decizia Curții Constituționale“.
Acest text limitează reluarea procesului legislativ de
reexaminare numai cu privire la dispozițiile constatate ca
fiind neconstituționale de către Curtea Constituțională.
Rezultă, așadar, că restricțiile referitoare la exercitarea
competenței de sorginte constituțională trebuie să fie
expres prevăzute de Constituție. Or, dispozițiile art. 77
alin. (2) din Constituție nu stabilesc, în mod expres, o
limită de natură să aducă vreo restrângere a competenței
Parlamentului cu privire la reluarea procesului legislativ, ca
urmare a cererii de reexaminare formulată de Președintele
României. O interpretare contrară a dispozițiilor
constituționale anterior menționate ar avea semnificația
adăugării la normele Constituției, ceea ce este inadmisibil,
întrucât s-ar realiza, pe această cale, un act de revizuire a
Legii fundamentale.
Față de cele de mai sus, Curtea Constituțională
constată că sesizarea de neconstituționalitate nu este
fondată.

Având în vedere considerentele expuse în prezenta decizie, dispozițiile art. 74 alin. (1), art. 77 alin. (2), art. 111
alin. (1), art. 138 alin. (5), art. 146 lit. a) din Constituție, precum și prevederile art. 11 alin. (1) lit. A.a), art. 15 și 18 din
Legea nr. 47/1992 privind organizarea și funcționarea Curții Constituționale, cu majoritate de voturi,
CURTEA

CONSTITUȚIONALĂ

În numele legii
D E C I D E:

Constată că dispozițiile cuprinse la articolul unic punctul 8 din Legea pentru aprobarea Ordonanței de urgență a
Guvernului nr. 24/2004 privind creșterea transparenței în exercitarea demnităților publice și a funcțiilor publice, precum și
intensificarea măsurilor de prevenire și combatere a corupției, partea referitoare la dispozițiile art. 28 alin. (5) din
ordonanță, sunt constituționale.
Definitivă și general obligatorie.
Decizia se comunică Președintelui României și se publică în Monitorul Oficial al României, Partea I.
Dezbaterea a avut loc la 24 noiembrie 2004 și la ea au participat: Ioan Vida, președinte, Nicolae Cochinescu,
Aspazia Cojocaru, Constantin Doldur, Acsinte Gaspar, Kozsokár Gábor, Petre Ninosu, Ion Predescu și Șerban Viorel
Stănoiu, judecători.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Prim-magistrat-asistent,
Claudia Miu

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.195/14.XII.2004

HOTĂRÂRI

ALE

GUVERNULUI

5

ROMÂNIEI

GUVERNUL ROMÂNIEI

HOTĂRÂRE
pentru aprobarea bugetului propriu de venituri și cheltuieli al Ministerului Transporturilor,
Construcțiilor și Turismului privind activitatea de privatizare pe anul 2005
În temeiul art. 108 din Constituția României, republicată, al art. 9 alin. (1) din Ordonanța de urgență a Guvernului
nr. 88/1997 privind privatizarea societăților comerciale, aprobată prin Legea nr. 44/1998, cu modificările și completările
ulterioare, al art. 51 din Legea nr. 137/2002 privind unele măsuri pentru accelerarea privatizării, cu modificările și
completările ulterioare, precum și al Ordonanței de urgență a Guvernului nr. 148/2002 pentru asigurarea condițiilor de
finanțare a organizării și desfășurării activităților legate de procesul de privatizare derulate prin Ministerul Lucrărilor
Publice, Transporturilor și Locuinței, aprobată cu modificări prin Legea nr. 57/2003,
Guvernul României adoptă prezenta hotărâre.
Art. 1. — Se aprobă bugetul propriu de venituri și
cheltuieli al Ministerului Transporturilor, Construcțiilor și
Turismului privind activitatea de privatizare pe anul 2005,
prevăzut în anexa*) care face parte integrantă din prezenta
hotărâre.
Art. 2. — (1) Cheltuielile totale aferente veniturilor
înscrise în bugetul de venituri și cheltuieli al Ministerului
Transporturilor, Construcțiilor și Turismului reprezintă limite
maxime care nu pot fi depășite decât în cazuri justificate și
numai cu aprobarea Guvernului.
(2) În cazul în care în execuția bugetului de venituri și
cheltuieli se înregistrează depășiri sau nerealizări ale
veniturilor totale aprobate, Ministerul Transporturilor,
Construcțiilor și Turismului va efectua cheltuieli totale
proporțional cu gradul de realizare a veniturilor totale.
Art. 3. — Ministerul Transporturilor, Construcțiilor și
Turismului reține permanent la dispoziția sa, conform
Ordonanței de urgență a Guvernului nr. 148/2002 pentru
asigurarea condițiilor de finanțare a organizării și
desfășurării activităților legate de procesul de privatizare

derulate prin Ministerul Lucrărilor Publice, Transporturilor și
Locuinței, aprobată cu modificări prin Legea nr. 57/2003,
pentru desfășurarea corespunzătoare a activității sale, din
veniturile încasate în cursul anului 2005, o sumă
reprezentând jumătate din cuantumul cheltuielilor prevăzute
în bugetul său de venituri și cheltuieli aferent activității de
privatizare pe anul 2005.
Art. 4. — (1) Nerespectarea prevederilor art. 2 constituie
contravenție și se sancționează cu amendă de la 2.000.000 lei
la 10.000.000 lei.
(2) Contravenției prevăzute la alin. (1) i se aplică
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări
prin Legea nr. 180/2002, cu modificările și completările
ulterioare.
Art. 5. — Contravenția se constată și amenda se aplică
de organele de control financiar ale statului, împuternicite
potrivit legii, persoanelor vinovate de nerespectarea
prevederilor prezentei hotărâri.

PRIM-MINISTRU

ADRIAN NĂSTASE
Contrasemnează:
p. Ministrul transporturilor, construcțiilor și turismului,
Traian Panait,
secretar de stat
p. Ministrul finanțelor publice,
Gheorghe Gherghina,
secretar de stat

București, 9 decembrie 2004.
Nr. 2.237.

*) Anexa se comunică Ministerului Transporturilor, Construcțiilor și Turismului.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.195/14.XII.2004

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
pentru aprobarea Metodologiei de stabilire a tarifului pentru serviciul de sistem
În temeiul art. 9 alin. (2), (6) și (7), al art. 11 alin. (1) și alin. (2) lit. a), c) și i), precum și al art. 56 alin. (2) din
Legea energiei electrice nr. 318/2003,
având în vedere referatul de aprobare întocmit de Departamentul infrastructură și autorizare,
în conformitate cu prevederile procesului-verbal al ședinței Comitetului de reglementare al Autorității Naționale de
Reglementare în Domeniul Energiei din data de 6 decembrie 2004,
președintele Autorității Naționale de Reglementare în Domeniul Energiei emite următorul ordin:
Art. 1. — Se aprobă Metodologia de stabilire a tarifului
pentru serviciul de sistem, prevăzută în anexa*) care face
parte integrantă din prezentul ordin.
Art. 2. — La data intrării în vigoare a prezentului ordin
se abrogă Decizia președintelui Autorității Naționale de
Reglementare în Domeniul Energiei nr. 35/1999, publicată
în Monitorul Oficial al României, Partea I, nr. 503 din
19 octombrie 1999, și Decizia președintelui Autorității
Naționale
de Reglementare în Domeniul Energiei

nr. 71/1999, publicată în Monitorul Oficial al României,
Partea I, nr. 633 din 24 decembrie 1999.
Art. 3. — Compania Națională de Transport al Energiei
Electrice îTranselectrica“ — S.A. și Departamentul
infrastructură și autorizare din cadrul Autorității Naționale de
Reglementare în Domeniul Energiei vor asigura respectarea
prevederilor prezentului ordin.
Art. 4. — Prezentul ordin se publică în Monitorul Oficial
al României, Partea I.

Președintele Autorității Naționale de Reglementare în Domeniul Energiei,
Jean Constantinescu
București, 6 decembrie 2004.
Nr. 34.
*) Anexa se publică pe pagina de web a Autorității Naționale de Reglementare în Domeniul Energiei, la adresa www.anre.ro la secțiunea
îMetodologii“.

AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
pentru modificarea și completarea Codului tehnic al rețelei electrice de transport
În temeiul art. 2 lit. d), al art. 9 alin. (6) și (7), al art. 11 alin. (1) și alin. (2) lit. a) și i) și al art. 34 alin. (1)
și (3) din Legea energiei electrice nr. 318/2003,
având în vedere referatul de aprobare întocmit de Departamentul funcționare și dezvoltare piață de energie,
în conformitate cu prevederile procesului-verbal al ședinței Comitetului de reglementare al Autorității Naționale de
Reglementare în Domeniul Energiei din data de 6 decembrie 2004,
președintele Autorității Naționale de Reglementare în Domeniul Energiei emite următorul ordin:
Art. 1. — Partea a II-a a Codului tehnic al rețelei
electrice de transport se modifică și va avea conținutul
prevăzut în anexa nr. 1*) la prezentul ordin.
Art. 2. — Glosarul Codului tehnic al rețelei electrice de
transport se completează cu termenii prevăzuți în anexa
nr. 2*) la prezentul ordin.
Art. 3. — La data intrării în vigoare a prezentului ordin
se abrogă Decizia președintelui Autorității Naționale de
Reglementare în Domeniul Energiei nr. 18/1999, publicată

în Monitorul Oficial al României, Partea I, nr. 350 din
23 iulie 1999.
Art. 4. — Operatorii de rețea și utilizatorii rețelelor
electrice vor duce la îndeplinire prevederile prezentului
ordin.
Art. 5. — Departamentele de specialitate din cadrul
Autorității Naționale de Reglementare în Domeniul Energiei
vor urmări respectarea prevederilor prezentului ordin.
Art. 6. — Prezentul ordin se publică în Monitorul Oficial
al României, Partea I.

Președintele Autorității Naționale de Reglementare în Domeniul Energiei,
Jean Constantinescu
București, 6 decembrie 2004.
Nr. 35.
*) Anexele nr. 1 și 2 se publică în format electronic pe pagina web a Autorității Naționale de Reglementare în Domeniul Energiei
(www.anre.ro), la secțiunea îReglementări tehnice“, și pe pagina de web a Companiei Naționale de Transport al Energiei Electrice îTranselectrica“ — S.A.
(www.transelectrica.ro).

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.195/14.XII.2004

7

MINISTERUL ECONOMIEI ȘI COMERȚULUI

ORDIN
privind concesionarea unui serviciu public de distribuție a gazelor naturale
Având în vedere prevederile Legii gazelor nr. 351/2004, ale Legii nr. 219/1998 privind regimul concesiunilor, ale
Hotărârii Guvernului nr. 216/1999 pentru aprobarea Normelor metodologice-cadru de aplicare a Legii nr. 219/1998 privind
regimul concesiunilor, cu modificările ulterioare, și ale Hotărârii Guvernului nr. 1.720/2004 pentru aprobarea conținutuluicadru al caietului de sarcini al concesiunii serviciului public privind distribuția gazelor naturale și a contractului-cadru de
concesiune a serviciului public privind distribuția gazelor naturale,
în temeiul art. 5 alin. (6) al Hotărârii Guvernului nr. 738/2003 privind organizarea și funcționarea Ministerului
Economiei și Comerțului, cu modificările și completările ulterioare,
ministrul de stat, ministrul economiei și comerțului, emite următorul ordin:
Art. 1. — Se aprobă concesionarea serviciului public de
distribuție a gazelor naturale în perimetrul format din zonele
delimitate prevăzute în anexa nr. 1*).
Art. 2. — (1) Se aprobă Caietul de sarcini al concesiunii
serviciului public de distribuție a gazelor naturale pentru
zonele delimitate incluse în perimetrul concesiunii, prevăzut
în anexa nr. 2**).
(2) Se aprobă contractul de concesiune aferent
serviciului public menționat la art. 1, prevăzut în anexa
nr. 3**).
Art. 3. — (1) Procedura pentru acordarea concesiunii
serviciului public de distribuție a gazelor naturale prevăzut
la art. 1 este licitația publică deschisă fără preselecție.

(2) Termenul de depunere a ofertelor este de 21 de zile
calendaristice de la data publicării anunțului privind
organizarea licitației publice deschise fără preselecție.
(3) I n s t r u c ț i u n i l e - c a d r u p r i v i n d o r g a n i z a r e a ș i
desfășurarea procedurii de concesionare a serviciului public
menționat la art. 1 sunt prevăzute în anexa nr. 4**).
Art. 4. — Comisia pentru activitatea de concesionare în
domeniul distribuției energiei electrice și a gazelor naturale
va organiza licitația pentru atribuirea concesiunii în
conformitate cu prevederile legislației în vigoare aplicabile.
Art. 5. — Anexele nr. 1—4 fac parte integrantă din
prezentul ordin.
Art. 6. — Prezentul ordin se publică în Monitorul Oficial
al României, Partea I.

p. Ministrul de stat, ministrul economiei și comerțului,
Iulian Iancu,
secretar de stat

București, 8 noiembrie 2004.
Nr. 746.

*) Anexa nr. 1 se publică ulterior în Monitorul Oficial al României, Partea I, nr. 1.195 bis în afara abonamentului și se poate achiziționa de
la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.
**) Anexele nr. 2—4 se obțin de către persoanele interesate, în condițiile arătate în anunțul privind organizarea licitației publice deschise fără
preselecție, de la sediul comisiei din str. Mendeleev nr. 36—38, etajul 10, camera 105, sectorul 1, București.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.195/14.XII.2004

MINISTERUL ECONOMIEI ȘI COMERȚULUI

ORDIN
privind concesionarea unui serviciu public de distribuție a gazelor naturale
Având în vedere prevederile Legii gazelor nr. 351/2004, ale Legii nr. 219/1998 privind regimul concesiunilor, ale
Hotărârii Guvernului nr. 216/1999 pentru aprobarea Normelor metodologice-cadru de aplicare a Legii nr. 219/1998 privind
regimul concesiunilor, cu modificările ulterioare, și ale Hotărârii Guvernului nr. 1.720/2004 pentru aprobarea conținutuluicadru al caietului de sarcini al concesiunii serviciului public privind distribuția gazelor naturale și a contractului-cadru de
concesiune a serviciului public privind distribuția gazelor naturale,
în temeiul art. 5 alin. (6) din Hotărârea Guvernului nr. 738/2003 privind organizarea și funcționarea Ministerului
Economiei și Comerțului, cu modificările și completările ulterioare,
ministrul de stat, ministrul economiei și comerțului, emite următorul ordin:
Art. 1. — Se aprobă concesionarea serviciului public de
distribuție a gazelor naturale în perimetrul format din zonele
delimitate prevăzute în anexa nr. 1*).
Art. 2. — (1) Se aprobă Caietul de sarcini al concesiunii
serviciului public de distribuție a gazelor naturale pentru
zonele delimitate incluse în perimetrul concesiunii, prevăzut
în anexa nr. 2**).
(2) Se aprobă contractul de concesiune aferent
serviciului public menționat la art. 1, prevăzut în anexa
nr. 3**).
Art. 3. — (1) Procedura pentru acordarea concesiunii
serviciului public de distribuție a gazelor naturale, prevăzut
la art. 1, este licitația publică deschisă fără preselecție.

(2) Termenul de depunere a ofertelor este de 21 de zile
calendaristice de la data publicării anunțului privind
organizarea licitației publice deschise fără preselecție.
(3) I n s t r u c ț i u n i l e - c a d r u p r i v i n d o r g a n i z a r e a ș i
desfășurarea procedurii de concesionare a serviciului public
menționat la art. 1 sunt prevăzute în anexa nr. 4**).
Art. 4. — Comisia pentru activitatea de concesionare în
domeniul distribuției energiei electrice și a gazelor naturale
va organiza licitația pentru atribuirea concesiunii în
conformitate cu prevederile legislației în vigoare aplicabile.
Art. 5. — Anexele nr. 1—4 fac parte integrantă din
prezentul ordin.
Art. 6. — Prezentul ordin se publică în Monitorul Oficial
al României, Partea I.

p. Ministrul de stat, ministrul economiei și comerțului,
Iulian Iancu,
secretar de stat
București, 8 noiembrie 2004.
Nr. 747.

*) Anexa nr. 1 se publică ulterior în Monitorul Oficial al României, Partea I, nr. 1.195 bis în afara abonamentului și se poate achiziționa de
la Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.
**) Anexele nr. 2—4 se obțin de către persoanele interesate, în condițiile arătate în anunțul privind organizarea licitației publice deschise fără
preselecție, de la sediul comisiei din str. Mendeleev nr. 36—38, etajul 10, camera 105, sectorul 1, București.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.195/14.XII.2004 conține 8 pagini.

Prețul de vânzare 9.500 lei

ISSN 1453—4495

PDF compression, OCR, web-optimization with CVISION's PdfCompressor

