Anul 172 (XVI) — Nr. 839

PARTEA

I

LEGI, DECRETE, HOTĂRÂRI ȘI ALTE ACTE

Luni, 13 septembrie 2004

SUMAR

Nr.

Pagina
LEGI ȘI DECRETE

356.

— Lege pentru ratificarea Convenției dintre
România și Republica Macedonia privind asistența
juridică în materie civilă, semnată la București la
12 noiembrie 2003 ....................................................

Convenție între România și Republica Macedonia privind
asistența juridică în materie civilă ...........................
671.

— Decret privind promulgarea Legii pentru
ratificarea Convenției dintre România și Republica
Macedonia privind asistența juridică în materie
civilă, semnată la București la 12 noiembrie 2003 ....

674.

— Lege privind simplificarea formalităților la
înregistrarea în registrul comerțului a persoanelor
fizice, asociațiilor familiale și persoanelor juridice,
înregistrarea fiscală a acestora, precum și la
autorizarea funcționării persoanelor juridice ............
— Decret pentru promulgarea Legii privind
simplificarea formalităților la înregistrarea în
registrul comerțului a persoanelor fizice, asociațiilor
familiale și persoanelor juridice, înregistrarea
fiscală a acestora, precum și la autorizarea
funcționării persoanelor juridice ................................

Pagina
HOTĂRÂRI ALE GUVERNULUI ROMÂNIEI

2–6

6

7–12

12

1.416. — Hotărâre privind aprobarea unei licențe de
concesiune a activității miniere de exploatare,
încheiată între Agenția Națională pentru Resurse
Minerale și Societatea Comercială îCarpat
Agregate“ — S.A.......................................................

13

1.417. — Hotărâre privind aprobarea Acordului de
concesiune pentru explorare, dezvoltare și
exploatare petrolieră în perimetrul E V—1
Moinești, încheiat între Agenția Națională pentru
Resurse Minerale și Toreador Resources
Corporation.................................................................

13–14

1.418. — Hotărâre privind aprobarea unei licențe de
concesiune a activității miniere de exploatare,
încheiată între Agenția Națională pentru Resurse
Minerale și Societatea Comercială îVIRCONDIRO“ —
S.R.L. .........................................................................

2

´
359.

Nr.

14

1.447. — Hotărâre privind recunoașterea Asociației
Naționale a Evaluatorilor din România —
ANEVAR ca fiind de utilitate publică ......................

15

1.449. — Hotărâre pentru modificarea anexei la
Hotărârea Guvernului nr. 1.521/2003 privind
exceptarea și reducerea temporară a taxelor
vamale de import pentru unele categorii de mărfuri ...

15–16

2

MONITORUL OFICIAL AL ROMÂNIEI, PARTEA I, Nr. 839/13.IX.2004

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Convenției dintre România
și Republica Macedonia privind asistența juridică
în materie civilă, semnată la București la 12 noiembrie 2003
Parlamentul României adoptă prezenta lege.
Articol unic. — Se ratifică Convenția dintre România și Republica
Macedonia privind asistența juridică în materie civilă, semnată la București
la 12 noiembrie 2003.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE
CAMEREI DEPUTAȚILOR

PREȘEDINTELE
SENATULUI

VALER DORNEANU

NICOLAE VĂCĂROIU

București, 8 septembrie 2004.
Nr. 356.

CONVENȚIE
între România și Republica Macedonia privind asistența juridică în materie civilă
România și Republica Macedonia, denumite în continuare părți contractante, în dorința de a perfecționa
cooperarea lor în domeniul asistenței juridice în materie civilă, au hotărât să încheie prezenta convenție.
În acest scop au convenit cele ce urmează:
CAPITOLUL I
Dispoziții generale
ARTICOLUL 1
Definirea unor termeni

1. În sensul prezentei convenții:
a) prin cauze civile se înțelege cauzele de drept civil,
drept al familiei, drept comercial, dreptul muncii și
contencios administrativ;
b) prin instituții judiciare se înțelege instanțele
judecătorești, parchetele, birourile notariale și alte organe
competente în cauze civile.
2. Cetățeni ai unei părți contractante sunt persoanele
care au cetățenia acestei părți contractante în conformitate
cu legile sale.
3. Dispozițiile prezentei convenții referitoare la cetățenii
părților contractante se aplică în mod corespunzător și
persoanelor juridice înființate în conformitate cu legile părții
contractante pe teritoriul căreia își au sediul.
ARTICOLUL 2
Ocrotirea juridică

1. Cetățenii unei părți contractante se bucură pe
teritoriul celeilalte părți contractante, în ceea ce privește
drepturile lor personale și patrimoniale, de aceeași ocrotire
juridică ca și cetățenii proprii.

2. Cetățenii unei părți contractante au dreptul să se
adreseze liber și nestânjenit instituțiilor judiciare ale
celeilalte părți contractante în competența cărora intră
cauzele civile, pot să își susțină interesele în fața acestora,
să facă cereri și să introducă acțiuni în aceleași condiții ca
și cetățenii acesteia.
ARTICOLUL 3
Acordarea asistenței juridice

Părțile contractante își acordă reciproc, la cerere,
asistență juridică în cauzele civile, în condițiile prevăzute de
prezenta convenție.
ARTICOLUL 4
Obiectul asistenței juridice

Asistența juridică în materie civilă cuprinde îndeplinirea
unor activități procesuale cum sunt: întocmirea, transmiterea
și înmânarea de acte judiciare și extrajudiciare, audierea
părților, martorilor, experților și a altor persoane, efectuarea
de expertize, de cercetări la fața locului și de constatări ale
unor stări de fapt, precum și alte activități procesuale
legate de administrarea probelor, aplicarea unor măsuri de
asigurare sau de conservare, verificări de înscrisuri,
obținerea de copii sau de fotocopii ori de extrase de pe
documente.

MONITORUL OFICIAL AL ROMÂNIEI, PARTEA I, Nr. 839/13.IX.2004
ARTICOLUL 5
Modul de comunicare

În aplicarea dispozițiilor prezentei convenții, instituțiile
judiciare ale celor două părți contractante comunică între
ele prin intermediul ministerelor de justiție ale României și
Republicii Macedonia.
ARTICOLUL 6

3

cazul în care stabilirea adresei nu este posibilă, instituția
judiciară solicitată anunță despre aceasta instituția judiciară
solicitantă.
5. După îndeplinirea cererii, instituția judiciară solicitată
transmite instituției judiciare solicitante actele întocmite. În
cazul în care asistența juridică nu a putut fi acordată,
instituția judiciară solicitată va restitui actele instituției
judiciare solicitante, comunicându-i totodată împrejurările
care au împiedicat-o să îndeplinească cererea.

Limba folosită

1. În aplicarea dispozițiilor prezentei convenții,
ministerele de justiție ale celor două părți contractante
folosesc în relațiile dintre ele limbile română și
macedoneană.
2. Cererile de asistență juridică și actele anexate se
redactează în limba părții contractante solicitante și vor fi
însoțite de traduceri certificate în limba părții contractante
solicitate.
3. Înscrisurile întocmite în îndeplinirea cererilor de
asistență juridică se transmit în limba părții contractante
solicitate.
ARTICOLUL 7
Cererea de asistență juridică

1. Cererea de asistență juridică va cuprinde următoarele
date:
a) denumirea instituției judiciare solicitante;
b) denumirea instituției judiciare solicitate;
c) indicarea cauzei în care se solicită asistență juridică;
d) numele și prenumele părților, calitatea procesuală,
cetățenia, domiciliul sau reședința acestora, iar în cazul
persoanelor juridice, denumirea și sediul lor;
e) numele, prenumele și adresa reprezentanților părților,
atunci când este cazul;
f) obiectul cererii și datele necesare pentru îndeplinirea ei;
g) menționarea actelor anexate la cerere.
2. La cererea de asistență juridică privind înmânarea de
acte vor fi indicate adresa destinatarului și felul actelor ce
urmează a fi înmânate. La comisiile rogatorii vor fi
menționate împrejurările în legătură cu care urmează să se
administreze probe și, dacă este cazul, întrebările ce
trebuie puse persoanelor care urmează a fi audiate.
3. Cererea de asistență juridică și actele anexate vor
purta ștampila oficială a instituției judiciare solicitante.
ARTICOLUL 8
Modul de rezolvare a cererii

1. În îndeplinirea cererii de asistență juridică instituția
judiciară solicitată aplică legea statului său. Instituția
judiciară solicitată poate să aplice, la cererea instituției
judiciare solicitante, o procedură specială, în măsura în
care aceasta nu contravine legii statului său.
2. Dacă instituția judiciară solicitată nu este competentă
să îndeplinească cererea, ea o va trimite din oficiu
instituției competente, încunoștințând totodată despre
aceasta partea contractantă solicitantă.
3. În cazul administrării de probe, la cererea instituției
judiciare solicitante, instituția judiciară solicitată va comunica
acesteia, în timp util, locul și data îndeplinirii unor astfel de
cereri, în scopul ca partea interesată să fie în măsură să
asiste.
4. Dacă adresa persoanei la care se referă cererea de
asistență juridică nu este cunoscută sau dacă adresa
indicată s-a dovedit a fi greșită, instituția judiciară solicitată
ia măsurile corespunzătoare în scopul stabilirii adresei. În

ARTICOLUL 9
Dovada de înmânare a actelor

1. Dovada de înmânare a actelor se întocmește în
conformitate cu reglementările privind înmânarea, în vigoare
pe teritoriul părții contractante solicitate. În orice caz ea
trebuie să cuprindă semnătura destinatarului, ștampila
instituției judiciare și semnătura persoanei împuternicite să
înmâneze actele, modaliltatea de înmânare, locul și data
înmânării.
2. Dovada de înmânare este transmisă de îndată părții
contractante solicitante. Dacă înmânarea nu este posibilă,
partea contractantă solicitantă va fi informată asupra
motivelor.
ARTICOLUL 10
Atribuțiile misiunilor diplomatice și oficiilor consulare

Fiecare parte contractantă poate să transmită sau să
înmâneze acte judiciare și extrajudiciare și să ia mărturii
cetățenilor proprii care se află pe teritoriul celeilalte părți
contractante, prin intermediul misiunilor diplomatice sau
oficiilor consulare, cu condiția să nu se aplice nici o
măsură de constrângere.
ARTICOLUL 11
Informații privind legislația

Părțile contractante se vor informa reciproc, la cerere,
asupra legislației în vigoare ori care a fost în vigoare în
statele lor, precum și asupra aplicării acesteia în practica
judiciară.
ARTICOLUL 12
Cheltuieli legate de acordarea asistenței juridice

1. Fiecare parte contractantă suportă toate cheltuielile
ocazionate de acordarea asistenței juridice pe teritoriul ei,
inclusiv cheltuielile legate de administrarea probelor.
2. Instituția judiciară solicitată comunică instituției
judiciare solicitante cuantumul cheltuielilor făcute. Dacă
instituția judiciară solicitantă percepe aceste cheltuieli de la
persoana obligată să le plătească, sumele încasate rămân
în sarcina părții contractante a cărei instituție le-a perceput.
ARTICOLUL 13
Refuzul asistenței juridice

1. Partea contractantă solicitată poate refuza acordarea
asistenței juridice dacă se consideră că prin îndeplinirea
cererii s-ar putea aduce atingere ordinii sale de drept.
2. Partea contractantă solicitată va comunica părții
contractante solicitante motivele refuzului asistenței juridice.
ARTICOLUL 14
Protecția martorilor și experților

1. Martorul sau expertul, oricare ar fi cetățenia sa, care,
în urma unei citații, se prezintă în fața instituției judiciare a

4

MONITORUL OFICIAL AL ROMÂNIEI, PARTEA I, Nr. 839/13.IX.2004

celeilalte părți contractante, nu poate fi nici urmărit, nici
deținut, nici supus vreunei alte limitări a libertății sale
individuale pe teritoriul acesteia, pentru fapte sau condamnări
anterioare trecerii frontierei părții contractante solicitante.
2. Imunitatea prevăzută la paragraful 1 încetează dacă
martorul sau expertul nu părăsește teritoriul părții
contractante solicitante în termen de 15 zile de la data la
care instituția judiciară care l-a citat îi face cunoscut că
prezența lui nu mai este necesară sau revine ulterior. În
acest termen nu se include timpul în care martorul sau
expertul nu a putut părăsi teritoriul acestei părți
contractante din motive independente de voința sa.
3. Citația emisă de instituția judiciară a unei părți
contractante pentru un martor sau expert care domiciliază
pe teritoriul celeilalte părți contractante nu va conține nici o
mențiune referitoare la sancțiuni posibile pentru caz de
neprezentare.
ARTICOLUL 15
Restituirea cheltuielilor pentru martori și experți

1. Cheltuielile de călătorie și de întreținere, precum și
compensarea veniturilor nerealizate, legate de deplasarea
pentru depunerea mărturiei sau efectuarea expertizei, vor fi
suportate de partea contractantă solicitantă. Expertul are
dreptul și la onorariul de expert.
2. Despre aceste drepturi ale martorului sau expertului
se va face mențiune în citație. La cererea martorului sau a
expertului, partea contractantă solicitantă va plăti în avans,
parțial sau integral, cheltuielile menționate.
ARTICOLUL 16
Audierea ca martori a persoanelor arestate

1. În cazul în care este necesar ca o persoană, care
se află arestată pe teritoriul unei părți contractante, să fie
audiată ca martor de către o instituție judiciară a celeilalte
părți contractante, autoritățile prevăzute la art. 5 pot
conveni ca această persoană să fie transferată pe teritoriul
părții contractante solicitante, cu condiția de a fi menținută
în stare de arest și de a fi înapoiată în cel mai scurt timp
posibil după audiere. În caz de realizare a acordului, se va
conveni asupra datei și locului predării și reprimirii
persoanei arestate.
2. Transferul va putea fi refuzat dacă:
a) persoana arestată nu consimte;
b) prezența persoanei este necesară într-o procedură
penală în curs pe teritoriul părții contractante solicitate;
c) transferul este susceptibil de a prelungi detenția
acesteia;
d) alte considerații justificate se opun transferului
persoanei pe teritoriul părții contractante solicitante.
ARTICOLUL 17
Cautio judicatum solvi

Cetățenii uneia dintre părțile contractante, care se
adresează instanțelor judecătorești ale celeilalte părți
contractante în calitate de reclamanți sau de intervenienți,
nu pot fi obligați să depună garanții procesuale pentru
motivul că sunt străini și nu au domiciliul în acel stat.
ARTICOLUL 18
Reducerea și scutirea de cheltuieli de procedură

1. Cetățenii uneia dintre părțile contractante beneficiază
pe teritoriul celeilalte părți contractante de reducerea sau de

scutirea cheltuielilor de procedură, precum și de asistență
judiciară gratuită, în aceleași condiții ca cetățenii proprii.
2. Înlesnirile prevăzute la paragraful 1, acordate de o
instituție judiciară a uneia dintre părțile contractante într-o
anumită cauză, se aplică tuturor actelor de procedură în
acea cauză, inclusiv actelor de executare.
ARTICOLUL 19
Condițiile obținerii înlesnirilor

1. Când cetățenii unei părți contractante depun cerere
pentru acordarea înlesnirilor prevăzute la art. 18, o dată cu
aceasta vor prezenta și un certificat cu privire la situația
materială și personală, întocmit potrivit reglementărilor
legale ale fiecărei părți contractante.
2. Dacă solicitantul nu are domiciliul sau reședința pe
teritoriul nici uneia dintre părțile contractante, certificatul
prevăzut la paragraful 1 poate fi eliberat de misiunea
diplomatică sau oficiul consular al statului al cărui cetățean
este.
ARTICOLUL 20
Solicitarea înlesnirilor

1. Cetățenii uneia dintre părțile contractante, care
doresc să solicite unei instituții judiciare a celeilalte părți
contractante înlesnirile prevăzute la art. 18, pot face cerere
în acest sens la instituția judiciară competentă de la
domiciliul sau reședința lor.
2. Instituția judiciară care, potrivit paragrafului 1, a primit
cererea o va transmite, împreună cu certificatul și
eventualele anexe, instituției judiciare competente a
celeilalte părți contractante.
3. Instituția judiciară competentă să hotărască asupra
cererii pentru acordarea înlesnirilor prevăzute la art. 18, în
limitele competenței sale, își păstrează dreptul de a controla
certificatele și informațiile care i-au fost furnizate și, pentru
a se edifica pe deplin, poate solicita informații suplimentare.
ARTICOLUL 21
Valabilitatea actelor

1. Actele în formă legală, întocmite sau certificate de o
instanță sau de altă autoritate competentă a uneia dintre
părțile contractante, care poartă semnătura și sigiliul
acesteia, nu trebuie să poarte o altă semnătură și certificare
pentru a fi utilizate pe teritoriul celeilalte părți contractante.
2. Dispozițiile paragrafului 1 se referă și la extrasele și
copiile de pe actele certificate de o instanță sau de o altă
autoritate competentă.
3. Actele oficiale întocmite pe teritoriul uneia dintre
părțile contractante au pe teritoriul celeilalte părți
contractante aceeași forță probantă ca și actele de același
fel ale acestei părți.
4. Orice persoană sau autoritate interesată a uneia
dintre părțile contractante poate solicita, în caz de dubiu,
verificarea autenticității actului de către autoritatea celeilalte
părți contractante.
ARTICOLUL 22
Transmiterea actelor de stare civilă

1. Părțile contractante își transmit, la cerere, gratuit,
înscrisuri și hotărâri judecătorești definitive privind statutul
personal al cetățenilor celeilalte părți contractante.
2. Transmiterea actelor menționate la paragraful 1 se
face prin intermediul ministerelor de justiție.

MONITORUL OFICIAL AL ROMÂNIEI, PARTEA I, Nr. 839/13.IX.2004
CAPITOLUL II
Recunoașterea și executarea hotărârilor
ARTICOLUL 23
Obiectul recunoașterii și executării

1. Părțile contractante recunosc și execută pe teritoriul
lor, în condițiile prezentei convenții, hotărârile pronunțate pe
teritoriul celeilalte părți contractante.
2. În sensul paragrafului 1, prin hotărâri se înțelege:
a) hotărârile în cauzele civile, patrimoniale și
nepatrimoniale, pronunțate de instanțe judecătorești sau de
alte instituții competente;
b) tranzacțiile judiciare;
c) hotărârile judecătorești pronunțate în cauzele penale,
cu privire la obligația de reparație pentru daunele civile
cauzate;
d) hotărârile arbitrale.
3. În sensul prezentei convenții, termenul hotărâre
include și tranzacțiile notariale.
ARTICOLUL 24
Condițiile recunoașterii și executării hotărârilor

Hotărârile menționate la art. 23 se recunosc și se
execută dacă:
1. sunt definitive și executorii potrivit legii părții
contractante pe teritoriul căreia au fost pronunțate;
2. nu a fost încălcată competența exclusivă a instituției
judiciare a părții contractante pe teritoriul căreia urmează
să aibă loc recunoașterea sau executarea;
3. persoanei obligate prin hotărâre, care nu a participat la
proces, i s-au înmânat citația și actul de sesizare a instanței
în timp util și în conformitate cu legea părții contractante pe
teritoriul căreia a fost pronunțată hotărârea, iar în cazul în
care persoana nu avea capacitate de exercițiu, i s-a dat
posibilitatea de a fi reprezentată în proces;
4. între aceleași părți, cu privire la același obiect și
pentru aceeași cauză, nu s-a pronunțat în prealabil o
hotărâre ori nu se află în curs de judecată o acțiune
intentată anterior pe teritoriul părții contractante unde
urmează să se recunoască ori să se încuviințeze
executarea hotărârii;
5. în cazurile în care trebuia aplicată legea celeilalte
părți contractante, din hotărârea pronunțată rezultă că
această lege a fost aplicată; totuși recunoașterea nu poate
fi refuzată numai pentru singurul motiv că instanța care a
pronunțat hotărârea a aplicat o altă lege, în afară de cazul
în care procesul privește starea și capacitatea unei
persoane, iar soluția adoptată diferă de cea la care s-ar fi
ajuns potrivit legii aplicabile;
6. prin recunoașterea sau încuviințarea executării
hotărârii nu se aduce atingere ordinii de drept a părții
contractante pe teritoriul căreia urmează să se recunoască
ori să se încuviințeze executarea hotărârii.
ARTICOLUL 25
Cererea pentru recunoașterea și încuviințarea executării

1. Persoana care solicită recunoașterea și încuviințarea
executării unei hotărâri poate depune cererea la instanța
competentă a părții contractante pe teritoriul căreia
urmează să se recunoască și să se încuviințeze
executarea acesteia sau la instanța părții contractante care
a pronunțat hotărârea. În acest din urmă caz transmiterea
cererii la instanța competentă să recunoască și să

5

încuviințeze executarea hotărârii se va realiza în
conformitate cu dispozițiile art. 5.
2. La cerere vor fi anexate:
a) textul complet al hotărârii, precum și o adeverință că
este definitivă și executorie, dacă aceasta nu rezultă
expres din hotărâre;
b) actele originale sau copii certificate ale acestora, din
care să rezulte că persoanei obligate prin hotărâre, care
nu a luat parte la proces, i s-au înmânat, la timp și în
forma cuvenită, citația și cererea de chemare în judecată;
c) traducerile certificate ale cererii și ale actelor
menționate la lit. a) și b).
3. O dată cu cererea de încuviințare a executării poate
fi făcută și cererea de executare.
ARTICOLUL 26
Procedura recunoașterii și executării

1. Procedura recunoașterii și executării unei hotărâri se
efectuează potrivit legii părții contractante pe teritoriul
căreia urmează să aibă loc recunoașterea și executarea.
2. Cererea de recunoaștere și executare poate fi făcută
de orice persoană care are un interes legal pentru o
asemenea recunoaștere și executare.
ARTICOLUL 27
Efectele recunoașterii și executării

Hotărârile definitive, o dată recunoscute sau admise a fi
executate, vor avea aceleași efecte ca și cele pronunțate
de instanțele judecătorești sau de alte instituții competente
ale părții contractante solicitate.
ARTICOLUL 28
Transmiterea de obiecte sau de sume de bani

Transmiterea de obiecte sau de sume de bani către un
creditor care are domiciliul pe teritoriul celeilalte părți
contractante se va face în conformitate cu reglementările
legale ale părții contractante care execută hotărârea privind
transmiterea obiectelor și transferul sumelor de bani.
ARTICOLUL 29
Cheltuielile privind recunoașterea și executarea hotărârilor

1. Stabilirea și încasarea cheltuielilor legate de
încuviințarea executării și de executarea silită propriu-zisă
se dispun de către instanța solicitată potrivit legii statului
ei. În aceste cheltuieli se includ și cele referitoare la
traducerea și certificarea actelor.
2. Partea care a beneficiat în fața instanței care a
pronunțat hotărârea de înlesnirile prevăzute la art. 18
paragraful 1 va beneficia de aceleași înlesniri și în cadrul
procedurii de încuviințare a executării și de executare
propriu-zisă, desfășurată pe teritoriul celeilalte părți
contractante.
ARTICOLUL 30
Executarea hotărârilor privind cheltuielile de judecată

1. Dacă una dintre părțile în proces, scutită de garanții
procesuale conform art. 17, a fost obligată printr-o hotărâre
definitivă să plătească celeilalte părți cheltuieli de judecată,
instanța competentă de pe teritoriul celeilalte părți
contractante va încuviința, la cerere, gratuit, executarea
acestor cheltuieli.
2. La cererea de încuviințare a executării se anexează
o copie certificată de pe hotărâre, o adeverință din care să
rezulte că hotărârea este definitivă și executorie, precum și
traducerile certificate ale acestor acte.

6

MONITORUL OFICIAL AL ROMÂNIEI, PARTEA I, Nr. 839/13.IX.2004

3. Cheltuielile ocazionate de eliberarea adeverințelor,
precum și de traducerea sau de certificarea actelor prevăzute
la paragraful 2 sunt considerate cheltuieli de judecată.
4. Instanța încuviințează, fără citarea părților, executarea
hotărârii, limitându-se numai la verificarea împrejurării dacă
hotărârea este definitivă și executorie. Totodată instanța va
încuviința și executarea cheltuielilor prevăzute la paragraful 3,
astfel cum acestea au fost stabilite de instituția judiciară
competentă a părții contractante pe teritoriul căreia au fost
ocazionate.
ARTICOLUL 31
Recunoașterea și executarea hotărârilor arbitrale

Cele două părți contractante recunosc și execută
hotărârile arbitrale date pe teritoriul celeilalte părți
contractante, conformându-se pentru aceasta prevederilor
Convenției asupra recunoașterii și executării hotărârilor
arbitrale străine, încheiată la New York la 10 iunie 1958.

ARTICOLUL 33
Soluționarea diferendelor

Orice diferend rezultat din aplicarea prezentei convenții
se va soluționa pe cale diplomatică.
ARTICOLUL 34
Ratificarea și intrarea în vigoare a convenției

1. Prezenta convenție va fi supusă ratificării potrivit
legislației fiecărei părți contractante.
2. Prezenta convenție va intra în vigoare în a 30-a zi
după primirea ultimei notificări pe cale diplomatică, prin
care se confirmă că sunt îndeplinite condițiile prevăzute la
paragraful 1.
ARTICOLUL 35
Valabilitatea convenției

Prezenta convenție nu aduce atingere obligațiilor ce
decurg din convențiile multilaterale la care ambele state
sunt parte.

Prezenta convenție se încheie pe o durată
nedeterminată.
Fiecare parte contractantă poate denunța prezenta
convenție printr-o notificare scrisă, transmisă pe cale
diplomatică. Denunțarea va produce efecte după o
perioadă de 6 luni de la data primirii notificării.
Încheiată la București la 12 noiembrie 2003, în două
exemplare originale, fiecare în limbile română,
macedoneană și franceză, toate textele fiind egal autentice.
În caz de diferență de interpretare, va prevala textul în
limba franceză.
Drept care împuterniciții celor două părți contractante au
semnat prezenta convenție și au aplicat sigiliile lor.

Pentru România,
Rodica Mihaela Stănoiu

Pentru Republica Macedonia,
Tihomir Ilievski

CAPITOLUL III
Dispoziții finale
ARTICOLUL 32
Raporturile cu alte tratate și acorduri internaționale

PREȘEDINTELE ROMÂNIEI

DECRET
privind promulgarea Legii pentru ratificarea Convenției
dintre România și Republica Macedonia privind asistența
juridică în materie civilă, semnată la București
la 12 noiembrie 2003
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea pentru ratificarea Convenției dintre
România și Republica Macedonia privind asistența juridică în materie civilă,
semnată la București la 12 noiembrie 2003, și se dispune publicarea acestei
legi în Monitorul Oficial al României, Partea I.
PREȘEDINTELE ROMÂNIEI

ION ILIESCU

București, 7 septembrie 2004.
Nr. 671.

7

MONITORUL OFICIAL AL ROMÂNIEI, PARTEA I, Nr. 839/13.IX.2004
PARLAMENTUL ROMÂNIEI
CAMERA DEPUTAȚILOR

SENATUL

LEGE
privind simplificarea formalităților la înregistrarea în registrul comerțului a persoanelor fizice,
asociațiilor familiale și persoanelor juridice, înregistrarea fiscală a acestora,
precum și la autorizarea funcționării persoanelor juridice
Parlamentul României adoptă prezenta lege.
CAPITOLUL I
Dispoziții generale
Art. 1. — În scopul simplificării procedurilor administrative
și promovării calității serviciilor, se instituie prezenta
procedură de înmatriculare în registrul comerțului și de
înregistrare fiscală a persoanelor fizice, asociațiilor familiale
și persoanelor juridice sau de autorizare a funcționării
persoanelor juridice care, potrivit legii, au obligația să ceară
înmatricularea în registrul comerțului.
Art. 2. — În sensul prezentei legi, societățile comerciale,
societățile și companiile naționale, grupurile de interes
economic, regiile autonome și organizațiile cooperatiste,
precum și sucursalele înființate de acestea, denumite în
continuare solicitanți, au obligația ca, după înmatricularea în
registrul comerțului și înregistrarea fiscală, să ceară
autorizarea funcționării.
Art. 3. — (1) Înmatricularea persoanelor fizice și a
asociațiilor familiale în registrul comerțului și înregistrarea
fiscală a acestora se fac pe baza autorizației emise de
primăria competentă, prin grija acesteia, potrivit legii
speciale, fără a fi necesară pronunțarea de către
judecătorul delegat a încheierii prevăzute la art. 6 alin. (1)
din Legea nr. 26/1990 privind registrul comerțului,
republicată, cu modificările și completările ulterioare.
(2) Înmatricularea persoanelor juridice prevăzute la
art. 2, precum și a sucursalelor acestora se face potrivit
prevederilor Legii nr. 26/1990, republicată, cu modificările și
completările ulterioare, și celorlalte prevederi referitoare la
înregistrarea în registrul comerțului.
Art. 4. — Autorizarea funcționării solicitanților se face cu
îndeplinirea procedurilor prevăzute de prezenta lege și de
actele normative speciale care reglementează emiterea
fiecărei autorizații.
Art. 5. — Prin autorizarea funcționării se înțelege fie
asumarea de către solicitant a responsabilității privitoare la
legalitatea desfășurării activității, fie obținerea actului
administrativ emis de autoritățile administrației publice
competente, strict necesar pentru a permite solicitantului
desfășurarea activităților prevăzute în actele constitutive sau
modificatoare înregistrate în registrul comerțului.
CAPITOLUL II
Înregistrarea în registrul comerțului
Art. 6. — (1) Prin înregistrarea în registrul comerțului se
înțelege înmatricularea persoanelor fizice, asociațiilor
familiale și persoanelor juridice prevăzute la art. 2,
înscrierea de mențiuni, precum și înregistrarea altor
operațiuni care, potrivit legii, se menționează în registrul
comerțului.
(2) Solicitarea efectuării înregistrării în registrul
comerțului se face de către fondatori, administratori sau de
reprezentanții acestora, precum și de orice persoană
interesată, în condițiile legii, prin întocmirea cererii de
înregistrare.

(3) Înregistrările în registrul comerțului se fac în baza
unei încheieri a judecătorului delegat sau a unei hotărâri
judecătorești irevocabile, în afară de cazul în care legea
prevede altfel.
(4) Persoanele juridice prevăzute la art. 2 dobândesc
personalitate juridică de la data pronunțării încheierii
judecătorului delegat, prin care se dispune autorizarea
constituirii sau înmatricularea în registrul comerțului, dacă
legea nu dispune altfel.
Art. 7. — Prin efectuarea înregistrărilor în registrul
comerțului se asigură opozabilitatea actelor înregistrate față
de terți, cu excepția cazurilor în care legea prevede
condiția cumulativă a publicării acestora în Monitorul Oficial
al României, Partea a IV-a.
Art. 8. — (1) La înmatriculare, solicitanților li se
eliberează certificatul de înregistrare conținând numărul de
ordine în registrul comerțului și codul unic de înregistrare
atribuit de către Ministerul Finanțelor Publice, precum și
alte acte prevăzute de prezenta lege.
(2) La înregistrarea modificărilor actului constitutiv se
eliberează certificatul de înscriere de mențiuni, însoțit de
încheierea judecătorului delegat, precum și alte acte
prevăzute de prezenta lege.
(3) Termenul de eliberare a certificatului de înregistrare
și a celui de înscriere de mențiuni este de cel mult 10 zile
de la data înregistrării cererii, dacă prin încheieri pronunțate
de judecătorul delegat nu se dispune altfel.
Art. 9. — (1) Certificatul de înregistrare conținând codul
unic de înregistrare este documentul care atestă că
persoana juridică a fost luată în evidența oficiului registrului
comerțului de pe lângă tribunal și în evidența organului
fiscal.
(2) Dacă certificatul de înregistrare conține și atributul
fiscal îR“, acesta atestă că persoana juridică a fost luată în
evidența organului fiscal ca plătitor de T.V.A.
(3) Pe parcursul existenței persoanei juridice dovada
privind starea acesteia, referitoare la funcționare, dizolvare,
reorganizare, lichidare, reorganizare judiciară, faliment sau
suspendare temporară a activității, se face cu extrasul de
registru emis de oficiul registrului comerțului de pe lângă
tribunal, valabil 30 de zile de la data emiterii.
(4) Termenul de eliberare a extrasului de registru este
de cel mult 24 de ore de la data înregistrării solicitării.
(5) Certificatele constatoare că un anumit act sau fapt
este sau nu este înregistrat în registrul comerțului vor fi
eliberate în termen de 3 zile de la data înregistrării cererii.
CAPITOLUL III
Atribuirea codului unic de înregistrare
Art. 10. — Solicitarea înregistrării fiscale se face prin
depunerea cererii de înregistrare la oficiul registrului
comerțului de pe lângă tribunal, iar atribuirea codului unic
de înregistrare de către Ministerul Finanțelor Publice este
condiționată de admiterea cererii de înregistrare în registrul
comerțului de către judecătorul delegat.

8

MONITORUL OFICIAL AL ROMÂNIEI, PARTEA I, Nr. 839/13.IX.2004

Art. 11. — (1) În vederea atribuirii codului unic de
înregistrare de către Ministerul Finanțelor Publice, oficiile
registrului comerțului de pe lângă tribunale transmit direct
sau prin intermediul Oficiului Național al Registrului
Comerțului, pe cale electronică, Ministerului Finanțelor
Publice, datele referitoare la înregistrările efectuate în
registrul comerțului și cele conținute în cererea de
înregistrare fiscală.
(2) Pe baza datelor transmise potrivit alin. (1)
Ministerul Finanțelor Publice atribuie, în termen de
maximum 24 de ore, codul unic de înregistrare.
Art. 12. — (1) Pentru asociațiile familiale, precum și
pentru persoanele juridice prevăzute la art. 2 structura
codului unic de înregistrare se stabilește de Ministerul
Finanțelor Publice, Ministerul Muncii, Solidarității Sociale și
Familiei, Ministerul Sănătății, Ministerul Administrației și
Internelor și Ministerul Justiției.
(2) Pentru persoanele fizice codul unic de înregistrare
coincide cu codul numeric personal atribuit de Ministerul
Administrației și Internelor sau, după caz, cu numărul de
identificare fiscală atribuit de Ministerul Finanțelor Publice.
Art. 13. — Codul unic de înregistrare va fi utilizat de
toate sistemele informatice care prelucrează date privind
persoanele fizice, asociațiile familiale și persoanele juridice
prevăzute la art. 2, precum și de acestea în relațiile cu
terții, inclusiv cu autoritățile și instituțiile publice, pe toată
durata funcționării lor.
Art. 14. — (1) După efectuarea înmatriculării societăților
comerciale în registrul comerțului, un extras al încheierii
judecătorului delegat se comunică, din oficiu, Regiei
Autonome îMonitorul Oficial“, spre publicare, pe cheltuiala
solicitantului.
(2) Extrasul încheierii judecătorului delegat va cuprinde
următoarele elemente: numărul și data încheierii,
denumirea, sediul social și forma juridică, numele și adresa
fondatorilor, administratorilor și, dacă este cazul, a
cenzorilor, domeniul și activitatea principală, capitalul social
și durata de funcționare.
(3) Pe extrasul prevăzut la alin. (1) oficiul registrului
comerțului de pe lângă tribunalul care a efectuat
înmatricularea va menționa codul unic de înregistrare
atribuit și numărul de ordine în registrul comerțului, iar
acest document poate fi transmis și pe cale electronică.
(4) La cererea și pe cheltuiala solicitantului, încheierea
judecătorului delegat se publică integral în Monitorul Oficial
al României, Partea a IV-a.
CAPITOLUL IV
Procedura autorizării funcționării
Art. 15. — (1) La data eliberării de către oficiul
registrului comerțului de pe lângă tribunal a certificatului de
înregistrare conținând codul unic de înregistrare sau, după
caz, la data eliberării certificatului de înscriere de mențiuni
sau înainte de începerea unei activități care necesită
autorizare, solicitantul are obligația de a cere obținerea
următoarelor autorizații:
a) actul de autorizare pentru prevenirea și stingerea
incendiilor (P.S.I.), emis de brigăzile și grupurile de
pompieri militari din subordinea Ministerului Administrației și
Internelor;
b) actul de autorizare sanitară, emis de direcțiile de
sănătate publică teritoriale din subordinea Ministerului Sănătății
sau de ministerele cu rețea proprie de sănătate publică;
c) actul de autorizare veterinară, emis de direcțiile
veterinare și pentru siguranța alimentelor teritoriale sau,
după caz, de Autoritatea Națională Sanitară Veterinară și

pentru Siguranța Alimentelor sau de ministerele cu rețea
veterinară proprie;
d) actul de autorizare de mediu, emis de autoritățile
publice teritoriale de protecție a mediului din subordinea
Ministerului Mediului și Gospodăririi Apelor;
e) actul de autorizare din punct de vedere al protecției
muncii, emis de inspectoratele teritoriale de muncă din
subordinea Ministerului Muncii, Solidarității Sociale și
Familiei.
(2) La cererea solicitantului, documentația necesară
obținerii autorizării funcționării persoanelor juridice sau
sediilor secundare poate fi depusă o dată cu cererea de
înregistrare, însă termenul de eliberare a autorizațiilor
prevăzute la alin. (1) începe să curgă de la data
înregistrării în registrul comerțului a persoanei juridice sau
a modificării actelor constitutive.
(3) În sensul dispozițiilor prezentei legi, prin act de
autorizare se înțelege autorizația, avizul sau alt act
administrativ emis de autoritățile și instituțiile publice
competente, potrivit legii.
Art. 16. — Autoritățile publice prevăzute la art. 15
alin. (1), denumite în continuare autorități publice implicate,
vor delega, în funcție de volumul activității, la birourile
unice din cadrul oficiilor registrului comerțului de pe lângă
tribunale, unul sau mai mulți reprezentanți cu drept de
semnătură.
Art. 17. — (1) Procedura de autorizare a funcționării se
desfășoară prin intermediul biroului unic din cadrul oficiului
registrului comerțului de pe lângă tribunalul din județul pe a
cărui rază solicitantul are stabilit sediul social principal sau
secundar.
(2) Oficiile registrului comerțului de pe lângă tribunale
au obligația organizării birourilor unice pentru efectuarea
următoarelor activități:
a) primirea cererii de autorizare, verificarea existenței
documentelor necesare stabilite de autoritățile publice
implicate și înregistrarea cererilor de autorizare în registrul
special;
b) încasarea taxelor și tarifelor datorate autorităților
publice implicate în procedura de autorizare a funcționării;
c) transmiterea la autoritățile publice implicate, dacă
este cazul, a cererilor de autorizare și a documentelor
depuse de solicitant, pe bază de borderou și semnătură;
d) primirea de la autoritățile publice implicate a
autorizațiilor și a actelor care se eliberează solicitanților și
înregistrarea acestora în registrul special;
e) completarea și emiterea în termen a certificatelor
constatatoare privind înregistrarea declarațiilor pe propria
răspundere referitoare la autorizarea funcționării, potrivit
prezentei legi;
f) ținerea în sistem computerizat a evidenței privind
cererile de autorizare și modul de soluționare a acestora;
g) urmărirea termenelor prevăzute de prezenta lege și
eliberarea către solicitanți a certificatelor constatatoare sau,
după caz, a anexei privind autorizarea, care va deveni
anexă la certificatul de înregistrare;
h) decontarea, prin Oficiul Național al Registrului
Comerțului, cu autoritățile publice implicate a taxelor și
tarifelor de autorizare încasate potrivit lit. b).
(3) Anexa la certificatul de înregistrare constituie actul
administrativ emis de autoritățile publice implicate, care
atestă faptul că solicitanții au obținut autorizațiile prevăzute
la art. 15 alin. (1), necesare pentru începerea activității.
(4) Pentru sediul social principal și pentru fiecare sediu
social secundar se va elibera câte o anexă la certificatul
de înregistrare, care înlocuiește alte formulare de autorizare
utilizate de autoritățile publice implicate, cu excepția
cazurilor strict prevăzute de reglementările armonizate cu

MONITORUL OFICIAL AL ROMÂNIEI, PARTEA I, Nr. 839/13.IX.2004
legislația comunitară și cuprinse în hotărârea Guvernului
prevăzută la art. 43 alin. (4).
Art. 18. — (1) Cererile de autorizare a funcționării se
depun la oficiul registrului comerțului de pe lângă tribunalul
din județul pe a cărui rază solicitantul își are stabilit sediul
social principal sau secundar și vor fi însoțite de
documentele necesare pentru autorizare, precum și de
dovezile privind achitarea taxelor și tarifelor aferente,
datorate autorităților publice implicate.
(2) Personalul oficiului registrului comerțului de pe lângă
tribunal va verifica existența la dosar a cererilor de
autorizare, a documentelor și a dovezilor privind plata
taxelor și tarifelor, după care va înregistra cererea într-un
registru special și, în termen de 24 de ore, o va înainta
fiecărei autorități publice implicate, împreună cu
documentele aferente.
(3) La înregistrarea cererii se va elibera solicitantului un
exemplar cuprinzând numărul de ordine, data înregistrării în
registrul special și termenul de eliberare a anexei
referitoare la autorizații.
(4) În cazul prevăzut la art. 15 alin. (2), cererile de
autorizare a funcționării vor fi înaintate autorităților publice
implicate, în termen de 24 de ore de la data înregistrării în
registrul comerțului a persoanei juridice sau a modificării
actelor constitutive.
Art. 19. — (1) Cererea de autorizare a funcționării se
soluționează, după caz, de oficiul registrului comerțului de
pe lângă tribunal sau de către autoritățile publice implicate.
(2) Oficiul registrului comerțului de pe lângă tribunal va
soluționa cererea după cum urmează:
a) în cazul în care solicitantul nu desfășoară, la sediul
social principal sau secundar, activitățile prevăzute în actul
constitutiv sau modificator, va depune o declarație pe
propria răspundere în acest sens. O dată cu eliberarea
certificatului de înregistrare sau de înscriere de mențiuni,
oficiul registrului comerțului va elibera solicitantului un
certificat constatator care atestă că s-a înregistrat declarația
pe propria răspundere și că nu este necesară autorizarea
funcționării;
b) în cazul în care solicitantul depune declarație pe
propria răspundere, specifică pentru fiecare autoritate
publică, că îndeplinește condițiile de autorizare, oficiul
registrului comerțului de pe lângă tribunal va elibera
solicitantului un certificat constatator care atestă
înregistrarea declarației pe propria răspundere că
îndeplinește condițiile de autorizare pentru activitatea sau
obiectivul precizat.
(3) În alte cazuri decât cele prevăzute la alin. (2),
autoritățile publice implicate vor soluționa cererea după
cum urmează:
a) în cazul în care constată îndeplinirea cerințelor
legale, vor comunca oficiului registrului comerțului de pe
lângă tribunal autorizarea funcționării solicitantului;
b) în cazul în care constată neregularități ale
documentației depuse sau neîndeplinirea condițiilor legale,
vor notifica acest fapt solicitantului, la sediul înregistrat,
precum și oficiului registrului comerțului de pe lângă
tribunal, acordând un termen de 30 de zile de remediere a
neregularităților constatate, care curge de la data primirii
notificării și poate fi prelungit la cererea expresă a
solicitantului;
c) în cazul în care neregularitățile nu sunt remediate în
termenul prevăzut la lit. b), vor respinge cererea și vor
menționa refuzul de autorizare în anexa la certificatul de
înregistrare.

9

(4) În registrul comerțului se înregistrează datele
privitoare la activitățile pentru care se solicită autorizarea
funcționării, potrivit alin. (2) și (3).
(5) În cazul prevăzut la alin. (3) lit. a) și b), oficiul
registrului comerțului de pe lângă tribunal va elibera
solicitantului un certificat constatator care să ateste că s-a
depus cererea de autorizare și că aceasta este în curs de
soluționare.
(6) Certificatele constatatoare prevăzute la alin. (2) și
(5) au regimul prevăzut la art. 4 din Legea nr. 26/1990,
republicată, cu modificările și completările ulterioare.
Art. 20. — La data primirii notificării prevăzute la art. 19
alin. (3) lit. b), termenul de aprobare a autorizării se
întrerupe, urmând ca, de la data remedierii neregularităților
semnalate prin notificare, să curgă un nou termen de
20 de zile pentru emiterea autorizației.
Art. 21. — Termenele de comunicare între oficiul
registrului comerțului de pe lângă tribunal și autoritățile
publice implicate a documentelor prevăzute la art. 19
alin. (3) sunt:
a) 15 zile de la data înregistrării cererii de autorizare,
pentru actele prevăzute la art. 19 alin. (3) lit. a) și c), fiind
aplicabile dispozițiile art. 15 alin. (2);
b) 10 zile de la data înregistrării cererii de autorizare,
pentru notificarea prevăzută la art. 19 alin. (3) lit. b), fiind
aplicabile dispozițiile art. 15 alin. (2).
Art. 22. — (1) Eliberarea de către oficiul registrului
comerțului de pe lângă tribunal a documentelor prevăzute
la art. 19 alin. (2), alin. (3) lit. a) și c) și alin. (5) se va
face astfel:
a) la data eliberării certificatului de înregistrare, în
cazurile prevăzute la art. 19 alin. (2) lit. a) și b) și
alin. (5);
b) în termen de 20 de zile de la data înregistrării cererii
de autorizare, în cazul prevăzut la art. 19 alin. (3) lit. a)
fiind aplicabile dispozițiile art. 15 alin. (2);
c) prin excepție de la prevederile lit. b), în termen de
30 de zile de la data înregistrării cererii de autorizare în
registrul special, pentru solicitanții care funcționează în mai
mult de 5 sedii sociale secundare, precum și pentru cei cu
mai mult de 5 activități ce necesită evaluare în vederea
autorizării, fiind aplicabile dispozițiile art. 15 alin. (2).
(2) Termenele prevăzute la alin. (1) încep să curgă de
la data înregistrării cererii de autorizare a funcționării la
oficiul registrului comerțului de pe lângă tribunal și se
calculează pe zile libere, cu excepția prevăzută la art. 15
alin. (2).
Art. 23. — În cazul în care una sau mai multe dintre
autoritățile publice implicate comunică refuzul emiterii
autorizației, oficiul registrului comerțului de pe lângă tribunal
va proceda la emiterea anexei la certificatul de înregistrare.
Anexa având cuprinsă mențiunea privind refuzul autorizării
va fi eliberată solicitantului la termenul legal.
Art. 24. — În cazul neîndeplinirii de către solicitant a
obligațiilor stabilite de autoritățile publice implicate prin
notificarea prevăzută de art. 19 alin. (3) lit. b) ori în cazul
refuzului de autorizare, precum și în cazul reautorizării,
solicitantul are obligația reluării procedurii de autorizare a
funcționării față de autoritatea implicată emitentă a
refuzului, potrivit dispozițiilor art. 18.
Art. 25. — Oficiile registrului comerțului de pe lângă
tribunale asigură condițiile necesare pentru arhivarea
cererilor de autorizare, a documentelor emise în aplicarea
procedurii de autorizare a funcționării, precum și
gestionarea datelor cu privire la activitatea de autorizare a

10

MONITORUL OFICIAL AL ROMÂNIEI, PARTEA I, Nr. 839/13.IX.2004

funcționării, iar arhivarea documentației care a stat la baza
autorizării se face de către autoritățile publice implicate.
CAPITOLUL V
Preschimbarea certificatului de înmatriculare
și a celui de înregistrare fiscală
Art. 26. — Până la data de 30 decembrie 2004,
persoanele juridice prevăzute la art. 2 care, până la data
intrării în vigoare a prezentei legi, nu au preschimbat
certificatul de înmatriculare și cel de înregistrare fiscală au
obligația de a solicita la oficiul registrului comerțului de pe
lângă tribunalul din județul în a cărui rază au sediul social
principal sau secundar preschimbarea acestora cu noul
certificat de înregistrare conținând codul unic de
înregistrare.
Art. 27. — Procedura stabilită prin prezenta lege pentru
autorizarea funcționării se aplică în mod corespunzător și
preschimbărilor prevăzute la art. 26.
Art. 28. — La data eliberării noului certificat de
înregistrare conținând codul unic de înregistrare, în măsura
în care autorizațiile de funcționare nu mai sunt valabile sau
nu au fost obținute, se va proceda conform prevederilor
art. 18.
Art. 29. — În cadrul procedurii de preschimbare sau la
înființarea sediilor sociale secundare din alte județe,
autorizarea funcționării acestora se solicită la oficiul
registrului comerțului de pe lângă tribunalul din județul în a
cărui rază se află acest sediu.
Art. 30. — (1) Neefectuarea preschimbării certificatului
de înmatriculare și a celui de înregistrare fiscală cu noul
certificat de înregistrare conținând codul unic de
înregistrare, până la termenul prevăzut la art. 26, atrage
dizolvarea de drept a persoanelor juridice prevăzute la
art. 2.
(2) Constatarea dizolvării de drept se face prin
încheierea judecătorului delegat, pronunțată la cererea
Oficiului Național al Registrului Comerțului.
(3) Încheierea judecătorului delegat se înregistrează în
registrul comerțului și se comunică concomitent persoanei
juridice la sediul social, Ministerului Finanțelor Publice, la
Agenția Națională de Administrare Fiscală pe cale
electronică, și se publică concomitent pe pagina de Internet
a Oficiului Național al Registrului Comerțului, precum și la
sediul oficiului registrului comerțului de pe lângă tribunal.
Art. 31. — (1) Încheierea de constatare a dizolvării de
drept este supusă numai recursului, la cererea oricărei
persoane interesate, în termen de 15 zile de la publicarea
prevăzută la art. 30 alin. (3).
(2) Dacă nu s-a declarat recurs sau recursul a fost
respins, persoana juridică intră în lichidare potrivit
prevederilor Legii nr. 31/1990 privind societățile comerciale,
republicată, cu modificările și completările ulterioare.
(3) În termen de 6 luni de la data pronunțării încheierii
de dizolvare, prevăzută de art. 30 alin. (2), sau, după caz,
de la data respingerii recursului formulat împotriva acesteia,
reprezentantul legal al persoanei juridice are obligația
numirii și înregistrării în registrul comerțului a lichidatorului.
(4) Dacă nu există reprezentant legal ori acesta nu
procedează la numirea lichidatorului în termenul prevăzut la
alin. (3), la cererea oricărei persoane interesate, judecătorul
delegat numește un lichidator de pe Lista practicienilor în
reorganizare și lichidare, remunerarea acestuia urmând a fi
făcută din averea persoanei juridice dizolvate sau, în cazul
lipsei acesteia, din fondul de lichidare constituit în temeiul
Legii nr. 64/1995 privind procedura reorganizării judiciare și
a falimentului, republicată, cu modificările și completările
ulterioare.

(5) Dacă în termenul prevăzut la alin. (3) judecătorul
delegat nu a fost sesizat cu nici o cerere de numire a
lichidatorului în condițiile alin. (3) și (4), persoana juridică
se radiază din oficiu din registrul comerțului, prin încheiere
a judecătorului delegat, pronunțată la cererea Oficiului
Național al Registrului Comerțului.
(6) Încheierea de radiere se înregistrează în registrul
comerțului, se comunică și se publică potrivit dispozițiilor
art. 30 alin. (3).
(7) Bunurile rămase în patrimoniul persoanei juridice
după radierea acesteia din registrul comerțului, în condițiile
alin. (5) și (6), se consideră bunuri abandonate.
Art. 32. — Certificatele de înregistrare și anexele la
acestea, eliberate conform procedurilor de soluționare a
cererilor existente anterior intrării în vigoare a prezentei
legi, își păstrează valabilitatea.
CAPITOLUL VI
Servicii de asistență
Art. 33. — În cadrul oficiilor registrului comerțului de pe
lângă tribunale se desfășoară activități de asistență
acordate solicitanților, la cererea și pe cheltuiala acestora,
în vederea asigurării îndrumării pentru efectuarea
procedurilor necesare înregistrării în registrul comerțului a
actelor constitutive sau modificatoare și a obținerii
autorizării funcționării de la autoritățile publice implicate.
Art. 34. — (1) Serviciile de asistență se asigură prin
personalul specializat din cadrul oficiilor registrului
comerțului de pe lângă tribunale.
(2) Serviciile de asistență se acordă în mod facultativ,
la cererea și pe cheltuiala solicitantului, înainte de
depunerea cererii de înregistrare sau, după caz, a cererii
de autorizare, la oficiul registrului comerțului de pe lângă
tribunal.
(3) Serviciile de asistență se solicită prin cerere de
servicii explicită, cuprinzând serviciile solicitate, obligațiile
părților, termenele și tarifele datorate.
(4) Modelul și conținutul cererii de servicii se stabilesc
de către Oficiul Național al Registrului Comerțului.
Art. 35. — (1) Serviciile de asistență care se prestează
de oficiile registrului comerțului de pe lângă tribunale sunt:
a) îndrumarea prealabilă privind formalitățile legale
pentru constituirea și modificarea actelor constitutive ale
firmelor;
b) îndrumarea pentru completarea corectă a cererii de
înregistrare, a formularelor tipizate specifice activității
registrului comerțului, a cererii de autorizare;
c) tehnoredactarea cererii de înregistrare;
d) proiectarea și execuția siglei și a emblemei pentru
firme;
e) obținerea evaluării prin expertiză a bunurilor
subscrise ca aport în natură la capitalul social;
f) asigurarea obținerii, după caz, pentru bunurile imobile, a:
— dovezii intabulării;
— certificatului constatator al sarcinilor cu care,
eventual, este grevat respectivul bun;
g) redactarea declarației pe propria răspundere a
fondatorilor, administratorilor, împuterniciților sucursalelor și
a cenzorilor că îndeplinesc condițiile prevăzute de lege;
h) redactarea actului constitutiv al persoanelor juridice
supuse obligației de înregistrare în registrul comerțului;
i) redactarea statutului pentru societatea cu răspundere
limitată cu asociat unic;
j) redactarea actului adițional sau, după caz, a hotărârii
adunării generale a membrilor sau asociaților ori

MONITORUL OFICIAL AL ROMÂNIEI, PARTEA I, Nr. 839/13.IX.2004
acționarilor, a deciziei consiliului de administrație privind
modificări ale actului constitutiv referitoare la:
— sediul social;
— denumirea firmei sau emblema acesteia;
— durata de funcționare;
— forma juridică;
— domeniul principal de activitate și activitatea
principală;
— obiectul de activitate sau codificarea ori recodificarea
acestuia în conformitate cu Ordinul președintelui Institutului
Național de Statistică nr. 601/2002 privind actualizarea
Clasificării activităților din economia națională — CAEN;
— administratori și cenzori;
— alte elemente ale actului constitutiv (nume, domiciliu,
participare la profit și pierderi etc.);
— primirea, retragerea de membri sau asociați;
— majorarea sau reducerea capitalului social;
— înființarea sau desființarea de sedii sociale
secundare;
— divizare sau fuziune;
— dizolvare sau lichidare;
k) obținerea autentificării actului constitutiv sau a actului
adițional;
l) darea de dată certă pentru actele redactate de
serviciile de asistență;
m) extragerea din bazele de date de acte normative și
listarea pentru eliberare, la cerere.
CAPITOLUL VII
Taxe și tarife
Art. 36. — Prin derogare de la prevederile art. 28
alin. 2 lit. c) din Legea notarilor publici și a activității
notariale nr. 36/1995, cu modificările și completările
ulterioare, cuantumul onorariilor pentru autentificarea ori
darea de dată certă a actelor constitutive și declarațiilor pe
propria răspundere ale fondatorilor, administratorilor și
cenzorilor, privind îndeplinirea condițiilor prevăzute de lege,
precum și al celor pentru modificarea actelor constitutive se
stabilește în sumă fixă prin hotărâre a Guvernului, inițiată
de Ministerul Justiției, pe baza propunerilor Uniunii
Naționale a Notarilor Publici, cu avizul Ministerului
Finanțelor Publice.
Art. 37. — Tarifele percepute pentru publicarea în
Monitorul Oficial al României, Partea a IV-a, a actelor
prevăzute la art. 14 alin. (1) și (4) se stabilesc prin
hotărâre a Guvernului, inițiată de Ministerul Finanțelor
Publice pe baza propunerii Regiei Autonome îMonitorul
Oficial“.
Art. 38. — (1) Pentru operațiunile efectuate de oficiile
registrului comerțului de pe lângă tribunale pentru obținerea
autorizării funcționării persoanelor juridice, nivelul taxelor se
stabilește prin hotărâre a Guvernului, la propunerea
Ministerului Justiției.
(2) Taxele și tarifele pentru eliberarea autorizațiilor de
funcționare se stabilesc prin hotărâre a Guvernului, la
propunerea ministerelor în subordinea cărora funcționează
autoritățile publice implicate.
(3) Taxele și tarifele datorate de solicitanți autorităților
publice implicate se achită la oficiile registrului comerțului
de pe lângă tribunale și se virează de către Oficiul
Național al Registrului Comerțului în conturile titularilor.
Art. 39. — Tarifele pentru prestarea serviciilor de
asistență prevăzute la art. 35 se stabilesc prin ordin al
ministrului justiției.
Art. 40. — Cuantumul taxelor, tarifelor și onorariilor
prevăzute la art. 36–39 se poate indexa anual în funcție
de rata inflației.

11

CAPITOLUL VIII
Dispoziții finale
Art. 41. — (1) Constituie contravenție și se sancționează,
potrivit legii, cu amendă cuprinsă între 10.000.000 lei și
100.000.000 lei, desfășurarea oricărei activități de către
persoanele juridice prevăzute la art. 2, înaintea obținerii
autorizării funcționării prevăzute de prezenta lege și de
actele normative speciale, dacă, potrivit legii, fapta nu
constituie infracțiune.
(2) Constatarea contravenției și aplicarea sancțiunii
prevăzute la alin. (1) se realizează de organele de control
ale instituțiilor competente să emită autorizarea de
funcționare.
(3) Contravenției prevăzute la alin. (1) îi sunt aplicabile
prevederile Ordonanței Guvernului nr. 2/2001 privind
regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.
(4) Pierderea documentelor depuse de solicitant, de
către oficiile registrului comerțului sau de către autoritățile
publice implicate se sancționează cu plata unei amenzi
judiciare de la 500.000 lei la 5.000.000 lei, prin încheiere
pronunțată de judecătorul delegat.
(5) Dispozițiile art. 46 din Legea nr. 26/1990,
republicată, cu modificările și completările ulterioare, se
aplică în mod corespunzător.
Art. 42. — (1) În toate cazurile în care o lege sau un
alt act normativ de același rang prevede radierea de drept
a unei persoane juridice înregistrate în registrul comerțului,
constatarea dizolvării de drept, ca etapă prealabilă
obligatorie, urmează procedura prevăzută la art. 30 alin. (2)
și (3).
(2) După constatarea dizolvării de drept sunt aplicabile
dispozițiile art. 31.
(3) În cazul în care un act normativ, ulterior înregistrării
unei persoane juridice în registrul comerțului, dispune
încetarea de drept a activității sau lipsirea de drept de
efecte a actului de autorizare, de înființare, de încuviințare
sau de recunoaștere, orice persoană interesată va putea
solicita instanței competente să constate modificarea de
drept a actelor constitutive ale persoanei juridice în ceea
ce privește obiectul de activitate și, după caz, dacă acest
obiect de activitate este unic, să constate dizolvarea de
drept a persoanei juridice.
(4) Prin hotărârea pronunțată potrivit alin. (3), instanța
competentă va dispune înregistrarea în registrul comerțului
a hotărârii pronunțate, rămasă irevocabilă, și publicarea
acesteia în Monitorul Oficial al României, Partea a IV-a, pe
cheltuiala persoanei care a făcut cererea.
(5) În cazul dizolvării de drept prevăzute la alin. (3)
sunt aplicabile dispozițiile alin. (2) privitoare la lichidare și
radiere.
Art. 43. — (1) Modelul cererii de înregistrare în registrul
comerțului și al certificatului de înregistrare se stabilesc
prin ordin al ministrului justiției, la propunerea Oficiului
Național al Registrului Comerțului.
(2) Modelul cererii de înregistrare fiscală se stabilește
prin ordin al ministrului finanțelor publice, urmând a fi
inclus în cererea de înregistrare în registrul comerțului.
(3) Modelul cererii de autorizare și al anexei la
certificatul de înregistrare se stabilesc prin ordin comun al
ministrului justiției, al conducătorilor ministerelor care au în
subordine autoritățile publice implicate, precum și al
conducătorilor celorlalte autorități ale administrației publice
implicate, la propunerea Oficiului Național al Registrului
Comerțului.

12

MONITORUL OFICIAL AL ROMÂNIEI, PARTEA I, Nr. 839/13.IX.2004

(4) Procedurile și anexele la acestea, cuprinzând listele
privind activitățile sau obiectivele care necesită autorizarea
și cele privind activitățile sau obiectivele care sunt
considerate autorizate pe baza declarației pe propria
răspundere, precum și documentele necesare pentru
autorizarea funcționării, perioada de valabilitate și
modalitatea de reautorizare se stabilesc prin hotărâre a
Guvernului, la propunerea ministerelor în subordinea cărora
funcționează autoritățile publice implicate și a autorităților
publice autonome implicate, în termen de 30 de zile de la
intrarea în vigoare a prezentei legi.
(5) Începând cu data intrării în vigoare a prezentei legi,
autoritățile publice implicate vor încheia protocoale cu
Oficiul Național al Registrului Comerțului, având ca obiect
schimbul de informații și stabilirea procedurilor comune de
lucru.
(6) Autoritățile publice implicate vor comunica oficiilor
registrului comerțului de pe lângă tribunale anularea
autorizațiilor de funcționare, pentru a fi menționată în
registrul comerțului și în extrasul de registru prevăzut la
art. 9 alin. (3).
(7) Modelul extrasului de registru prevăzut la art. 9
alin. (3), precum și al certificatului constatator prevăzut la
art. 19 alin. (2) și (5) se stabilesc prin ordin al ministrului
justiției.
(8) Oficiul registrului comerțului de pe lângă tribunal va
menționa în registrul comerțului autorizațiile emise sau
anulate de autoritățile publice implicate.
Art. 44. — (1) Cererile de înregistrare și cele de
autorizare a funcționării, împreună cu documentele
însoțitoare prevăzute de reglementările în vigoare, pot fi
transmise și prin corespondență cu valoare declarată, data
primirii fiind considerată data înregistrării cererii.
(2) Corespondența va conține și dovada privind plata
taxelor și tarifelor legale, care se poate face prin orice

instrumente de plată, în contul Oficiului Național al
Registrului Comerțului, deschis la Direcția de Trezorerie și
Contabilitate Publică a Municipiului București.
(3) Comunicarea de către oficiile registrului comerțului a
anexei conținând autorizațiile de funcționare emise de
autoritățile publice implicate, precum și orice corespondență
cu solicitanții se pot face și prin poștă, la sediul social
principal ori secundar sau la domiciliul ales, declarat în
cererea de înregistrare ori autorizare a funcționării.
Art. 45. — Cererile de înregistrare depuse la oficiile
registrului comerțului de pe lângă tribunale până la data
intrării în vigoare a prezentei legi se soluționează potrivit
procedurilor în vigoare la data depunerii.
Art. 46. — (1) Prezenta lege intră în vigoare la 30 de
zile de la data publicării în Monitorul Oficial al României,
Partea I.
(2) Pe data intrării în vigoare a prezentei legi, se
abrogă Ordonanța de urgență a Guvernului nr. 76/2001
privind simplificarea unor formalități administrative pentru
înregistrarea și autorizarea funcționării comercianților,
aprobată și modificată prin Legea nr. 370/2002, republicată
în Monitorul Oficial al României, Partea I, nr. 413 din
14 iunie 2002, cu modificările și completările ulterioare,
art. 174 alin. (2) din titlul V — Grupurile de interes
economic — al cărții I — Reglementări generale pentru
prevenirea și combaterea corupției — din Legea
nr. 161/2003 privind unele măsuri pentru asigurarea
transparenței în exercitarea demnităților publice, a funcțiilor
publice și în mediul de afaceri, prevenirea și sancționarea
corupției, publicată în Monitorul Oficial al României,
Partea I, nr. 279 din 21 aprilie 2003, cu modificările și
completările ulterioare, precum și orice alte dispoziții
contrare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 8 septembrie 2004.
Nr. 359.
PREȘEDINTELE ROMÂNIEI

DECRET
pentru promulgarea Legii privind simplificarea formalităților la înregistrarea
în registrul comerțului a persoanelor fizice, asociațiilor familiale și persoanelor juridice,
înregistrarea fiscală a acestora, precum și la autorizarea funcționării persoanelor juridice
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României d e c r e t e a z ă:
Articol unic. — Se promulgă Legea privind simplificarea
formalităților la înregistrarea în registrul comerțului a
persoanelor fizice, asociațiilor familiale și persoanelor juridice,

înregistrarea fiscală a acestora, precum și la autorizarea
funcționării persoanelor juridice și se dispune publicarea
acestei legi în Monitorul Oficial al României, Partea I.

PREȘEDINTELE ROMÂNIEI

ION ILIESCU
București, 7 septembrie 2004.
Nr. 674.

MONITORUL OFICIAL AL ROMÂNIEI, PARTEA I, Nr. 839/13.IX.2004

HOTĂRÂRI

ALE

GUVERNULUI

13

ROMÂNIEI

GUVERNUL ROMÂNIEI

HOTĂRÂRE
privind aprobarea unei licențe de concesiune a activității miniere de exploatare,
încheiată între Agenția Națională pentru Resurse Minerale și Societatea Comercială
îCarpat Agregate“ — S.A.
În temeiul art. 108 din Constituție, republicată, al art. 13, art. 21 alin. (1) și al art. 60 alin. (1) din Legea minelor
nr. 85/2003, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă licența de concesiune a activității
miniere de exploatare, încheiată între Agenția Națională
pentru Resurse Minerale, în calitate de concedent, și
Societatea Comercială îCarpat Agregate“ — S.A., cu sediul
în municipiul București, str. Iuliu Teodori nr. 1, etajul 2,
sectorul 5, în calitate de concesionar, pentru zăcământul de
granit din perimetrul Pleșa—Porceni, situat pe teritoriul
localității Bumbești, județul Gorj, prevăzută în anexa*) care
face parte integrantă din prezenta hotărâre.
Art. 2. — Stabilirea și plata taxei anuale de exploatare
se fac în condițiile prevăzute la art. X din anexa la
prezenta hotărâre.
Art. 3. — Stabilirea și plata redevenței se fac în condițiile
prevăzute la art. XI din anexa la prezenta hotărâre.

Art. 4. — Majorările de întârziere și penalitățile de
întârziere, prevăzute la art. X pct. 10.1.3 și la art. XI
pct. 11.2.4 din anexa la prezenta hotărâre, vor fi percepute
conform legii fiscale în vigoare, aplicate la cuantumul taxei
și redevenței datorate, stabilite la nivelul dobânzilor și
penalităților de întârziere prevăzute la art. 114 din
Ordonanța Guvernului nr. 92/2003 privind Codul de
procedură fiscală, republicată.
Art. 5. — Licența de concesiune a activității miniere de
exploatare prevăzută la art. 1 intră în vigoare la data
publicării prezentei hotărâri în Monitorul Oficial al României,
Partea I.

PRIM-MINISTRU

ADRIAN NĂSTASE
Contrasemnează:
Ministru de stat, ministrul economiei și comerțului,
Dan Ioan Popescu
p. Ministrul finanțelor publice,
Maria Manolescu,
secretar de stat
Președintele Agenției Naționale pentru Resurse Minerale,
Maria Iuliana Stratulat
București, 2 septembrie 2004.
Nr. 1.416.
*) Anexa se comunică Agenției Naționale pentru Resurse Minerale.

GUVERNUL ROMÂNIEI

HOTĂRÂRE
privind aprobarea Acordului de concesiune pentru explorare, dezvoltare și exploatare petrolieră
în perimetrul E V—1 Moinești, încheiat între Agenția Națională pentru Resurse Minerale
și Toreador Resources Corporation
În temeiul art. 108 din Constituție, republicată, și al art. 13 alin. 4 din Legea petrolului nr. 134/1995, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă Acordul de concesiune pentru

E V—1 Moinești, încheiat între Agenția Națională pentru

explorare, dezvoltare și exploatare petrolieră în perimetrul

Resurse Minerale, în calitate de concedent, și Toreador

14

MONITORUL OFICIAL AL ROMÂNIEI, PARTEA I, Nr. 839/13.IX.2004

Resources Corporation, în calitate de concesionar,
prevăzut în anexa*) care face parte integrantă din
prezenta hotărâre.

Art. 2. — Acordul de concesiune pentru explorare,
dezvoltare și exploatare petrolieră, aprobat potrivit art. 1,
intră în vigoare la data publicării prezentei hotărâri în
Monitorul Oficial al României, Partea I.

PRIM-MINISTRU

ADRIAN NĂSTASE
Contrasemnează:
Ministru de stat, ministrul economiei și comerțului,
Dan Ioan Popescu
Președintele Agenției Naționale pentru Resurse Minerale,
Maria Iuliana Stratulat
p. Ministrul finanțelor publice,
Maria Manolescu,
secretar de stat
București, 2 septembrie 2004.
Nr. 1.417.
*) Anexa se comunică Agenției Naționale pentru Resurse Minerale.

GUVERNUL ROMÂNIEI

HOTĂRÂRE
privind aprobarea unei licențe de concesiune a activității miniere de exploatare,
încheiată între Agenția Națională pentru Resurse Minerale
și Societatea Comercială îVIRCONDIRO“ — S.R.L.
În temeiul art. 108 din Constituție, republicată, al art. 13, art. 21 alin. (1) și al art. 60 alin. (1) din Legea minelor
nr. 85/2003, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă licența de concesiune a activității
miniere de exploatare, încheiată între Agenția Națională
pentru Resurse Minerale, în calitate de concedent, și
Societatea Comercială îVIRCONDIRO“ — S.R.L. din
municipiul Galați, aleea Mercur nr. 10, bl. B1, județul
Galați, în calitate de concesionar, în perimetrul Ivești
Amonte, din localitatea Ivești, județul Galați, prevăzută în
anexa*) care face parte integrantă din prezenta hotărâre.
Art. 2. — Stabilirea și plata taxei anuale de exploatare
se fac în condițiile prevăzute la art. X din anexa la
prezenta hotărâre.
Art. 3. — Stabilirea și plata redevenței se fac în
condițiile prevăzute la art. XI din anexa la prezenta
hotărâre.

Art. 4. — Majorările de întârziere și penalitățile de
întârziere, prevăzute la art. X pct. 10.1.3 și la art. XI
pct. 11.2.4 din anexa la prezenta hotărâre, vor fi percepute
conform legii fiscale în vigoare, aplicate la cuantumul taxei
și redevenței datorate, stabilite la nivelul dobânzilor și
penalităților de întârziere prevăzute la art. 114 din
Ordonanța Guvernului nr. 92/2003 privind Codul de
procedură fiscală, republicată.
Art. 5. — Licența de concesiune a activității miniere de
exploatare, prevăzută la art. 1, intră în vigoare la data
publicării prezentei hotărâri în Monitorul Oficial al României,
Partea I.

PRIM-MINISTRU

ADRIAN NĂSTASE
Contrasemnează:
Ministru de stat, ministrul economiei și comerțului,
Dan Ioan Popescu
p. Ministrul finanțelor publice,
Maria Manolescu,
secretar de stat
Președintele Agenției Naționale pentru Resurse Minerale,
Maria Iuliana Stratulat

București, 2 septembrie 2004.
Nr. 1.418.
*) Anexa se comunică Agenției Naționale pentru Resurse Minerale.

MONITORUL OFICIAL AL ROMÂNIEI, PARTEA I, Nr. 839/13.IX.2004
GUVERNUL ROMÂNIEI

HOTĂRÂRE
privind recunoașterea Asociației Naționale a Evaluatorilor
din România — ANEVAR ca fiind de utilitate publică
În temeiul art. 108 din Constituție, republicată, și al art. 39 alin. (1) din
Ordonanța Guvernului nr. 26/2000 cu privire la asociații și fundații, cu
modificările și completările ulterioare,
Guvernul României adoptă prezenta hotărâre.
Articol unic. — Se recunoaște Asociația Națională a Evaluatorilor din
România — ANEVAR, persoană juridică română de drept privat, fără scop
patrimonial, cu sediul în municipiul București, Calea Plevnei nr. 46—48,
sectorul 1, ca fiind de utilitate publică.
PRIM-MINISTRU

ADRIAN NĂSTASE
Contrasemnează:
p. Președintele Autorității pentru Valorificarea
Activelor Statului,
Cristiana Radu
Ministrul finanțelor publice,
Mihai Nicolae Tănăsescu
București, 9 septembrie 2004.
Nr. 1.447.

GUVERNUL ROMÂNIEI

HOTĂRÂRE
pentru modificarea anexei la Hotărârea Guvernului
nr. 1.521/2003 privind exceptarea și reducerea temporară
a taxelor vamale de import pentru unele categorii de mărfuri
În temeiul art. 108 din Constituție, republicată,
Guvernul României adoptă prezenta hotărâre.
Articol unic. — Taxele vamale aplicate la importul de carne de porc
carcasă sau semicarcasă proaspătă sau refrigerată și la importul de slănină,
prevăzute în anexa la Hotărârea Guvernului nr. 1.521/2003 privind
exceptarea și reducerea temporară a taxelor vamale de import pentru unele
categorii de mărfuri, publicată în Monitorul Oficial al României, Partea I,
nr. 937 din 24 decembrie 2003, cu modificările ulterioare, se modifică
potrivit anexei care face parte integrantă din prezenta hotărâre.
PRIM-MINISTRU

ADRIAN NĂSTASE
Contrasemnează:
Ministrul agriculturii, pădurilor
și dezvoltării rurale,
Petre Daea
Ministrul delegat pentru comerț,
Eugen Dijmărescu
Ministrul finanțelor publice,
Mihai Nicolae Tănăsescu
București, 9 septembrie 2004.
Nr. 1.449.

15

16

MONITORUL OFICIAL AL ROMÂNIEI, PARTEA I, Nr. 839/13.IX.2004
ANEXĂ
TAXELE VAMALE

aplicate la importul în România pentru unele sortimente de carne de porc și slănină
Cod tarifar

0203

0203.11
0203.11.10
0209.00

0209.00.11

Taxa
vamală (%)

Denumirea produsului

Carne de animale din specia porcine, proaspătă,
refrigerată sau congelată:
- Proaspătă sau refrigerată
-- În carcase sau semicarcase:
--- De animale din specia porcine domestice
Slănină fără părți slabe, grăsime de porc și de pasăre netopite
și nici altfel extrase, proaspete, refrigerate, congelate, sărate
sau în saramură, uscate sau afumate:
- Slănină
-- Proaspătă, refrigerată, congelată, sărată sau în saramură

10

ex.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 839/13.IX.2004 conține16 pagini.

Prețul de vânzare 17.000 lei

ISSN 1453—4495

