Anul 172 (XVI) — Nr. 845

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 15 septembrie 2004

SUMAR
Nr.

Pagina
LEGI ȘI DECRETE

362.

1

Acord între statele părți la Tratatul Atlanticului de Nord
cu privire la statutul forțelor lor ...............................

2–8

Protocol privind statutul comandamentelor militare
internaționale, înființate în temeiul Tratatului
Atlanticului de Nord .................................................

9–11

— Decret privind promulgarea Legii pentru
aderarea României la Acordul dintre statele părți

LEGI

Pagina
la Tratatul Atlanticului de Nord cu privire la
statutul forțelor lor, semnat la Londra la
19 iunie 1951, și la Protocolul privind statutul
comandamentelor militare internaționale, înființate
în temeiul Tratatului Atlanticului de Nord, semnat
la Paris la 28 august 1952 ....................................

— Lege pentru aderarea României la Acordul
dintre statele părți la Tratatul Atlanticului de Nord
cu privire la statutul forțelor lor, semnat la Londra
la 19 iunie 1951, și la Protocolul privind statutul
comandamentelor militare internaționale, înființate
în temeiul Tratatului Atlanticului de Nord, semnat
la Paris la 28 august 1952 ....................................

677.

Nr.

ȘI

11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.526. — Ordin al președintelui Agenției Naționale de
Administrare Fiscală privind procedura de
modificare din oficiu a domiciliului fiscal al
contribuabilului ..........................................................

12–14

1.329. — Ordin al ministrului finanțelor publice pentru
aprobarea modelului și conținutului formularului
îDeclarație privind sediile secundare“ ....................

14–16

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aderarea României la Acordul dintre statele părți la Tratatul Atlanticului de Nord
cu privire la statutul forțelor lor, semnat la Londra la 19 iunie 1951, și la Protocolul privind statutul
comandamentelor militare internaționale, înființate în temeiul Tratatului Atlanticului de Nord,
semnat la Paris la 28 august 1952
Parlamentul României adoptă prezenta lege.
Art. 1. — România aderă la Acordul dintre statele părți
la Tratatul Atlanticului de Nord cu privire la statutul forțelor
lor, semnat la Londra la 19 iunie 1951, intrat în vigoare la
23 august 1953.

Art. 2. — România aderă la Protocolul privind statutul
comandamentelor militare internaționale, înființate în temeiul
Tratatului Atlanticului de Nord, semnat la Paris la
28 august 1952, intrat în vigoare la 10 aprilie 1954.

Această lege a fost adoptată de Parlamentul României cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 8 septembrie 2004.
Nr. 362.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 845/15.IX.2004
ACORD
între statele părți la Tratatul Atlanticului de Nord cu privire la statutul forțelor lor*)
— Londra, 19 iunie 1951 —

Statele părți la Tratatul Atlanticului de Nord, semnat la Washington la 4 aprilie 1949,
considerând că forțele unei părți pot fi trimise, pe bază de acord, în misiune pe teritoriul unei alte părți,
ținând seama că decizia de a le trimite și condițiile în care ele vor fi trimise, în măsura în care astfel de condiții
nu sunt stipulate prin prezentul acord, vor continua să facă obiectul unor înțelegeri speciale între statele părți interesate,
dorind totuși să stabilească statutul unor astfel de forțe atunci când se află pe teritoriul unei alte părți,
au convenit următoarele:
ARTICOLUL I

1. În prezentul acord expresiile de mai jos au
următoarele înțelesuri:
a) forță — personalul care aparține trupelor de uscat,
de marină și de aviație ale uneia dintre părțile contractante
aflate pe teritoriul unei alte părți contractante din zona
Tratatului Atlanticului de Nord în legătură cu îndatoririle lor
oficiale, cu condiția ca cele două părți contractante
interesate să poată conveni ca anumite persoane, unități și
formațiuni să nu fie considerate ca intrând în categoria de
forță sau ca făcând parte din aceasta, potrivit prevederilor
prezentului acord;
b) componentă civilă — personalul civil care însoțește
personalul militar al unei părți contractante, fiind angajat al
forțelor armate ale acestei părți contractante și nefiind nici
persoane fără cetățenie, nici cetățeni ai oricărui alt stat
care nu este parte la Tratatul Atlanticului de Nord și nici
cetățeni sau rezidenți permanenți ai statului în care forța
este dislocată;
c) membru de familie — soția sau soțul unui membru al
forței ori al componentei civile sau un copil aflat în
întreținerea unuia dintre părinți;
d) stat trimițător — partea contractantă căreia îi aparține
forța;
e) stat primitor — partea contractantă pe teritoriul căreia
este dislocată forța sau componenta civilă, indiferent că
staționează acolo sau că se află în tranzit;
f) autorități militare ale statului trimițător — acele autorități
ale statului trimițător care sunt împuternicite prin lege să
aplice legea militară a acestui stat cu privire la membrii
forțelor sale sau ai componentei civile;
g) Consiliul Atlanticului de Nord — consiliul stabilit prin
art. 9 din Tratatul Altanticului de Nord sau orice alte
organe subordonate ale acestuia autorizate să acționeze în
numele său.
2. Prezentul acord se va aplica autorităților din
subdiviziunile politice ale părților contractante, în cadrul
teritoriilor lor, cu privire la care acordul se aplică și se
extinde în conformitate cu art. XX, în același fel și
autorităților centrale ale acestor părți contractante, cu
rezerva că totuși proprietățile deținute de subdiviziunile
politice nu vor fi considerate ca proprietăți deținute de o
parte contractantă, în înțelesul art. VIII.
ARTICOLUL II

Este de datoria unei forțe și a componentei sale civile,
a membrilor acestora, precum și a membrilor de familie ai
acestora să respecte legile statului primitor și să se abțină
de la orice activitate neconformă cu spiritul prezentului
acord și, în special, de la orice activitate politică în statul
primitor. Este, de asemenea, de datoria statului trimițător
să ia măsurile necesare în acest scop.
ARTICOLUL III

1. Respectând prevederile paragrafului 2 al acestui
articol și conformându-se formalităților stabilite de statul
primitor în ceea ce privește intrarea și plecarea forței
militare sau a membrilor acesteia, acești membri vor fi
scutiți de îndeplinirea cerințelor referitoare la inspecția

efectuată de către autoritățile de frontieră, vize, la intrarea
ori ieșirea în și de pe teritoriul statului primitor. Ei vor fi,
de asemenea, scutiți de la aplicarea reglementărilor statului
primitor referitoare la înregistrarea și controlul străinilor, dar
fără ca prin aceasta să se considere că aceștia au obținut
vreun drept de reședință permanentă sau de domiciliu pe
teritoriul statului primitor.
2. Numai următoarele documente vor fi cerute în ceea
ce îi privește pe membrii unei forțe; ele trebuie să fie
prezentate la cerere:
a) act de identitate personal emis de statul trimițător,
prevăzut cu o fotografie și care să menționeze numele și
prenumele, data nașterii, gradul, numărul (dacă există) și
arma;
b) ordinul de deplasare, individual sau colectiv, redactat
în limba statului trimițător și în limbile engleză și franceză,
emis de instituția competentă a statului trimițător sau de
Organizația Tratatului Atlanticului de Nord și care să
certifice statutul persoanei sau al grupului ca membru sau
membri ai forței militare, precum deplasarea ordonată.
Statul primitor poate pretinde ca ordinul de deplasare să fie
contrasemnat de către reprezentanții său autorizați.
3. Pașapoartele membrilor unei componente civile și
cele ale membrilor de familie vor preciza calitatea acestora.
4. Dacă un membru al unei forțe sau al unei
componente civile părăsește serviciul statului trimițător și nu
este repatriat, autoritățile statului trimițător vor informa
imediat autoritățile statului primitor, cărora le va da toate
informațiile ce pot fi cerute. Autoritățile statului trimițător vor
informa, în mod similar, autoritățile statului primitor despre
orice asemenea membru care a absentat nemotivat mai
mult de 21 de zile.
5. Dacă statul primitor a cerut părăsirea teritoriului său
de către un membru al unei forțe sau al unei componente
civile ori a emis un ordin de expulzare împotriva unui fost
membru al unei forțe sau al unei componente civile ori
împotriva unui membru de familie, unui membru sau fost
membru, autoritățile statului trimițător au obligația să
primească persoana în cauză pe propriul său teritoriu ori
să o determine să părăsească teritoriul statului primitor.
Acest paragraf se va aplica numai persoanelor care nu
sunt cetățeni ai statului primitor și care au intrat în statul
primitor ca membri ai unei forțe ori ai unei componente
civile sau în scopul de a dobândi această calitate și
membrilor de familie ai unor asemenea persoane.
ARTICOLUL IV

Statul primitor:
a) fie acceptă ca valabil, fără examen de conducere și
taxă, permisul de conducere sau permisul militar de
conducere eliberat de statul trimițător ori de către o unitate
administrativă a acestuia unui membru al unei forțe sau al
unei componente civile;
b) fie emite propriile permise de conducere oricărui
membru al unei forțe sau al unei componente civile care
deține un permis de conducere ori un permis militar de
conducere eliberat de statul trimițător sau de către unitatea
administrativă a acestuia, cu condiția de a nu se cere
examen de conducere.

*) Traducere.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 845/15.IX.2004
ARTICOLUL V

1. Membrii unei forțe vor purta, de regulă, uniformă, cu
excepția unor aranjamente diferite între autoritățile statului
trimițător și ale statului primitor; ținuta civilă va fi purtată în
aceleași condiții ca și pentru membrii forțelor statului
primitor. Unitățile și formațiunile unei forțe reglementar
constituite vor purta uniformă la trecerea frontierei.
2. Vehiculele de serviciu ale unei forțe sau ale unei
componente civile vor purta, în plus față de numărul lor de
înmatriculare, un semn distinctiv al apartenenței statale.
ARTICOLUL VI

Membrii unei forțe pot poseda și purta arme, cu condiția
ca ei să fi fost autorizați prin ordinul primit. Autoritățile
statului trimițător vor examina cu bunăvoință cererile
statului primitor în această problemă.
ARTICOLUL VII

1. În condițiile stabilite de acest articol:
a) autoritățile militare ale statului trimițător vor avea
dreptul să exercite în cadrul statului primitor jurisdicția
penală și disciplinară care le este conferită de legea
statului trimițător în privința persoanelor supuse legilor
militare ale acestui stat;
b) autoritățile statului primitor vor exercita jurisdicția
asupra membrilor unei forțe sau ai unei componente civile
și asupra membrilor de familie în ceea ce privește
infracțiunile comise pe teritoriul statului primitor și
incriminate de legea acestui stat.
2. a) Autoritățile militare ale statului trimițător vor avea
dreptul de a exercita jurisdicția exclusivă asupra
persoanelor supuse legilor militare ale acestui stat în ceea
ce privește inclusiv infracțiunile referitoare la securitatea sa,
incriminate de legea statului trimițător, dar nu și de legea
statului primitor;
b) autoritățile statului primitor vor avea dreptul să își
exercite jurisdicția exclusivă asupra membrilor unei forțe
sau ai unei componente civile și asupra membrilor lor de
familie în ceea ce privește infracțiunile, inclusiv cele
referitoare la securitatea acestui stat, pedepsite de legea
sa, dar nu și de legea statului trimițător;
c) pentru scopurile acestui paragraf și ale paragrafului 3
al acestui articol, o infracțiune împotriva securității statului
va include:
i(i) trădarea de patrie;
(ii) sabotajul, spionajul sau încălcarea oricărei legi
referitoare la secretele oficiale ale acestui stat ori
la secretele privind apărarea națională a acestui
stat.
3. În cazul în care dreptul de a exercita jurisdicția este
concurent, se vor aplica următoarele reguli:
a) autoritățile militare ale statului trimițător vor avea
dreptul de exercitare, cu prioritate, a jurisdicției asupra unui
membru al unei forțe sau al unei componente civile în
ceea ce privește:
i(i) infracțiunile îndreptate numai împotriva proprietății
sau securității acestui stat ori infracțiunile
îndreptate numai împotriva persoanei sau
proprietății unui alt membru al forței ori
componentei civile a acestui stat sau unui
membru de familie;
(ii) infracțiunile care decurg din orice faptă sau
omisiune produsă în îndeplinirea îndatoririlor
oficiale;
b) în cazul oricărei alte infracțiuni, autoritățile statului
primitor vor avea dreptul de a exercita, cu prioritate,
jurisdicția;
c) dacă statul care are dreptul prioritar decide să nu își
exercite jurisdicția, acesta va informa autoritățile celuilalt
stat de îndată ce va fi posibil. Autoritățile statului care are
dreptul prioritar de jurisdicție vor lua în considerare, cu
bunăvoință, cererea de renunțare la acest drept, formulată
de autoritățile celuilalt stat, în cazul în care acest alt stat

3

consideră că o astfel de renunțare este de importanță
deosebită.
4. Prevederile precedente ale acestui articol nu vor
implica nici un drept pentru autoritățile militare ale statului
trimițător de a-și exercita jurisdicția asupra persoanelor care
sunt cetățeni ai statului primitor sau rezidenți permanenți ai
acestui stat, în afara cazului în care aceștia sunt membri
ai forței statului trimițător.
5. a) Autoritățile statului trimițător și ale statului primitor
își vor acorda sprijin reciproc pentru arestarea membrilor
unei forțe sau ai unei componente civile ori a membrilor
de familie aflați pe teritoriul statului primitor și pentru
predarea lor autorității care urmează să își exercite
jurisdicția în conformitate cu prevederile de mai sus;
b) autoritățile statului primitor vor notifica prompt
autorităților militare ale statului trimițător despre arestarea
oricărui membru al unei forțe ori al componentei civile sau
a unui membru de familie;
c) în cazul în care statul primitor urmează să își
exercite jurisdicția asupra unui membru al unei forțe sau al
unei componente civile, acuzat de comiterea unei
infracțiuni, acesta va rămâne în custodia statului trimițător,
dacă se află pe teritoriul acestuia, până în momentul în
care va fi pus sub acuzație de statul primitor.
6. a) Autoritățile statului trimițător și ale statului primitor
își vor acorda sprijin reciproc pentru efectuarea tuturor
investigațiilor necesare cu privire la infracțiuni, precum și în
strângerea și administrarea probelor, inclusiv în
sechestrarea și, atunci când este cazul, în predarea
obiectelor având legătură cu infracțiunea. Predarea unor
astfel de obiecte poate fi făcută cu condiția înapoierii lor
într-un termen stabilit de autoritatea care le predă;
b) autoritățile părților contractante își vor notifica reciproc
decizia luată în toate cazurile în care există drepturi
concurente de a exercita jurisdicția.
7. a) O sentință de condamnare la moarte nu va fi
executată în statul primitor de autoritățile statului trimițător,
dacă legislația statului primitor nu prevede o astfel de
pedeapsă într-un caz similar;
b) autoritățile statului primitor vor examina cu bunăvoință
o cerere de sprijin din partea autorităților statului trimițător
pentru executarea unei pedepse cu închisoarea, decisă de
autoritățile statului trimițător în conformitate cu prevederile
acestui articol, pe teritoriul statului primitor.
8. Atunci când un acuzat a fost judecat în conformitate
cu prevederile acestui articol de către autoritățile uneia
dintre părțile contractante și a fost achitat sau a fost
condamnat și își execută sau și-a executat pedeapsa ori a
fost grațiat, acesta nu va putea fi judecat din nou de către
autoritățile unei alte părți contractante pentru aceeași
infracțiune pe același teritoriu. Cu toate acestea, nici o
prevedere a acestui paragraf nu va împiedica autoritățile
militare ale statului trimițător să judece un membru al forței
sale pentru orice încălcare a regulilor de disciplină,
decurgând dintr-o acțiune sau omisiune care a constituit o
infracțiune pentru care el a fost judecat de către autoritățile
unei alte părți contractante.
9. Ori de câte ori un membru al forței sau al
componentei civile ori un membru al familiei este pus sub
urmărire penală sub jurisdicția statului primitor, el va avea
dreptul:
a) la o judecată promptă și rapidă;
b) de a fi informat, înaintea procesului, de acuzația sau
de acuzațiile concrete care i se aduc;
c) de a fi confruntat cu martorii care îl acuză;
d) ca martorii care pot depune în favoarea sa să fie
constrânși să se prezinte în instanță, dacă aceștia se află
sub jurisdicția statului primitor;
e) să aibă un apărător desemnat de el sau un apărător
care să îi acorde asistență gratuită, în condițiile legale
existente la acea dată în statul primitor;
f) dacă el consideră necesar, să beneficieze de
serviciile unui interpret competent; și

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 845/15.IX.2004

g) să comunice cu reprezentantul guvernului statului
trimițător și, când regulile de procedură permit aceasta, să
poată fi prezent la proces.
10. a) Unitățile sau formațiunile militare ale forței,
reglementar constituite, trebuie să asigure paza și ordinea
în toate taberele, așezările sau alte instalații pe care le
ocupă în conformitate cu acordurile încheiate cu statul
primitor. Poliția militară a forței poate lua toate măsurile pe
care le consideră necesare pentru menținerea ordinii și a
securității în astfel de locuri;
b) în afara acestor locuri, o astfel de poliție militară
trebuie folosită doar pe baza înțelegerilor cu autoritățile
statului primitor și în colaborare cu acele autorități și în
măsura în care o asemenea intervenție este necesară pentru
a menține disciplina și ordinea în rândul membrilor forței.
11. Fiecare parte contractantă va iniția măsurile
legislative pe care le consideră necesare pentru a asigura
securitatea și protecția adecvată pe teritoriul său a
instalațiilor, echipamentului, proprietății, a documentelor și
informațiilor oficiale ale celorlalte părți contractante, precum
și pentru pedepsirea persoanelor care pot contraveni legilor
adoptate în acest scop.
ARTICOLUL VIII

1. Fiecare parte contractantă renunță la orice pretenții
împotriva oricărei alte părți contractante pentru pagube
produse asupra oricărei proprietăți care îi aparține și care
este folosită de forțele sale terestre, maritime sau aeriene,
dacă paguba:
(i) a fost produsă de un membru sau un angajat al
forțelor armate ale celeilalte părți contractante în
timpul executării îndatoririlor sale decurgând din
punerea în aplicare a Tratatului Atlanticului de
Nord;
(ii) a fost produsă în urma utilizării oricărui vehicul,
navă sau aeronavă aparținând celeilalte părți
contractante și folosită de forțele sale armate, cu
condiția ca vehiculul, nava sau aeronava care a
produs paguba să fi fost utilizată în acțiuni de
punere în aplicare a Tratatului Atlanticului de
Nord sau ca paguba să fi fost provocată unei
proprietăți utilizate în același scop.
Se va renunța la pretenții decurgând din operațiuni de
salvare maritimă ale unei părți contractante față de o altă
parte contractantă, cu condiția ca vasul sau încărcătura
salvată să fi fost proprietatea uneia dintre părțile
contractante și să fi fost utilizată de forțele sale armate în
cadrul punerii în aplicare a Tratatului Atlanticului de Nord.
2.a) În cazul unei pagube cauzate sau aduse, așa cum
s-a prevăzut în paragraful 1, unei alte proprietăți deținute
de o parte contractantă și situată pe teritoriul său,
problema răspunderii celeilalte părți contractante va fi
stabilită, iar mărimea pagubei va fi evaluată de către un
arbitru unic stabilit potrivit subparagrafului b) al acestui
paragraf, în afară de cazul când părțile contractante
interesate nu vor hotărî altfel. Arbitrul va decide și în
privința oricăror alte contrapretenții izvorând din același
incident;
b) arbitrul la care se face referire în subparagraful a)
de mai sus va fi ales, pe baza acordului dintre părțile
contractante interesate, dintre cetățenii statului primitor care
au deținut sau dețin o înaltă funcție judiciară. Dacă părțile
contractante interesate nu reușesc, în termen de două luni,
să cadă de acord asupra arbitrului, oricare dintre ele poate
cere președintelui supleanților în Consiliul Atlanticului de
Nord să desemneze o persoană care să aibă calificările
menționate mai sus;
c) orice decizie luată de arbitru va fi obligatorie și
definitivă pentru părțile contractante;
d) suma oricărei despăgubiri acordate de către arbitru
va fi împărțită potrivit prevederilor paragrafului 5
subparagraful e) pct. (i), (ii) și (iii) din acest articol;

e) remunerarea arbitrului va fi stabilită prin înțelegere
între părțile contractante interesate și va fi suportată
împreună cu cheltuielile neprevăzute, necesare îndeplinirii
obligațiilor sale, în proporții egale de către aceste părți;
f) cu toate acestea, fiecare parte contractantă va
renunța la pretențiile sale în cazul în care paguba este mai
mică de:
Belgia
— 70.000 franci belgieni;
Canada
— 1.460 dolari canadieni;
Danemarca
— 9.670 coroane;
Franța
— 490.000 franci francezi;
Islanda
— 22.800 coroane;
Italia
— 850.000 lire;
Luxemburg
— 70.000 franci luxemburghezi;
Olanda
— 5.320 florini;
Norvegia
— 10.000 coroane;
Portugalia
— 40.250 scuzi;
Marea Britanie
— 500 lire sterline;
S.U.A.
— 1.400 dolari S.U.A.
Orice altă parte contractantă, a cărei proprietate a
suferit daune în același incident, va renunța și ea la
pretențiile sale care nu depășesc aceste sume. În cazul
unor fluctuații mari ale ratelor de schimb dintre aceste
valute, părțile contractante vor cădea de acord asupra unor
modificări adecvate ale acestor sume.
3. Pentru scopurile paragrafelor 1 și 2 ale acestui
articol, expresia ce aparține unei părți contractante, în
cazul unei nave, include o navă de transport închiriată în
regim îbare-boat“ de aceeași parte contractantă sau
rechiziționată de aceasta în condițiile regimului îbare-boat“
sau preluată drept captură de război (în afară de cazul în
care riscul pierderii sau răspunderea pentru daune este în
sarcina unei alte persoane decât o astfel de parte
contractantă).
4. Fiecare parte contractantă renunță la toate pretențiile
sale față de orice altă parte contractantă pentru rănirea
sau decesul oricărui membru al forțelor sale armate pe
timpul când un astfel de membru a acționat în executarea
îndatoririlor sale oficiale.
5. Pretențiile (altele decât pretențiile izvorâte din
contracte și cele cărora le sunt aplicabile paragrafele 6
și 7 ale acestui articol) decurgând din fapte sau omisiuni
ale membrilor unei forțe ori ai componentei civile, produse
în îndeplinirea obligațiilor oficiale sau din orice altă faptă,
omisiune ori împrejurare, pentru care este răspunzătoare o
forță sau o componentă civilă și care cauzează pagube pe
teritoriul statului primitor unor terțe părți, altele decât
vreuna dintre părțile contractante, vor fi soluționate de
statul primitor în conformitate cu următoarele prevederi:
a) pretențiile vor fi depuse, înregistrate și soluționate
sau judecate în conformitate cu legile și cu reglementările
statului primitor, aplicabile pretențiilor decurgând din
activitățile propriilor lor forțe armate;
b) statul primitor poate soluționa orice asemenea
pretenții, iar plata sumelor convenite sau stabilite prin
decizie judecătorească se va face de către statul primitor
în propria sa monedă;
c) o astfel de plată, fie că este făcută în conformitate
cu o înțelegere, fie că este stabilită prin decizia tribunalului
competent al statului primitor ori prin decizia definitivă a
unui astfel de tribunal prin care se respinge cererea de
plată, va fi obligatorie și definitivă pentru părțile
contractante;
d) orice pretenție soluționată de către statul primitor va
fi comunicată statelor trimițătoare interesate, împreună cu
informații complete și o propunere de împărțire a sumelor,
în conformitate cu subparagraful e) pct. (i), (ii) și (iii) de
mai jos. În lipsa unui răspuns în termen de două luni, se
va considera că împărțirea propusă a fost acceptată;
e) sumele necesare pentru soluționarea pretențiilor în
conformitate cu precedentele subparagrafe și cu

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 845/15.IX.2004
paragraful 2 al acestui articol vor fi împărțite între părțile
contractante, după cum urmează:
ii(i) când întreaga responsabilitate revine unui singur
stat, suma atribuită sau hotărâtă de către
instanța judiciară va fi suportată în proporție de
25% în sarcina statului primitor și în proporție de
75% în sarcina statului trimițător;
i(ii) când sunt răspunzătoare mai multe state pentru
pagubă, suma atribuită sau hotărâtă de către
instanța judiciară va fi suportată în mod egal de
aceste state; totuși, dacă statul primitor nu este
unul dintre statele responsabile, partea acestuia
va fi jumătate din contribuția fiecărui stat trimițător;
(iii) când paguba a fost cauzată de forțele armate
ale părților contractante și nu este posibil să fie
imputată în mod precis uneia sau mai multora
dintre aceste forțe armate, suma atribuită sau
hotărâtă de instanța judiciară va fi împărțită în
mod egal între părțile contractante în cauză;
totuși, dacă statul primitor nu este unul dintre
statele ale căror forțe armate au cauzat paguba,
partea acestuia va fi jumătate din contribuția
fiecărui stat trimițător;
(iv) semestrial, statul primitor va transmite statelor
trimițătoare interesate o situație a sumelor pe
care le-a achitat în cursul semestrului precedent
pentru fiecare caz în care a fost acceptată
împărțirea procentuală propusă; situația va fi
însoțită de o cerere de rambursare.
Rambursarea se va face în cel mai scurt
termen, în moneda statului primitor;
f) în cazurile în care, ca urmare a aplicării dispozițiilor
subparagrafelor b) și e) de mai sus, o parte contractantă
ar întâmpina greutăți deosebite, aceasta poate cere
Consiliului Atlanticului de Nord să procedeze la o
soluționare a pretențiilor pe o bază diferită;
g) un membru al forței sau al componentei civile nu va
face obiectul nici unor măsuri de executare silită a vreunei
hotărâri judecătorești pronunțate împotriva lui în statul
primitor într-o problemă decurgând din îndeplinirea
îndatoririlor sale oficiale;
h) cu excepția cazului în care subparagraful e) al
prezentului paragraf se aplică pretențiilor la care se referă
paragraful 2 al prezentului articol, dispozițiile prezentului
paragraf nu se aplică nici unei pretenții decurgând sau în
legătură cu navigația, cu exploatarea unei nave ori cu
încărcarea, transportul sau descărcarea mărfurilor de pe
nave, cu excepția pretențiilor decurgând din decesul ori
rănirea unei persoane în privința căreia paragraful 4 al
acestui articol nu este aplicabil.
6. Pretențiile împotriva unor membri ai unei forțe sau ai
unei componente civile, decurgând din fapte și omisiuni
care antrenează răspunderea autorului în statul primitor și
care nu au fost comise în timpul exercitării îndatoririlor
oficiale, vor fi soluționate în modul următor:
a) autoritățile statului primitor vor examina cererea de
despăgubire și vor stabili într-un mod just și echitabil
despăgubirea datorată solicitantului, ținând seama de toate
circumstanțele cauzei, inclusiv de comportamentul
persoanei lezate, și vor întocmi un raport în legătură cu
cauza respectivă;
b) raportul va fi transmis autorităților statului trimițător, care vor
decide apoi, fără întârziere, dacă vor proceda la o despăgubire
cu titlu de favoare și, în acest caz, vor stabili cuantumul;
c) dacă o ofertă de despăgubire cu titlu de favoare este
făcută și acceptată de către reclamant ca fiind o
despăgubire integrală, autoritățile statului trimițător vor face
ele însele această plată și vor informa autoritățile statului
primitor despre decizia lor și despre suma plătită;
d) nici o prevedere a prezentului paragraf nu va fi
interpretată ca afectând competența instanțelor judiciare ale
statului primitor de a soluționa o acțiune intentată împotriva
unui membru ale unei forțe sau al unei componente civile,

5

dacă și cât timp nu s-a efectuat o plată prin care pretenția
să fi fost complet satisfăcută.
7. Pretențiile decurgând din folosirea neautorizată a
oricărui vehicul al forțelor armate ale unui stat trimițător vor
fi soluționate în conformitate cu dispozițiile paragrafului 6 al
prezentului articol, în afară de cazul în care forța sau
componenta civilă însăși poartă răspunderea legală.
8. Dacă există un diferend asupra chestiunii de a se ști
dacă fapta ce antrenează răspunderea sau dacă omisiunea
imputabilă unui membru al forței ori al componentei civile
s-a produs în exercitarea îndatoririlor oficiale sau dacă
utilizarea unui vehicul aparținând forțelor armate ale unui
stat trimițător nu a fost autorizată, diferendul va fi supus
unui arbitru desemnat în conformitate cu paragraful 2 al
prezentului articol, decizia acestuia fiind definitivă și
obligatorie.
9. În afară de situația prevăzută la paragraful 5
subparagraful g) al prezentului articol, statul trimițător nu va
invoca imunitatea față de jurisdicția tribunalelor statului
primitor pentru membrii unei forțe sau ai unei componente
civile în ceea ce privește jurisdicția civilă a tribunalelor
statului primitor.
10. Autoritățile statului trimițător și ale statului primitor
vor coopera în obținerea probelor necesare unei judecăți și
soluționări echitabile a pretențiilor care interesează părțile
contractante.
ARTICOLUL IX

1. Membrii unei forțe sau ai unei componente civile și
membrii lor de familie pot cumpăra mărfuri pe plan local,
care sunt necesare pentru consumul propriu, și pot apela
la serviciile de care au nevoie, în aceleași condiții ca și
cetățenii statului primitor.
2. Bunurile de pe piața locală necesare subzistenței
unei forțe sau unei componente civile vor fi, în mod
normal, cumpărate prin intermediul serviciilor competente
care achiziționează astfel de bunuri pentru forțele armate
ale statului primitor. Pentru a se evita ca aceste achiziții
să aibă efecte negative asupra economiei statului primitor,
autoritățile competente ale acestui stat vor stabili, în caz
necesar, mărfurile a căror cumpărare trebuie restrânsă sau
interzisă.
3. Sub rezerva aplicării acordurilor deja în vigoare sau
care ar putea fi încheiate între reprezentanții autorizați ai
statului trimițător și ai statului primitor, autoritățile statului
primitor poartă singure răspunderea pentru luarea măsurilor
necesare în vederea punerii la dispoziția unei forțe sau a
unei componente civile a imobilelor, a terenurilor și a
serviciilor aferente de care acestea au nevoie. Aceste
acorduri și aranjamente vor fi, în măsura posibilului,
conforme cu reglementările aplicabile încartiruirii
personalului similar al statului primitor. În absența unui
contract care să dispună altfel, drepturile și obligațiile
decurgând din ocuparea sau din folosirea unui imobil, a
terenului, precum și a serviciilor aferente vor fi determinate
în conformitate cu legile statului primitor.
4. Necesitățile de mână de lucru civilă locală pentru o
forță sau pentru o componentă civilă vor fi satisfăcute în
același mod cu modul de satisfacere a necesităților
similare ale statului primitor, cu spijinul autorităților acestui
stat și prin intermediul oficiilor forței de muncă.
Condițiile de angajare și de muncă, și anume salariile
și drepturile conexe în condițiile de protecție a muncii, vor
fi stabilite în conformitate cu legislația în vigoare în statul
primitor. Acești angajați civili în serviciul unei forțe sau al
unei componente civile nu vor fi considerați în nici un caz
membri ai acestei forțe sau ai acestei componente civile.
5. Dacă serviciile medicale și dentare detașate pe lângă
o forță sau o componentă civilă sunt inadecvate, membrii
forței sau ai componentei civile, precum și membrii lor de
familie pot obține îngrijiri medicale și dentare, inclusiv
spitalizarea, în aceleași condiții ca și personalul similar al
statului primitor.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 845/15.IX.2004

6. Statul primitor va examina cu cea mai mare
bunăvoință cererile de a se acorda facilități de călătorie și
reduceri de tarife membrilor unei forțe sau ai unei
componente civile. Aceste facilități și reduceri vor face
obiectul unor aranjamente speciale între guvernele
interesate.
7. Sub rezerva oricărui acord financiar general sau
special între părțile contractante, plățile în moneda locală
pentru mărfuri, cazare și serviciile prevăzute la
paragrafele 2, 3, 4 și, în caz necesar, cele prevăzute la
paragrafele 5 și 6 ale prezentului articol vor fi efectuate
fără întârziere de către autoritățile forței.
8. Nici o forță, componentă civilă și nici membrii lor sau
membrii de familie ai acestora nu pot invoca prezentul
articol pentru a pretinde exonerări de impozite și de taxe
aplicabile achiziționărilor de bunuri sau prestărilor de
servicii, potrivit reglementărilor fiscale ale statului primitor.
ARTICOLUL X

1. În cazul în care stabilirea oricărui fel de impozite în
statul primitor depinde de reședința sau de domiciliul
contribuabilului, perioada de timp în cursul căreia un
membru al forței sau al unei componente civile se află pe
teritoriul acelui stat, datorită faptului că acesta este
membru al unei asemenea forțe sau componente civile, nu
va fi considerată, pentru stabilirea impozitului menționat, ca
perioadă de reședință sau ca antrenând o schimbare a
reședinței sau a domiciliului. Membrii unei forțe sau ai unei
componente civile vor fi exonerați în statul primitor de orice
impozite asupra salariilor și indemnizațiilor care le sunt
plătite în această calitate de către statul trimițător, precum
și asupra oricăror bunuri mobile corporale ce le aparțin și
a căror prezență în statul primitor se datorează exclusiv
staționării lor temporare în acest stat.
2. Nici o prevedere a prezentului articol nu poate fi
invocată pentru a exonera un membru al unei forțe sau
componente civile de impozitare în privința oricăror activități
generatoare de profit, altele decât cele exercitate ca
membru al forței ori al componentei civile în care acesta
s-ar putea angaja în statul primitor și, cu excepția
salariului, a indemnizațiilor, precum și a bunurilor mobile
corporale la care se referă paragraful 1, nici o prevedere a
prezentului articol nu poate fi invocată pentru a se opune
plății impozitului pe care membrul forței sau al componentei
civile, chiar dacă este considerat ca având reședința sa ori
domiciliul său în afara teritoriului statului primitor, îl
datorează în conformitate cu legile acestui stat.
3. Prevederile prezentului articol nu sunt aplicabile
taxelor astfel cum acestea sunt definite la paragraful 12 al
art. XI.
4. În scopurile prezentului articol, expresia membru al
unei forțe nu include nici o persoană având cetățenia
statului primitor.
ARTICOLUL XI

1. Sub rezerva derogărilor exprese prevăzute prin
prezentul acord, membrii unei forțe sau ai unei
componente civile, precum și membrii lor de familie sunt
supuși legilor și reglementărilor aplicate de către
administrația vămilor statului primitor. Autoritățile vamale ale
statului primitor au îndeosebi dreptul de a proceda, în
cadrul condițiilor generale prevăzute de legile și
regulamentele în vigoare în statul primitor, la controlul
corporal al membrilor unei forțe sau ai unei componente
civile și al membrilor lor de familie, la controlul bagajelor și
vehiculelor lor și de a confisca bunuri în conformitate cu
aceste legi și regulamente.
2.a) Importul temporar și reexportarea autovehiculelor
din dotarea unei forțe sau a unei componente civile vor fi
autorizate cu scutire de taxe vamale, pe baza prezentării
unui formular în triplu exemplar, potrivit modelului din
anexa la prezentul acord;

b) importul temporar al vehiculelor din dotarea forței sau
a componentei civile, care nu circulă prin mijloace proprii,
se va face în conformitate cu paragraful 4 al prezentului
articol, iar reexportarea acestora, potrivit paragrafului 8 al
prezentului articol;
c) vehiculele din dotarea unei forțe sau a unei
componente civile beneficiază, de asemenea, de scutire de
orice taxe care ar fi datorate pentru folosirea șoselelor de
către vehicule.
3. Documentele oficiale conținute în plicuri sigilate nu
sunt supuse controlului vamal. Curierii, indiferent de statutul
lor, care transportă asemenea documente trebuie să
posede un ordin individual de deplasare, eliberat în
condițiile prevăzute la art. III paragraful 2.
Acest ordin de deplasare va menționa numărul plicurilor
transportate și va trebui să certifice că acestea conțin
numai documente oficiale.
4. O forță poate importa, cu scutire de taxe vamale,
echipamentul său și cantități rezonabile de provizii,
materiale sau alte bunuri destinate uzului exclusiv al
acestei forțe și, în cazul în care acest lucru este permis
de către statul primitor, pentru uzul componentei civile și al
membrilor de familie ai acestora. Acest import cu scutire
de taxe vamale este condiționat de depunerea la biroul
vamal al locului de intrare, împreună cu documentele
vamale care au fost convenite, a unui certificat al cărui
conținut va fi pus de acord între statul primitor și statul
trimițător, semnat de o persoană autorizată în acest scop
de către statul trimițător.
Desemnarea persoanei autorizate să semneze
certificatele, precum specimenele de semnătură și de
ștampile care vor fi utilizate, vor fi adresate administrației
vamale a statului primitor.
5. Un membru al unei forțe sau al unei componente
civile, cu ocazia primei sale sosiri în scopul preluării
misiunii în statul primitor sau cu ocazia primei sosiri a
oricărui membru de familie al său, poate importa efectele
sale și mobilierul personal cu scutire de taxe vamale
pentru durata misiunii.
6. Membrii unei forțe sau ai unei componente civile pot
importa temporar, cu scutire de taxe vamale, autovehicule
pentru folosința personală sau a membrilor de familie ai
acestora. Acest articol nu conține obligația de a se acorda
scutiri de taxe datorate pentru folosirea șoselelor de către
vehiculele particulare.
7. Importurile făcute de către autoritățile unei forțe
pentru alte scopuri decât pentru folosința exclusivă a
acestei forțe sau a unei componente civile, precum și
importurile, altele decât cele vizate la paragrafele 5 și 6
ale prezentului articol, efectuate de către membrii unei forțe
sau ai unei componente civile, nu sunt îndreptățite la nici
un fel de scutire de taxe sau la alte facilități.
8. Bunurile importate, cu scutire de taxe vamale, în
aplicarea dispozițiilor paragrafelor 2 b), 4, 5 sau 6 de mai
sus:
a) pot fi reexportate în mod liber, cu condiția ca, în
ceea ce privește bunurile importate potrivit paragrafului 4,
să fie remis biroului vamal un certificat eliberat în
conformitate cu acel paragraf. Serviciul vamal își menține
totuși dreptul de a verifica dacă aceste bunuri reexportate
sunt cele descrise în certificat și dacă acestea au fost
într-adevăr importate în condițiile prevăzute, după caz, la
paragrafele 2 b), 4, 5 sau 6;
b) nu pot fi, în mod normal, înstrăinate în statul
primitor, fie prin vânzare, fie prin donație. Totuși, în cazuri
autorizate, o asemenea înstrăinare poate fi autorizată în
condițiile stabilite de autoritățile competente ale statului
primitor (de exemplu, plata taxelor vamale și a impozitelor,
îndeplinirea cerințelor inerente controlului comerțului exterior
și al schimbului valutar).
9. Bunurile cumpărate în statul primitor vor fi exportate
numai în conformitate cu reglementările în vigoare în statul
primitor.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 845/15.IX.2004
10. Autoritățile vamale vor acorda facilități speciale
pentru trecerea frontierei de către unități sau formațiuni
constituite în mod regulamentar, cu condiția ca autoritățile
vamale respective să fi fost încunoștințate în prealabil, în
mod corespunzător.
11. Statul primitor va adopta dispoziții speciale, astfel
încât carburanții și lubrifianții destinați uzului
autovehiculelor, aeronavelor și navelor unei forțe sau ale
unei componente civile să poată fi livrați cu scutire de
impozite și de taxe.
12. Pentru aplicarea paragrafelor 1—10 ale prezentului
articol, cuvântul taxe înseamnă taxele vamale și orice taxe și
impozite plătibile, după caz, la import sau la export, cu
excepția sumelor care nu constituie decât plata pentru
serviciile prestate. Cuvântul import înseamnă ridicarea
bunurilor aflate într-un antrepozit al vămilor sau în custodie
vamală neîntreruptă, cu condiția ca asemenea bunuri să nu fi
fost cultivate, fabricate sau manufacturate în statul primitor.
13. Dispozițiile prezentului articol se aplică bunurilor
respective numai când ele sunt importate în statul primitor
sau exportate din acest stat și când acestea se află în
tranzit pe teritoriul unei părți contractante. În acest caz,
expresia stat primitor înseamnă, în prezentul articol, orice
parte contractantă pe al cărei teritoriu sunt tranzitate bunurile.
ARTICOLUL XII

1. Autoritățile vamale sau fiscale ale statului primitor pot
condiționa acordarea oricăror scutiri sau facilități vamale și
fiscale, prevăzute în acest acord, de respectarea unor
cerințe pe care le consideră necesare în prevenirea
abuzurilor.
2. Aceleași autorități pot refuza orice scutire prevăzută
în acest acord în privința importului în statul primitor de
bunuri cultivate, fabricate sau manufacturate în acest stat,
care au fost exportate din statul respectiv fără plata taxelor
vamale sau cu restituirea celor care ar fi datorate pentru un
asemenea export. Bunurile ridicate dintr-un antrepozit vamal
vor fi considerate că au fost importate dacă depozitarea lor
în acest antrepozit a fost considerată ca un export.
ARTICOLUL XIII

1. În scopul prevenirii infracțiunilor la legile și
regulamentele vamale și fiscale, autoritățile statului primitor
și ale statului trimițător își vor acorda reciproc asistență în
efectuarea anchetelor și în strângerea probelor.
2. Autoritățile unei forțe vor acorda tot sprijinul posibil
pentru a asigura ca bunurile susceptibile de a fi confiscate de
către autoritățile vamale sau fiscale ale statului primitor sau în
numele acestor autorități să fie remise autorităților respective.
3. Autoritățile unei forțe vor acorda tot sprijinul posibil
pentru a asigura plata taxelor vamale, a impozitelor și a
penalităților datorate de către membrii forței sau ai
componentei civile sau de către membrii lor de familie.
4. Vehiculele oficiale și obiectele aparținând unei forțe
sau componentei sale civile, dar nu unui membru al unei
asemenea forțe sau componente civile, reținute de către
autoritățile statului primitor în legătură cu o încălcare a
legilor sau a reglementărilor vamale sau fiscale, vor fi
remise autorităților corespunzătoare ale forței respective.
ARTICOLUL XIV

1. O forță, o componentă civilă și membrii acestora,
precum și membrii lor de familie vor trebui să respecte
regulamentele privind schimbul valutar ale statului trimițător,
precum și regulamentele, în acest domeniu, ale statului
primitor.
2. Autoritățile de schimb valutar ale statului trimițător și
ale statului primitor pot emite reglementări speciale
aplicabile unei forțe sau unei componente civile ori
membrilor acestora, precum și membrilor lor de familie.

7

ARTICOLUL XV

1. Sub rezerva paragrafului 2 al prezentului articol,
acest acord va rămâne în vigoare în cazul unor ostilități
care impun aplicarea Tratatului Atlanticului de Nord,
înțelegându-se că prevederile referitoare la soluționarea
pretențiilor în baza paragrafelor 2 și 5 ale art. VIII nu se
vor aplica la pagubele de război și că prevederile
acordului, îndeosebi cele ale art. III și IV, vor fi imediat
revizuite de către părțile contractante interesate, care pot
conveni asupra unor asemenea modificări pe care ele le-ar
putea considera necesare în ceea ce privește aplicarea
acordului dintre ele.
2. În cazul unor astfel de ostilități, fiecare parte
contractantă va avea dreptul, printr-o notificare adresată cu
60 de zile înainte celorlalte părți contractante, să suspende
aplicarea oricăror prevederi ale acestui acord, în măsura în
care o privește. Dacă se exercită acest drept, părțile
contractante se vor consulta imediat în vederea convenirii
unor prevederi corespunzătoare care să înlocuiască
prevederile suspendate.
ARTICOLUL XVI

Toate diferendele dintre părțile contractante, referitoare
la interpretarea sau la aplicarea acestui acord, vor fi
soluționate prin negocieri între ele, fără a se recurge la o
jurisdicție exterioară.
Cu excepția cazurilor unor prevederi contrare, exprese
în acest acord, diferendele care nu pot fi soluționate prin
negocieri directe vor fi supuse spre soluționare Consiliului
Atlanticului de Nord.
ARTICOLUL XVII

Orice parte contractantă poate solicita oricând revizuirea
oricărui articol al prezentului acord. Cererea va fi adresată
Consiliului Atlanticului de Nord.
ARTICOLUL XVIII

1. Prezentul acord va fi ratificat, iar instrumentele de
ratificare vor fi depuse cât mai curând posibil la Guvernul
Statelor Unite ale Americii, care va notifica fiecărui stat
semnatar data depunerii acestora.
2. La 30 de zile după depunerea instrumentelor de
ratificare de către patru state semnatare, prezentul acord
va intra în vigoare pentru acestea. Acordul va intra în
vigoare, pentru fiecare alt stat semnatar, la 30 de zile
după depunerea instrumentului său de ratificare.
3. După intrarea sa în vigoare, prezentul acord va fi
deschis aderării oricărui stat care va adera la Tratatul
Atlanticului de Nord pe baza aprobării Consiliului
Atlanticului de Nord și cu îndeplinirea condițiilor pe care
acestea ar putea să le stabilească. Aderarea va deveni
efectivă prin depunerea unui instrument de aderare la
Guvernul Statelor Unite ale Americii, care va informa
fiecare stat semnatar și statul care a aderat asupra datei
de depunere a acestuia. Pentru orice stat în numele căruia
este depus un instrument de aderare prezentul acord va
intra în vigoare la 30 de zile după data depunerii unui
astfel de instrument.
ARTICOLUL XIX

1. Prezentul acord poate fi denunțat de către oricare
dintre părțile contractante, după expirarea unei perioade de
4 ani de la data intrării în vigoare a acestuia.
2. Denunțarea acordului de către oricare parte
contractantă va deveni efectivă printr-o notificare scrisă,
adresată de către acea parte contractantă Guvernului
Statelor Unite ale Americii, care va informa toate celelalte
părți contractante despre fiecare asemenea notificare și
despre data primirii acesteia.
3. Denunțarea va deveni efectivă la un an după
primirea notificării de către Guvernul Statelor Unite ale
Americii. După expirarea acestei perioade de un an,
acordul își va înceta valabilitatea în privința părții

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 845/15.IX.2004

contractante care l-a denunțat, dar va continua să fie în
vigoare pentru celelalte părți contractante.
ARTICOLUL XX

1. Sub rezerva paragrafelor 2 și 3 ale acestui articol,
prezentul acord se va aplica numai teritoriului metropolitan
al fiecărei părți contractante.
2. Orice stat poate totuși în momentul depunerii
instrumentului său de ratificare ori de aderare sau oricând
după această dată să declare că prezentul acord se
extinde la oricare dintre teritoriile pentru ale căror relații
internaționale este răspunzător în zona Atlanticului de Nord
(sub rezerva încheierii unui acord special între acest stat
și fiecare stat trimițător interesat, dacă statul care face
această declarație consideră necesar un asemenea acord).
Prezentul acord se va extinde apoi asupra teritoriului sau
teritoriilor menționate în declarație după 30 de zile de la
primirea notificării de către Guvernul Statelor Unite ale
Americii ori la 30 de zile după încheierea acordurilor

speciale, dacă sunt solicitate, sau când acordul a intrat în
vigoare conform art. XVIII la oricare dintre aceste două
termene care vor surveni ulterior.
3. Un stat care a făcut o declarație în conformitate cu
paragraful 2 al acestui articol pentru a se extinde prezentul
acord la oricare teritoriu, pentru ale cărui relații
internaționale este responsabil, poate denunța acordul,
separat, în ceea ce privește acel teritoriu, în conformitate
cu prevederile art. XIX.
Drept care, plenipotențiarii mai jos desemnați au semnat
prezentul acord.
Încheiat la Londra la 19 iunie 1951, în limbile engleză
și franceză, ambele texte fiind în mod egal autentice,
într-un singur exemplar original, care va fi depozitat în
arhivele Guvernului Statelor Unite ale Americii.
Guvernul Statelor Unite ale Americii va transmite copii
certificate de pe acord tuturor statelor semnatare și care
au aderat la acesta.

ANEXĂ

Statul

Ministerul sau Serviciul
F O R M U L A R Î N T R I P L U E X E M P L A R*)

Valabil de la ..................................................... la ......................................................................
pentru importul temporar în ..........................................................................................................
al următorului autovehicul:
Tipul
Număr de înmatriculare

Seria motorului

Cauciucuri de rezervă
Echipament de comunicații fix
Numele și semnătura deținătorului formularului ..........................................................................
Data eliberării ..........................
Din ordinul .......................................................

IEȘIRI ȘI INTRĂRI TEMPORARE

Numele biroului vamal
....................................

Data ....................

Semnătura și ștampila
funcționarului vamal
.......................................

Ieșire
Intrare
Ieșire
Intrare
Ieșire
Intrare
Ieșire
Intrare
*) Acest document va fi redactat în limba statului trimițător și în limbile engleză și franceză.
N O T Ă:
N O T Ă:

Ca urmare a reorganizării structurii Organizației Tratatului Atlanticului de Nord, prin
Decizia adoptată la data de 4 aprilie 1952 s-a convenit ca, începând cu această
dată, atribuțiile care revin președintelui Consiliului Supleanților, potrivit Acordului
privind statutul Organizației Tratatului Atlanticului de Nord, al reprezentanților naționali
și al personalului internațional, semnat la Ottawa la 20 septembrie 1951, să fie
exercitate de secretarul general al NATO, de înlocuitorul acestuia sau de orice altă
persoană desemnată de Consiliul Atlanticului de Nord.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 845/15.IX.2004

9

PROTOCOL
privind statutul comandamentelor militare internaționale,
înființate în temeiul Tratatului Atlanticului de Nord*)
— Paris, 28 august 1952 —
Statele părți la Tratatul Atlanticului de Nord, semnat la Washington la 4 aprilie 1949,
considerând că se pot înființa comandamente militare internaționale pe teritoriile lor prin acorduri separate
încheiate în temeiul Tratatului Atlanticului de Nord,
dorind să definească statutul acestor comandamente și al personalului acestora, care se găsesc în spațiul
Tratatului Atlanticului de Nord,
au convenit asupra prezentului protocol la Acordul privind statutul forțelor lor, semnat la Londra la 19 iunie 1951.
ARTICOLUL 1

În prezentul protocol, termenii și expresiile de mai jos
au următoarele înțelesuri:
a) acord — Acordul dintre statele părți la Tratatul
Atlanticului de Nord cu privire la statutul forțelor lor, semnat
la Londra la 19 iunie 1951;
b) Comandament Suprem — Comandamentul Suprem al
Forțelor Aliate din Europa, Comandamentul Suprem al
Forțelor Aliate din Atlantic și orice alt comandament
echivalent înființat în temeiul Tratatului Atlanticului de Nord;
c) Comandament al Forțelor Aliate — orice Comandament
Suprem și orice comandament militar internațional înființat
în temeiul Tratatului Atlanticului de Nord și subordonat
direct unui Comandament Suprem;
d) Consiliul Atlanticului de Nord — consiliul înființat în
temeiul art. 9 din Tratatul Atlanticului de Nord sau oricare
dintre organismele subsidiare autorizate să acționeze în
numele său.
ARTICOLUL 2

Cu respectarea dispozițiilor următoare din prezentul
protocol, acordul se va aplica Comandamentelor Forțelor
Aliate situate pe teritoriul unui stat parte la prezentul
protocol, în zona Tratatului Atlanticului de Nord, precum și
personalului militar și civil al acestor comandamente și
membrilor de familie ai acestui personal, incluși în definițiile
de la subparagrafele a), b) și c) ale paragrafului 1 al art. 3
din prezentul protocol, atunci când acest personal se află
pe unul dintre teritoriile menționate mai sus în legătură cu
îndatoririle sale oficiale sau, în cazul membrilor de familie,
în legătură cu îndatoririle oficiale ale soțului/soției sau ale
părintelui.
ARTICOLUL 3

1. În scopul aplicării acordului unui Comandament al
Forțelor Aliate, termenii și expresiile forță, componentă civilă
și membru de familie, de fiecare dată când apar în acord,
au semnificația următoare:
a) forță — personalul atașat unui Comandament al
Forțelor Aliate și care aparține trupelor de uscat, de marină
sau de aviație ale oricărui stat parte la Tratatul Atlanticului
de Nord;
b) componentă civilă — personalul civil care nu este nici
apatrid, nici cetățean al unui stat care nu este parte la
Tratatul Atlanticului de Nord, nici cetățean al statului primitor,
nici o persoană care are reședința sa obișnuită în acest stat
și (i) care este atașat unui Comandament al Forțelor Aliate
și angajat al forțelor armate ale unuia dintre statele părți la
Tratatul Atlanticului de Nord sau (ii) aparține anumitor
categorii de personal civil angajat de Comandamentul
Forțelor Aliate sau de Consiliul Atlanticului de Nord;
c) membru de familie — soțul sau soția unui membru al
unei forțe sau al unei componente civile, astfel cum au fost
definite la subparagrafele a) și b) ale prezentului paragraf,
sau copiii care se află în întreținerea acestora.
2. Un Comandament al Forțelor Aliate este considerat
ca fiind o forță pentru aplicarea art. II, paragrafului 2 al

art. V, paragrafului 10 al art. VII, paragrafelor 2, 3, 4, 7 și 8
ale art. IX, precum și art. XIII din acord.
ARTICOLUL 4

Drepturile și obligațiile pe care acordul le conferă sau le
impune unui stat trimițător ori autorităților acestuia cu privire
la forțele sale, componentele sale civile sau membrii de
familie ai acestora vor fi, în ceea ce privește
Comandamentele Forțelor Aliate, personalul acestora și
membrii de familie ai acestui personal, cărora li se aplică
acordul în temeiul art. 2 din prezentul protocol, acordate
sau transmise Comandamentului Suprem corespunzător și
autorităților care depind de acesta, cu excepțiile de mai jos:
a) dreptul acordat de art. VII din acord autorităților
militare ale statului trimițător de a exercita jurisdicția penală
și disciplinară va fi conferit autorităților militare ale acelui
stat, în cazul în care există, ale cărui legi militare se aplică
persoanei în cauză;
b) obligațiile impuse statului trimițător sau autorităților sale
de art. II, de paragraful 4 al art. III, de paragrafele 5 a) și
6 a) ale art. VII, de paragrafele 9 și 10 ale art. VIII și de
art. XIII din acord revin atât Comandamentului Forțelor
Aliate, cât și statului a cărui forță armată sau membru ori
angajat al acestei forțe armate ori membru de familie al
acestui membru sau angajat este în cauză;
c) pentru aplicarea paragrafelor 2 a) și 5 ale art. III și a
art. XIV din acord, statul trimițător este, în cazul membrilor
unei forțe sau membrilor lor de familie, statul de ale cărui
forțe armate aparține acest membru sau, în cazul
membrilor unei componente civile ori al membrilor lor de
familie, statul ale cărui forțe armate au angajat acest
membru;
d) obligațiile impuse statului trimițător în virtutea
paragrafelor 6 și 7 ale art. VIII din acord revin statului de
ale cărui forțe armate aparține persoana a cărei acțiune ori
omisiune a fost la originea cererii de despăgubire sau, în
cazul membrului unei componente civile, aceste obligații
revin statului ale cărui forțe armate au angajat respectivul
membru sau, în cazul în care nu există un asemenea stat,
acestea revin Comandamentului Forțelor Aliate de care
aparține persoana în cauză.
Pentru desemnarea unui arbitru conform paragrafului 8
al art. VIII, drepturile statului trimițător sunt exercitate atât
de Comandamentul Forțelor Aliate interesat, cât și, dacă
este cazul, de statul căruia îi revin obligațiile definite prin
prezentul paragraf.
ARTICOLUL 5

Orice membru al unui Comandament al Forțelor Aliate
trebuie să dețină o carte de identitate personală, eliberată
de acest comandament, prevăzută cu o fotografie și care
să menționeze numele și prenumele, data și locul nașterii,
naționalitatea, gradul sau arma, numărul, dacă există, și
perioada de valabilitate a cărții. Această carte de identitate
trebuie prezentată la cerere.

*) Traducere.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 845/15.IX.2004
ARTICOLUL 6

1. Obligația de a renunța la orice cerere de
despăgubire, impusă părților contractante în temeiul art. VIII
din acord, revine atât Comandamentului Forțelor Aliate, cât
și oricărui stat interesat, parte la prezentul protocol.
2. Pentru aplicarea paragrafelor 1 și 2 ale art. VIII din
acord:
a) orice bunuri care aparțin unui Comandament al
Forțelor Aliate sau orice bunuri ale unui stat parte la
prezentul protocol și care sunt utilizate de un
Comandament al Forțelor Aliate sunt considerate ca bunuri
aparținând părții contractante și folosite de forțele sale
armate;
b) orice pagubă cauzată de un membru al unei forțe
sau al unei componente civile, astfel cum sunt acestea
definite în paragraful 1 al art. 3 din prezentul protocol, sau
de orice angajat al unui Comandament al Forțelor Aliate
este considerată ca pagubă cauzată de un membru al
forțelor armate ale părții contractante ori de un angajat al
acestor forțe;
c) dispozițiile paragrafului 3 al art. VIII se aplică și unui
Comandament al Forțelor Aliate considerat parte
contractantă în sensul acestui paragraf.
3. Cererile de despăgubire cărora li se aplică paragraful 5
al art. VIII din acord vor include cererile de despăgubire
(altele decât cele rezultând dintr-un contract și cele cărora
le sunt aplicabile prevederile paragrafelor 6 și 7 ale acestui
articol) decurgând din acțiuni sau omisiuni ale unui angajat
al unui Comandament al Forțelor Aliate sau din orice altă
acțiune, omisiune ori împrejurare pentru care răspunde
juridic un Comandament al Forțelor Aliate și care au
cauzat, pe teritoriul statului primitor, pagube unei terțe părți,
alta decât vreuna dintre părțile la prezentul protocol.
ARTICOLUL 7

1. Scutirea de impozite, acordată în temeiul art. X din
acord membrilor unei forțe sau unei componente civile în
ceea ce privește salariile și indemnizațiile lor, se aplică, în
cazul personalului unui Comandament al Forțelor Aliate,
care corespunde definițiilor din paragrafele 1 a) și b) (i) ale
art. 3 din prezentul protocol, în ceea ce privește salariile și
indemnizațiile care le sunt plătite în această calitate de
către forțele armate cărora le aparțin sau ai căror angajați
sunt, fără ca scutirea acordată în temeiul acestui paragraf
membrilor sau angajaților în cauză să se aplice impozitelor
impuse de statul ai cărui cetățeni sunt.
2. Angajații unui Comandament al Forțelor Aliate din
categoriile convenite de Consiliul Atlanticului de Nord sunt
scutiți de impozit pentru salariile și indemnizațiile care le
sunt plătite în această calitate de către un Comandament
al Forțelor Aliate. Totuși, o parte la prezentul protocol va
putea încheia cu Comandamentul Forțelor Aliate interesat
înțelegeri care să permită acestei părți să angajeze și să
desemneze în cadrul comandamentului interesat pe propriii
săi cetățeni (exceptând, dacă partea în cauză dorește
astfel, pe orice cetățean care nu are reședința obișnuită pe
teritoriul său), cetățeni care trebuie să facă parte din
personalul comandamentului. Ea va plăti, în acest caz,
salariile și indemnizațiile acestor persoane din fondurile
sale, la un nivel determinat de aceasta. Aceste salarii și
indemnizații vor putea face obiectul unei impozitări de către
partea în cauză, dar nu vor putea fi impozitate de o altă
parte. Dacă o asemenea înțelegere încheiată de una dintre
părțile la prezentul protocol este ulterior modificată sau
denunțată, părțile la prezentul protocol nu vor mai fi
obligate, în temeiul primei teze a prezentului paragraf, să
scutească de impozit salariile și indemnizațiile plătite
cetățenilor săi.
ARTICOLUL 8

1. În vederea facilitării înființării, construirii, întreținerii și
funcționării Comandamentelor Forțelor Aliate, aceste

comandamente vor fi scutite, în măsura posibilului, de
impozitele și taxele aferente cheltuielilor efectuate de
acestea în interesul apărării comune și pentru beneficiul lor
oficial și exclusiv, iar fiecare parte la prezentul protocol va
iniția negocieri cu comandamentele stabilite pe teritoriul
său, în vederea încheierii unui acord în acest sens.
2. Fiecare Comandament al Forțelor Aliate beneficiază
de drepturile acordate unei forțe în temeiul art. XI din
acord, în aceleași condiții.
3. Dispozițiile paragrafelor 5 și 6 ale art. XI din acord
nu se aplică cetățenilor statului primitor, cu excepția cazului
în care acești cetățeni aparțin forțelor armate ale unei părți
la prezentul protocol, alta decât statul primitor.
4. Expresia impozite și taxe, utilizată în prezentul articol,
nu include taxele percepute pentru plata serviciilor prestate.
ARTICOLUL 9

Cu excepția cazului în care Consiliul Atlanticului de
Nord decide altfel:
a) bunurile achiziționate din fondurile internaționale ale
unui Comandament al Forțelor Aliate din bugetul său de
investiții, care nu mai sunt necesare acestui comandament,
vor fi lichidate în conformitate cu aranjamentele aprobate
de Consiliul Atlanticului de Nord și rezultatul acestei
lichidări va fi împărțit între părțile la Tratatul Atlanticului de
Nord sau va fi creditat în contul acestora, proporțional cu
contribuțiile lor la cheltuielile de capital ale acestui
comandament. Statul primitor va avea drept de preemțiune
pentru achiziționarea oricăror bunuri imobile de pe teritoriul
său, astfel lichidate, cu condiția să nu ofere condiții mai
puțin avantajoase decât cele propuse de un terț;
b) terenurile, clădirile sau instalațiile fixe puse la
dispoziție de către statul primitor unui Comandament al
Forțelor Aliate, în mod gratuit (cu excepția costurilor
nominale), și care nu mai sunt necesare respectivului
comandament vor fi înapoiate statului primitor, iar orice
creștere sau diminuare a valorii bunurilor imobile asigurate
de către statul primitor, rezultând din utilizarea lor de către
acest comandament, va fi determinată de către Consiliul
Atlanticului de Nord (luând în considerare legislația
aplicabilă a statului primitor) și va fi distribuită între statele
părți la Tratatul Atlanticului de Nord sau va fi creditată ori
debitată în contul acestora, proporțional cu contribuțiile lor
la cheltuielile de capital ale acestui comandament.
ARTICOLUL 10

Fiecare Comandament Suprem are personalitate juridică.
El are capacitatea de a contracta, de a dobândi și de a
înstrăina bunuri. Totuși, statul primitor poate supune
exercitarea acestei capacități unor acorduri speciale între
acesta și Comandamentul Suprem sau orice comandament
subordonat care acționează în numele Comandamentului
Suprem.
ARTICOLUL 11

1. Cu respectarea dispozițiilor art. VIII din acord, un
Comandament Suprem poate sta în justiție atât ca
reclamant, cât și ca pârât. Totuși, Comandamentul Suprem
sau orice alt Comandament al Forțelor Aliate subordonat,
autorizat de acesta, pe de o parte, și statul primitor, pe de
altă parte, pot conveni ca acesta din urmă să reprezinte
Comandamentul Suprem în fața tribunalelor acestui stat în
procedurile judiciare la care acest comandament va fi
parte.
2. Nici o măsură de executare sau care tinde la
sechestrul ori la confiscarea bunurilor sau fondurilor nu
poate fi luată împotriva unui Comandament al Forțelor
Aliate, dacă aceasta nu urmărește scopurile definite de
paragraful 6 a) al art. VII și de art. XIII din acord.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 845/15.IX.2004
ARTICOLUL 12

1. Pentru operarea bugetului său internațional, un
Comandament al Forțelor Aliate poate deține valută de
orice fel și poate opera conturi în orice valută.
2. Părțile la prezentul protocol, la cererea unui
Comandament al Forțelor Aliate, vor facilita transferurile
fondurilor acestor comandamente dintr-o țară în alta și
convertirea oricărei valute deținute de un Comandament al
Forțelor Aliate în orice altă valută, dacă aceste operațiuni
sunt necesare pentru a răspunde nevoilor unui
Comandament al Forțelor Aliate.
ARTICOLUL 13

Arhivele și alte documente oficiale ale unui
Comandament al Forțelor Aliate, păstrate în localurile
utilizate de acest comandament sau deținute de orice
membru al acestui comandament, autorizat corespunzător,
sunt inviolabile, cu excepția cazului în care comandamentul
a renunțat la această imunitate. La cererea statului primitor
și în prezența unui reprezentant al acestui stat,
comandamentul va verifica natura oricăror documente
pentru a constata dacă acestea beneficiază de imunitatea
prevăzută de prezentul articol.
ARTICOLUL 14

1. Prin decizia Consiliului Atlanticului de Nord prezentul
protocol sau acordul poate fi aplicat, în întregime ori
parțial, oricărui comandament militar internațional sau
oricărei organizații militare internaționale [neincluse în
definițiile de la paragrafele b) și c) ale art. 1 din prezentul
protocol], înființate în temeiul Tratatului Atlanticului de Nord.
2. La momentul în care va fi înființată Comunitatea
Europeană pentru Apărare, prezentul protocol va putea fi
aplicat membrilor personalului Forțelor Europene de
Apărare, atașați unui Comandament al Forțelor Aliate, cât

11

și membrilor de familie ai acestora, la momentul și în
condițiile stabilite de Consiliul Atlanticului de Nord.
ARTICOLUL 15

Orice divergență între părțile la acest protocol sau între
acestea și un Comandament al Forțelor Aliate, referitoare
la interpretarea sau la aplicarea prezentului protocol, este
soluționată prin negocieri între părțile interesate, fără a se
recurge la o jurisdicție exterioară. Cu excepția cazului în
care prezentul protocol sau acordul conțin dispoziții
contrare, divergențele care nu pot fi soluționate prin
negocieri directe vor fi supuse spre soluționare Consiliului
Atlanticului de Nord.
ARTICOLUL 16

1. Art. XV și XVII — XX din acord sunt aplicabile în
cazul prezentului protocol ca și cum ar face parte
integrantă din acesta, dar astfel încât prezentul protocol să
poată fi modificat, suspendat, ratificat, semnat, denunțat
sau extins în conformitate cu aceste dispoziții, independent
de acord.
2. Prezentul protocol va putea fi completat prin acorduri
bilaterale între statul primitor și un Comandament Suprem;
autoritățile statului primitor și un Comandament Suprem pot
conveni să aplice prin măsuri administrative, înainte de
ratificare, orice prevedere din prezentul protocol sau din
acord, pe care statul primitor va decide să o aplice.
Drept care subsemnații plenipotențiari au semnat
prezentul protocol.
Încheiat la Paris la 28 august 1952, în limbile engleză
și franceză, ambele texte fiind egal autentice, într-un singur
exemplar original, care va fi depozitat în arhivele
Guvernului Statelor Unite ale Americii. Guvernul Statelor
Unite ale Americii va transmite copii certificate tuturor
statelor semnatare sau care au aderat la prezentul
protocol.

PREȘEDINTELE ROMÂNIEI

DECRET
privind promulgarea Legii pentru aderarea României
la Acordul dintre statele părți la Tratatul Atlanticului de Nord
cu privire la statutul forțelor lor, semnat la Londra
la 19 iunie 1951, și la Protocolul privind statutul
comandamentelor militare internaționale,
înființate în temeiul Tratatului Atlanticului de Nord,
semnat la Paris la 28 august 1952
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aderarea României la
Acordul dintre statele părți la Tratatul Atlanticului de Nord cu privire la
statutul forțelor lor, semnat la Londra la 19 iunie 1951, și la Protocolul
privind statutul comandamentelor militare internaționale, înființate în temeiul
Tratatului Atlanticului de Nord, semnat la Paris la 28 august 1952, și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 7 septembrie 2004.
Nr. 677.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 845/15.IX.2004

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

ORDIN
privind procedura de modificare din oficiu a domiciliului fiscal al contribuabilului
În temeiul prevederilor art. 26 alin. (3) din Hotărârea Guvernului nr. 1.574/2003 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările și completările ulterioare,
în temeiul prevederilor art. 32 și 75 din Ordonanța Guvernului nr. 92/2003 privind Codul de procedură fiscală, republicată,
președintele Agenției Naționale de Administrare Fiscală emite următorul ordin:
Art. 1. — Se aprobă Procedura de modificare din oficiu
a domiciliului fiscal al contribuabilului, prevăzută în anexa
nr. 1.
Art. 2. — Se aprobă modelul și conținutul formularelor:
a) Decizie de înregistrare a domiciliului fiscal la cererea
contribuabilului, prevăzută în anexa nr. 2;
b) Notificare privind modificarea din oficiu a domiciliului
fiscal al contribuabilului, potrivit art. 75 alin. (4) din
Ordonanța Guvernului nr. 92/2003 privind Codul de
procedură fiscală, republicată, prevăzută în anexa nr. 3;
c) Decizie privind modificarea din oficiu a domiciliului
fiscal al contribuabilului, potrivit art. 75 alin. (4) din

Ordonanța Guvernului nr. 92/2003 privind Codul de
procedură fiscală, republicată, prevăzută în anexa nr. 4.
Art. 3. — Anexele nr. 1—4 fac parte integrantă din
prezentul ordin.
Art. 4. — Direcția generală de gestiune a impozitelor și
contribuțiilor, Direcția generală de colectare a creanțelor
bugetare, Direcția generală a tehnologiei informației,
direcțiile generale ale finanțelor publice județene și a
municipiului București și Direcția generală de administrare
a marilor contribuabili vor duce la îndeplinire prevederile
prezentului ordin.
Art. 5. — Prezentul ordin va fi publicat în Monitorul
Oficial al României, Partea I.

Președintele Agenției Naționale de Administrare Fiscală,
Neculae Eugeniu Plăiașu
București, 28 iulie 2004.
Nr. 526.
ANEXA Nr. 1
PROCEDURA

de modificare din oficiu a domiciliului fiscal al contribuabilului
1. În cazuri bine justificate organele fiscale pot modifica
din oficiu domiciliul fiscal al contribuabilului.
2. Modificarea din oficiu a domiciliului fiscal al
contribuabilului va fi inițiată de către organul fiscal în a
cărui rază teritorială contribuabilul și-a stabilit domiciliul
fiscal fără depunerea cererii de înregistrare a unui nou
domiciliu fiscal, la sesizarea organului constatator, potrivit
legii.
3. La primirea sesizării menționate la pct. 2,
contribuabilul este notificat de îndată de către organul fiscal
în a cărui rază teritorială contribuabilul și-a stabilit domiciliul
fiscal fără depunerea cererii de înregistrare a unui nou
domiciliu fiscal, pentru a fi ascultat cu privire la faptele și
împrejurările relevante în luarea deciziei de modificare din
oficiu a domiciliului fiscal, potrivit art. 9 din Ordonanța
Guvernului nr. 92/2003 privind Codul de procedură fiscală,
republicată.
4. Notificarea se întocmește în două exemplare, dintre
care un exemplar se transmite contribuabilului, iar al doilea
exemplar se arhivează la dosarul fiscal al contribuabilului.
5. Organul fiscal prevăzut la pct. 2 întocmește o notă
privind modificarea din oficiu a domiciliului fiscal al
contribuabilului.
Această notă cuprinde următoarele elemente:
a) denumirea organului fiscal în a cărui rază teritorială
contribuabilul și-a stabilit domiciliul fiscal fără depunerea
cererii de înregistrare a unui nou domiciliu fiscal;

b) datele de identificare a contribuabilului sau a
împuternicitului desemnat de acesta, după caz;
c) obiectul notei;
d) punctul de vedere al contribuabilului notificat, în cazul
în care acesta a fost exprimat;
e) documentul de identificare care atestă stabilirea
domiciliului sau reședinței, precum și documentele care fac
dovada deținerii legale a spațiului pentru domiciliul fiscal,
după caz;
f) motivele de drept și de fapt care determină organul
fiscal în a cărui rază teritorială contribuabilul și-a stabilit
domiciliul fiscal fără depunerea cererii de înregistrare a
unui nou domiciliu fiscal să ia decizia de modificare din
oficiu a domiciliului fiscal al contribuabilului;
g) numele și semnătura persoanei care a întocmit nota
privind modificarea din oficiu a domiciliului fiscal al
contribuabilului.
La această notă se vor anexa, după caz, în copie,
documentele prevăzute la lit. e), certificate pe fiecare
pagină de organul fiscal în a cărui rază teritorială
contribuabilul și-a stabilit domiciliul fiscal fără depunerea
cererii de înregistrare a unui nou domiciliu fiscal.
6. Nota prevăzută la pct. 5 ține loc de cerere de
înregistrare a domiciliului fiscal al contribuabilului.
7. După întocmirea notei prevăzute la pct. 6,
modificarea din oficiu a domiciliului fiscal al contribuabilului
se înregistrează potrivit procedurii prevăzute pentru
înregistrarea la cerere a domiciliului fiscal al contribuabilului.

PDF compression, OCR, web-optimization with CVISION's PdfCompressor

13

MONITORUL OFICIAL AL ROMÂNIEI, PARTEA I, Nr. 845/15.IX.2004
ANEXA Nr. 2
MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

Direcția Generală a Finanțelor Publice a ..........................................
Direcția generală de administrare a marilor contribuabili
Administrația Finanțelor Publice a .....................................................

Nr. ........./......................

DECIZIE

de înregistrare a domiciliului fiscal la cererea contribuabilului
Către:

............................................................................................................................................
(denumirea/numele și prenumele)

Codul de identificare fiscală ......................................................................................
Județul ........................................................................................................................
Localitatea .................................., codul poștal ........................................................
Str. .................................. nr. ....., bl. ....., sc. ....., et. ....., ap. ....., sectorul ..... .
Telefon ................................ fax ...................... .
În baza Cererii de înregistrare a domiciliului fiscal, depusă de dumneavoastră sub
nr. ................. din ..................., vă facem cunoscut că am înregistrat noul domiciliu fiscal la
următoarea adresă:
Județul .........................................................................................................................
Localitatea .............................., codul poștal ............................................................
Str. .................................. nr. ....., bl. ....., sc. ....., et. ....., ap. ....., sectorul ..... .
Conducătorul unității fiscale,
...............................................
(numele și prenumele)

Semnătura și ștampila unității
..................................................
ANEXA Nr. 3
MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

Direcția Generală a Finanțelor Publice a ..........................................
Direcția generală de administrare a marilor contribuabili
Administrația Finanțelor Publice a .....................................................

Nr. ........./......................

NOTIFICARE

privind modificarea din oficiu a domiciliului fiscal al contribuabilului, potrivit art. 75 alin. (4) din
Ordonanța Guvernului nr. 92/2003 privind Codul de procedură fiscală, republicată
Denumirea/Numele și prenumele: ................................................................................................
........................................................................................................................................................
Codul de identificare fiscală ......................................................................................
Județul ........................................................................................................................
Localitatea ..........................., codul poștal ..............................................................
Str. .................................. nr. ....., bl. ....., sc. ....., et. ....., ap. ....., sectorul ..... .
Telefon ................................ fax ...................... .
Având în vedere că datele referitoare la domiciliul dumneavoastră fiscal, rezultate din
constatările organelor fiscale, nu corespund cu datele înregistrate în evidențele noastre, vă rugăm
ca în termen de 15 zile de la data primirii prezentei notificări să prezentați punctul dumneavoastră
de vedere fie în scris, fie prin prezentarea la sediul nostru, în vederea clarificării acestei situații.
În cazul în care nu vă exprimați punctul de vedere solicitat în termenul menționat mai sus,
organul fiscal poate emite decizia privind modificarea din oficiu a domiciliului fiscal pe baza
constatărilor proprii.
Conducătorul unității fiscale,
...............................................
(numele și prenumele)

Semnătura și ștampila unității
..................................................

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 845/15.IX.2004
ANEXA Nr. 4
MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

Direcția Generală a Finanțelor Publice a ..........................................
Direcția generală de administrare a marilor contribuabili
Administrația Finanțelor Publice a .....................................................

Nr. ........./......................

DECIZIE

privind modificarea din oficiu a domiciliului fiscal al contribuabilului, potrivit art. 75 alin. (4)
din Ordonanța Guvernului nr. 92/2003 privind Codul de procedură fiscală, republicată
Către: ............................................................................................................................................
(denumirea/numele și prenumele)

Codul de identificare fiscală ......................................................................................
Județul ........................................................................................................................
Localitatea .................................., codul poștal ........................................................
Str. .................................. nr. ....., bl. ....., sc. ....., et. ....., ap. ....., sectorul ..... .
Telefon ................................ fax ...................... .
În baza art. 75 alin. (4) din Ordonanța Guvernului nr. 92/2003 privind Codul de procedură
fiscală, republicată, a Notificării privind modificarea din oficiu a domiciliului fiscal nr. ...................
din ..................... și a Notei nr. ................... din ............., domiciliul dumneavoastră fiscal a fost
modificat, noul domiciliu fiscal fiind înregistrat la următoarea adresă:
Județul .........................................................................................................................
Localitatea .............................., codul poștal ............................................................
Str. .................................. nr. ....., bl. ....., sc. ....., et. ....., ap. ....., sectorul ..... .
Prezenta decizie poate fi contestată conform legii.
Conducătorul unității fiscale,
...............................................
(numele și prenumele)

Semnătura și ștampila unității
..................................................
MINISTERUL FINANȚELOR PUBLICE

ORDIN
pentru aprobarea modelului și conținutului formularului îDeclarație privind sediile secundare“
În temeiul prevederilor art. 10 alin. (6) din Hotărârea Guvernului nr. 1.574/2003 privind organizarea și
funcționarea Ministerului Finanțelor Publice și a Agenției Naționale de Administrare Fiscală, cu modificările și completările
ulterioare,
în baza dispozițiilor art. 196 alin. (2) din Ordonanța Guvernului nr. 92/2003 privind Codul de procedură fiscală,
republicată,
având în vedere prevederile art. 71 din Ordonanța Guvernului nr. 92/2003, republicată,
ministrul finanțelor publice

emite următorul ordin:

Art. 1. — Se aprobă modelul și conținutul formularului
îDeclarație privind sediile secundare“, cod M.F.P.
14.13.01.99/b, prevăzut în anexa nr. 1.
Art. 2. — Se aprobă caracteristicile de tipărire, modul
de difuzare, de utilizare și de păstrare a formularului
îDeclarație privind sediile secundare“, cod M.F.P.
14.13.01.99/b, prevăzute în anexa nr. 2.
Art. 3. — Anexele nr. 1 și 2 fac parte integrantă din
prezentul ordin.
Art. 4. — Declarația privind sediile secundare se depune
la organul fiscal în a cărui rază teritorială se află domiciliul

fiscal al contribuabilului care le înființează.
Art. 5. — Direcția generală de gestiune a impozitelor
și contribuțiilor, Direcția generală de colectare a
creanțelor bugetare, Direcția generală a tehnologiei
informației, direcțiile generale ale finanțelor publice,
administrațiile finanțelor publice ale sectoarelor
municipiului București și Direcția generală de administrare
a marilor contribuabili vor duce la îndeplinire prevederile
prezentului ordin.
Art. 6. — Prezentul ordin va fi publicat în Monitorul
Oficial al României, Partea I.

p. Ministrul finanțelor publice,
Maria Manolescu,
secretar de stat
București, 7 septembrie 2004.
Nr. 1.329.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 845/15.IX.2004

15
ANEXA Nr. 11)

1)

Anexa nr. 1 este reprodusă în facsimil.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 845/15.IX.2004
ANEXA Nr. 2

Caracteristicile de tipărire,
modul de difuzare, de utilizare și de păstrare a declarației privind sediile secundare
1.
2.
3.
3.
4.
5.
6.
7.
7.
8.
8.
9.

Cod: 14.13.01.99/b
Format: A4/t1
Se tipărește — într-o singură culoare
Se tipărește — se poate utiliza echipament informatic pentru editare
U/M: 1 filă
Se difuzează: gratuit
Se utilizează: la declararea sediilor secundare
Se întocmește în: două exemplare
Se întocmește de: contribuabil sau de către împuternicitul/reprezentantul fiscal
Circulă: — originalul la organul fiscal
Circulă: — copia la contribuabil
Se arhivează: la dosarul fiscal al contribuabilului

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 845/15.IX.2004 conține 16 pagini.

Prețul de vânzare 17.000 lei

ISSN 1453—4495

PDF compression, OCR, web-optimization with CVISION's PdfCompressor

