PARTEA

Anul 172 (XVI) — Nr. 840

I

LEGI, DECRETE, HOTĂRÂRI ȘI ALTE ACTE

Marți, 14 septembrie 2004

SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 313 din 8 iulie 2004 referitoare la excepția
de neconstituționalitate a prevederilor art. 308 din
Codul de procedură civilă, în forma modificată
prin Ordonanța de urgență a Guvernului
nr. 58/2003 ................................................................

Nr.

Pagina
perimetrul DEE V — 11 Făurești, încheiat între
Agenția Națională pentru Resurse Minerale și
Toreador Resources Corporation .............................

ORDONANȚE ȘI HOTĂRÂRI
ALE GUVERNULUI ROMÂNIEI
63. — Ordonanță de urgență privind acordarea
unor drepturi de protecție socială, din
bugetul asigurărilor pentru șomaj, salariaților
concediați colectiv de la Societatea Comercială
VAGMAR — S.A. Craiova........................................

4

5–7

7

3–4

65. — Ordonanță de urgență pentru modificarea
Codului de procedură civilă......................................

1.426. — Hotărâre pentru aprobarea Normelor
metodologice privind constituirea și utilizarea
fondului de stimulente de către Autoritatea
Națională a Vămilor ..................................................
1.427. — Hotărâre pentru indexarea indemnizației
acordate în baza Legii nr. 309/2002 privind
recunoașterea și acordarea unor drepturi
persoanelor care au efectuat stagiul militar în
cadrul Direcției Generale a Serviciului Muncii în
perioada 1950—1961 ................................................

1–3

5

1.419. — Hotărâre privind aprobarea Acordului de
concesiune pentru exploatare petrolieră în

DECIZII

ALE

CURȚII

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.093. — Ordin al ministrului sănătății privind abilitarea
laboratoarelor de toxicologie pentru efectuarea
determinărilor de noxe profesionale.........................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 313
din 8 iulie 2004

referitoare la excepția de neconstituționalitate a prevederilor art. 308 din Codul de procedură
civilă, în forma modificată prin Ordonanța de urgență a Guvernului nr. 58/2003
Ion Predescu
Aspazia Cojocaru
Acsinte Gaspar
Kozsokár Gábor
Petre Ninosu
Șerban Viorel Stănoiu
Florentina Baltă
Cristina Toma

—
—
—
—
—
—
—
—

președinte
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 308 din Codul de procedură civilă, în
forma modificată prin Ordonanța de urgență a Guvernului
nr. 58/2003, excepție ridicată de Administrația Finanțelor
Publice a Sectorului 1 București în Dosarul nr. 484/2004 al
Curții de Apel București — Secția a VI-a comercială.
La apelul nominal
lipsesc părțile, față de care
procedura de citare este legal îndeplinită.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 840/14.IX.2004

Reprezentantul Ministerului Public pune concluzii de
respingere a excepției ca devenită inadmisibilă, în
conformitate cu prevederile art. 23 alin. (1) și (6) din
Legea nr. 47/1992, republicată, arătând că dispozițiile art. I
pct. 11 din Ordonanța de urgență a Guvernului
nr. 58/2003, care au modificat prevederile art. 308 din
Codul de procedură civilă, au fost abrogate de art. I pct. 8
din Legea nr. 195/2004 pentru aprobarea acestei ordonanțe
de urgență.
C U R T E A,

având în vedere actele și lucrările dosarului, constată
următoarele:
Prin Încheierea din 20 aprilie 2004, pronunțată în
Dosarul nr. 484/2004, Curtea de Apel București — Secția
a VI-a comercială a sesizat Curtea Constituțională cu
excepția de neconstituționalitate a dispozițiilor art. 308 din
Codul de procedură civilă, modificat prin Ordonanța de
urgență a Guvernului nr. 58/2003, excepție ridicată de
Administrația Finanțelor Publice a Sectorului 1 București
într-o cauză comercială având ca obiect o contestație în
anulare.
În motivarea excepției de neconstituționalitate autorul
acesteia susține că inechitatea prevederilor art. 308 din
Codul de procedură civilă rezultă din faptul că nu permite
instanțelor de judecată citarea părților din proces, la
discutarea admisibilității în principiu a căii de atac a
recursului. Se apreciază că dispozițiile art. 308 sunt
inechitabile și neconstituționale, încălcând prevederile
art. 21 alin. (3) din Constituție, republicată, deoarece permit
instanțelor de judecată întrunirea într-un complet de
judecată a unui număr de judecători pe care părțile nu îl
pot verifica vreodată, precum și pentru că permit acelorași
instanțe să se pronunțe în aceleași condiții pe problemele
de formă, dar și pe aspectele de fond ale recursului. Arată
că instanțele analizează recursul formulat de către părți,
fără a da posibilitatea acestora să discute în contradictoriu
eventualele nelămuriri referitoare la aspectele de formă și
la motivele de casare sau de modificare a hotărârilor
recurate, îngrădindu-se în acest fel și rolul activ al
instanțelor de recurs.
Curtea de Apel București — Secția a VI-a comercială
apreciază că excepția de neconstituționalitate a dispozițiilor
art. 308 din Codul de procedură civilă este neîntemeiată,
întrucât dispozițiile de lege criticate dau expresie principiului
celerității în materie comercială, consacrat expres și de
prevederile art. 720 6 alin. 1 din același cod. Arată că
dispozițiile art. 308 din Codul de procedură civilă impun
părților o atitudine responsabilă, în sensul indicării tuturor
mențiunilor prevăzute de art. 3021 din Codul de procedură
civilă, pentru verificarea acestora nefiind necesară prezența
părților.
Potrivit prevederilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate.
Guvernul consideră că textul de lege vizat de critica de
neconstituționalitate este, în realitate, alin. 4 al art. 308 din
Codul de procedură civilă și apreciază că excepția de
neconstituționalitate este neîntemeiată. În acest sens, arată
că mecanismul de admitere în principiu a recursului,
instituit prin Ordonanța de urgență a Guvernului
nr. 58/2003, permite degrevarea instanțelor de recurs de
cauzele în care nu sunt îndeplinite condițiile formale pentru
exercitarea acestei căi de atac. În continuare, arată că, în
jurisprudența sa, Curtea Europeană a Drepturilor Omului nu

prevede o procedură contradictorie la verificarea
admisibilității cererilor. Consideră că textul de lege criticat
nu aduce nici o atingere accesului liber la justiție sau
dreptului la apărare, ci, dimpotrivă, reprezintă o expresie a
aplicării principiilor constituționale invocate, alături de alte
dispoziții ale Legii fundamentale. Invocă, în acest sens,
jurisprudența Curții Constituționale privind accesul liber la
justiție, respectiv Decizia nr. 129/1995 și Decizia
nr. 38/1998.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, republicată, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și ale art. 1 alin. (2), ale
art. 2, 3, 12 și 23 din Legea nr. 47/1992, republicată, cu
modificările și completările ulterioare, să soluționeze
excepția de neconstituționalitate ridicată.
Obiectul excepției de neconstituționalitate îl constituie
art. 308 din Codul de procedură civilă, în forma modificată
prin Ordonanța de urgență a Guvernului nr. 58/2003,
publicată în Monitorul Oficial al României, Partea I,
nr. 460 din 28 iunie 2003.
Aceste dispoziții au următorul cuprins: îPreședintele
instanței sau președintele secției, primind cererea de recurs și
dosarul, stabilește un complet format din 3 judecători, care va
decide asupra admisibilității în principiu a recursului.
Președintele instanței sau președintele secției poate
desemna un judecător care întocmește raportul asupra
admisibilității în principiu a recursului. La Curtea Supremă de
Justiție raportul poate fi întocmit și de către un magistratasistent.
Raportorul va verifica dacă recursul îndeplinește cerințele
de formă, dacă motivele invocate se încadrează în cele
prevăzute de art. 304 și va arăta poziția jurisprudenței și a
doctrinei în problemele de drept vizând dezlegarea dată prin
hotărârea atacată.
În cazul în care completul este în unanimitate de acord că
recursul nu îndeplinește cerințele de formă sau că motivele de
recurs invocate și dezvoltarea lor nu se încadrează în cele
prevăzute de art. 304, anulează sau, după caz, respinge
recursul printr-o decizie motivată, pronunțată fără citarea
părților, care nu este supusă nici unei căi de atac. Decizia se
comunică recurentului.
Dacă se apreciază că recursul îndeplinește cerințele de
formă și că motivele invocate și dezvoltarea lor se încadrează
în cele prevăzute în art. 304, precum și dacă nu s-a întrunit
unanimitatea prevăzută la alin. 4, se pronunță, fără citarea
părților, o încheiere de admitere în principiu a recursului. Prin
aceeași încheiere se fixează termen de judecată în ședință
publică, dispunându-se citarea părților și comunicarea
motivelor de recurs intimatului, căruia i se va pune în vedere
obligația de a depune întâmpinarea cu cel puțin 5 zile înainte
de termenul de judecată.“
În opinia autorului excepției de neconstituționalitate,
aceste dispoziții de lege contravin art. 21 alin. (3) din
Constituție, republicată, potrivit cărora: îPărțile au dreptul la
un proces echitabil și la soluționarea cauzelor într-un termen
rezonabil.“

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 840/14.IX.2004
Examinând excepția de neconstituționalitate ridicată,
Curtea constată că, ulterior sesizării sale, dispozițiile art. I
pct. 11 din Ordonanța de urgență a Guvernului
nr. 58/2003, care au modificat prevederile art. 308 din
Codul de procedură civilă, au fost abrogate de art. I pct. 8
din Legea nr. 195/2004 pentru aprobarea Ordonanței de
urgență a Guvernului nr. 58/2003 privind modificarea și
completarea Codului de procedură civilă, lege publicată în
Monitorul Oficial al României, Partea I, nr. 470 din 26 mai
2004. Potrivit art. 23 alin. (1) din Legea nr. 47/1992,
republicată, Curtea Constituțională nu se poate pronunța
decât asupra dispozițiilor dintr-o lege sau dintr-o ordonanță

3

în vigoare, ceea ce exclude exercitarea controlului de
neconstituționalitate asupra unor prevederi legale eliminate
din legislație. Controlul de constituționalitate nu se poate
exercita asupra unor dispoziții legale abrogate și de aceea
se impune respingerea excepției de neconstituționalitate ca
devenită inadmisibilă. Intervenția Curții Constituționale în
aprecierea constituționalității unor norme juridice abrogate
este incompatibilă nu numai cu scopul și funcționalitatea
contenciosului constituțional, dar și cu principiul
neretroactivității legii consacrat de art. 15 alin. (2) din
Constituție, republicată.

Pentru considerentele expuse, în temeiul art. 146 lit. d) și al art. 147 alin. (4) din Constituție, republicată, precum
și al art. 13 alin. (1) lit. A.d), al art. 23 alin. (1) din Legea nr. 47/1992, republicată,
CURTEA

În numele legii
D E C I D E:

Respinge, ca devenită inadmisibilă, excepția de neconstituționalitate a prevederilor art. 308 din Codul de
procedură civilă, în forma modificată prin Ordonanța de urgență a Guvernului nr. 58/2003, excepție ridicată de
Administrația Finanțelor Publice a Sectorului 1 București în Dosarul nr. 484/2004 al Curții de Apel București — Secția
a VI-a comercială.
Definitivă și obligatorie.
Pronunțată în ședința publică din data de 8 iulie 2004.
PREȘEDINTE,

ION PREDESCU
Magistrat-asistent,
Cristina Toma

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind acordarea unor drepturi de protecție socială, din bugetul asigurărilor
pentru șomaj, salariaților concediați colectiv de la Societatea Comercială VAGMAR — S.A. Craiova
Ținând seama de situația socială a persoanelor disponibilizate prin concedieri colective în urma lichidării judiciare
a Societății Comerciale VAGMAR — S.A. Craiova,
având în vedere că drepturile bănești ale acestor persoane, constând în plăți compensatorii recunoscute inclusiv
de instanțele judecătorești prin hotărâri definitive și irevocabile, nu au putut fi achitate întrucât procedura de lichidare
judiciară se află în curs de desfășurare,
se impune acordarea de urgență a acestor drepturi din bugetul asigurărilor pentru șomaj, urmând ca sumele să
fie recuperate pe măsura valorificării activelor și recuperării creanțelor Societății Comerciale VAGMAR — S.A. Craiova,
în temeiul art. 115 alin. (4) din Constituție, republicată,
Guvernul României adoptă prezenta ordonanță de urgență.
Art. 1. — (1) Persoanele ale căror contracte individuale
de muncă au încetat ca urmare a concedierii colective
efectuate de către Societatea Comercială VAGMAR — S.A.
Craiova în luna ianuarie 2003 beneficiază de plăți
compensatorii lunare, stabilite la nivelul salariului mediu net
pe unitate din luna anterioară concedierii, acordate din
bugetul asigurărilor pentru șomaj, după cum urmează:

a) 6 salarii medii nete pentru persoanele cu o vechime
în muncă de până la 5 ani;
b) 9 salarii medii nete pentru persoanele cu o vechime
în muncă cuprinsă între 5 ani și 15 ani;
c) 12 salarii medii nete pentru persoanele cu o vechime
în muncă de peste 15 ani.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 840/14.IX.2004

(2) Persoanele prevăzute la alin. (1) nu au dreptul la
plăți compensatorii acordate în condițiile prezentei
ordonanțe de urgență, dacă au primit aceste drepturi
conform contractului colectiv de muncă de la unitatea care
i-a concediat.
(3) Plățile compensatorii sunt drepturi cu caracter
personal și încetează la data decesului beneficiarului.

Art. 2. — Sumele acordate în condițiile prezentei
ordonanțe de urgență, din bugetul asigurărilor pentru
șomaj, cu titlu de plăți compensatorii, vor fi recuperate de
la lichidatorul judiciar, pe măsura valorificării activelor și
recuperării creanțelor Societății Comerciale VAGMAR —
S.A. Craiova.

PRIM-MINISTRU

ADRIAN NĂSTASE
Contrasemnează:
Ministrul muncii, solidarității sociale și familiei,
Dan Mircea Popescu
Ministrul finanțelor publice,
Mihai Nicolae Tănăsescu
București, 2 septembrie 2004.
Nr. 63.
GUVERNUL ROMÂNIEI

ORDONANȚĂ DE URGENȚĂ
pentru modificarea Codului de procedură civilă
Având în vedere numărul mare de cauze civile care se judecă în recurs de Înalta Curte de Casație și Justiție și
faptul că liberul acces la justiție presupune și apropierea cetățeanului de instanță,
ținând seama de faptul că actuala încărcare în materie civilă a Înaltei Curți de Casație și Justiție determină
întârzieri în activitatea de judecată, de natură să aducă atingere dreptului la judecarea cauzelor într-un termen rezonabil
și dreptului la un proces echitabil, impunându-se modificarea neîntârziată a Codului de procedură civilă,
în temeiul art. 115 alin. (4) din Constituție, republicată,
Guvernul României adoptă prezenta ordonanță de urgență.
Art. I. — Codul de procedură civilă, cu modificările și
completările ulterioare, se modifică după cum urmează:
1. La articolul 2 punctul 1, litera b) va avea următorul
cuprins:
îb) procesele și cererile în materie civilă al căror obiect
are o valoare de peste 1 miliard lei, cu excepția cererilor
de împărțeală judiciară;“.
2. Punctul 2 al articolului 2 va avea următorul cuprins:
î2. ca instanțe de apel, apelurile declarate împotriva
hotărârilor pronunțate de judecătorii în primă instanță:
a) în cererile de divorț;
b) în cererile de împărțeală judiciară, cu excepția celor
care, potrivit legii, nu sunt supuse apelului;
c) în cererile privind raporturile personale dintre părinți
și copiii minori;
d) în cererile privind filiația;
e) în orice alte cazuri expres prevăzute de lege.“
3. Punctele 2 și 21 ale articolului 3 vor avea următorul
cuprins:
î2. ca instanțe de apel, apelurile declarate împotriva
hotărârilor pronunțate de judecătorii și tribunale în primă
instanță, dacă prin lege nu se prevede altfel;
21. ca instanțe de recurs, recursurile declarate împotriva
hotărârilor pronunțate de tribunale în apel, precum și în
orice alte cazuri expres prevăzute de lege;“.

4. Alineatul 3 al articolului 308 va avea următorul cuprins:
îDupă fixarea termenului de judecată președintele
completului poate întocmi un raport asupra recursului sau
poate desemna un alt membru al completului în acest
scop. La Înalta Curte de Casație și Justiție raportul poate fi
întocmit și de un magistrat-asistent.“
5. Articolul 6738 va avea următorul cuprins:
îArt. 6738. — Încheierile prevăzute la art. 6736 alin. 1
și la art. 6737 pot fi atacate cu apel sau, după caz, cu
recurs o dată cu fondul, fiind supuse acelorași căi de atac
ca și hotărârea dată asupra fondului procesului.“
Art. II. — (1) Procesele în curs de judecată în primă
instanță, în apel sau în recurs la data schimbării
competenței instanțelor legal învestite vor continua să fie
judecate de acele instanțe.
(2) Căile de atac exercitate după intrarea în vigoare a
prezentei ordonanțe de urgență împotriva hotărârilor
pronunțate de judecătorii în primă instanță înainte de
intrarea în vigoare a acesteia se judecă de instanțele
competente potrivit prezentei ordonanțe de urgență.
(3) Hotărârile pronunțate de judecătorii în primă instanță
după intrarea în vigoare a prezentei ordonanțe de urgență
sunt supuse căilor de atac la instanțele competente potrivit
prezentei ordonanțe de urgență
(4) În caz de casare cu trimitere spre rejudecare,
dispozițiile prezentei ordonanțe de urgență privitoare la
competență sunt aplicabile.

PRIM-MINISTRU

ADRIAN NĂSTASE
Contrasemnează:
Ministrul justiției,
Cristian Diaconescu
București, 9 septembrie 2004.
Nr. 65.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 840/14.IX.2004

5

GUVERNUL ROMÂNIEI

HOTĂRÂRE
privind aprobarea Acordului de concesiune pentru exploatare petrolieră
în perimetrul DEE V — 11 Făurești, încheiat între Agenția Națională pentru Resurse Minerale
și Toreador Resources Corporation
În temeiul art. 108 din Constituție, republicată, și al art. 13 alin. 4 din Legea petrolului nr. 134/1995, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă Acordul de concesiune pentru
exploatare petrolieră în perimetrul DEE V — 11 Făurești,
încheiat între Agenția Națională pentru Resurse
Minerale, în calitate de concedent, și Toreador
Resources Corporation, în calitate de concesionar,

prevăzut în anexa*) care face parte integrantă din
prezenta hotărâre.
Art. 2. — Acordul de concesiune pentru exploatare
petrolieră, aprobat potrivit art. 1, intră în vigoare la data
publicării prezentei hotărâri în Monitorul Oficial al
României, Partea I.

PRIM-MINISTRU

ADRIAN NĂSTASE
Contrasemnează:
Ministru de stat, ministrul economiei și comerțului,
Dan Ioan Popescu
Președintele Agenției Naționale pentru Resurse Minerale,
Maria Iuliana Stratulat
p. Ministrul finanțelor publice,
Maria Manolescu,
secretar de stat
București, 2 septembrie 2004.
Nr. 1.419.
*) Anexa se comunică Agenției Naționale pentru Resurse Minerale.

GUVERNUL ROMÂNIEI

HOTĂRÂRE
pentru aprobarea Normelor metodologice privind constituirea și utilizarea fondului
de stimulente de către Autoritatea Națională a Vămilor
În temeiul art. 108 din Constituție, republicată, și al art. 15 alin. (2) din Ordonanța de urgență a Guvernului
nr. 10/2004 privind Statutul personalului vamal, aprobată cu modificări și completări prin Legea nr. 243/2004,
Guvernul României adoptă prezenta hotărâre.
Art. 1. — Se aprobă Normele metodologice privind
constituirea și utilizarea fondului de stimulente de către
Autoritatea Națională a Vămilor, prevăzute în anexa care
face parte integrantă din prezenta hotărâre.
Art. 2. — Pe data intrării în vigoare a prezentei hotărâri
se abrogă Hotărârea Guvernului nr. 507/1998 pentru

aprobarea Normelor metodologice privind constituirea și
utilizarea fondurilor destinate stimulării personalului vamal
din sistemul instituțional al autorității vamale, publicată în
Monitorul Oficial al României, Partea I, nr. 322 din
28 august 1998.

PRIM-MINISTRU

ADRIAN NĂSTASE
Contrasemnează:
Ministrul delegat pentru coordonarea autorităților de control,
Ionel Blănculescu
Ministrul muncii, solidarității sociale și familiei,
Dan Mircea Popescu
p. Ministrul finanțelor publice,
Gheorghe Gherghina,
secretar de stat
București, 2 septembrie 2004.
Nr. 1.426.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 840/14.IX.2004
ANEXĂ

NORME METODOLOGICE
privind constituirea și utilizarea fondului de stimulente de către Autoritatea Națională a Vămilor
CAPITOLUL I
Sursele de constituire a fondului de stimulente

Naționale a Vămilor și se stabilește fondul de rezervă la dispoziția
secretarului de stat, reprezentând 10% din fondul astfel constituit.

1. Fondul de stimulente se constituie, potrivit art. 15 alin. (1)
din Ordonanța de urgență a Guvernului nr. 10/2004 privind
Statutul personalului vamal, din următoarele surse:
a) prin aplicarea unui coeficient de 35% la sumele încasate
pentru bugetul de stat, ca urmare a controlului vamal,
reprezentând dobânzi, penalități de întârziere și amenzi;
b) prin aplicarea unui coeficient de 15% la sumele confiscate;
c) prin aplicarea unui coeficient de 8% la sumele provenite din
valorificarea bunurilor rezultate din confiscări, după deducerea
cheltuielilor efectuate cu valorificarea;
d) prin aplicarea unui coeficient de 5% din sumele încasate
prin executare silită, cu excepția dobânzilor, penalităților și a
amenzilor prevăzute la lit. a).
2. Prin sume confiscate, potrivit prevederilor pct. 1 lit. b), se
înțelege sumele în lei și în valută pentru care s-a dispus această
măsură de organele vamale. Sumele în valută confiscate se
evaluează în lei, la cursul de schimb practicat de Banca Națională
a României în ziua în care acestea au devenit proprietatea
privată a statului, în condițiile legii.
3. Prin bunuri rezultate din confiscări, în sensul pct. 1 lit. c), se
înțelege obiectele și mărfurile confiscate, devenite proprietate
privată a statului, în condițiile legii, inclusiv bunurile reținute care
nu au îndeplinit condițiile de vămuire și care au fost valorificate,
precum și cele abandonate în timpul controlului. În această
categorie se includ și sumele reprezentând contravaloarea
bunurilor confiscate pentru săvârșirea unor contravenții la regimul
vamal și care nu mai pot fi identificate. Fac parte din aceeași
categorie și metalele prețioase și semiprețioase, pietrele prețioase
și semiprețioase, precum și obiectele confecționate din acestea.
4. Bunurile confiscate reprezentând arme, muniții, echipament
militar, produse și materiale explozive, stupefiante, obiecte de
patrimoniu, precum și alte bunuri similare se predau și se
valorifică în condițiile legii. Sumele obținute din valorificarea
acestor bunuri nu se constituie în fond de stimulente. Personalul
vamal care are o contribuție directă la confiscarea acestor bunuri
va fi stimulat din fondul de rezervă constituit la dispoziția
secretarului de stat, potrivit prezentelor norme metodologice.

CAPITOLUL III
Modul de utilizare a fondului de stimulente

CAPITOLUL II
Modul de constituire și de evidențiere
a fondului de stimulente
5. Fondul de stimulente se constituie și se evidențiază astfel:
a) la nivelul birourilor vamale, din sumele provenite din
activitatea proprie;
b) la nivelul direcțiilor regionale vamale, din sumele provenite
din activitatea proprie și din virarea unei cote de 10% din fondul
constituit la nivelul birourilor vamale din raza lor de activitate;
c) la nivelul Autorității Naționale a Vămilor, din sumele
provenite din activitatea proprie și din virarea unei cote de 30%
din fondul constituit la birourile vamale și, respectiv, din cel
constituit la direcțiile regionale vamale din sumele provenite din
activitatea proprie;
d) la nivelul Autorității Naționale de Control, în condițiile art. 16
alin. (10) din Ordonanța de urgență a Guvernului nr. 64/2003
pentru stabilirea unor măsuri privind înființarea, organizarea,
reorganizarea sau funcționarea unor structuri din cadrul aparatului
de lucru al Guvernului, a ministerelor, a altor organe de
specialitate ale administrației publice centrale și a unor instituții
publice, aprobată cu modificări prin Legea nr. 194/2004, cu
modificările și completările ulterioare, în cota stabilită prin ordin al
ministrului delegat pentru coordonarea autorităților de control.
6. Din fondul constituit în condițiile pct. 5 lit. c) se asigură
stimularea personalului din cadrul aparatului central al Autorității

7. Utilizarea sumelor constituite potrivit pct. 5 lit. a), b) și c)
pentru stimularea personalului din cadrul Autorității Naționale a
Vămilor se face pe baza următoarelor criterii de repartizare:
a) contribuția directă și efectivă, cu respectarea normelor
legale și a îndatoririlor specifice, la identificarea surselor
suplimentare de venituri la bugetul de stat și la declanșarea
măsurilor prevăzute de lege pentru atragerea acestora, inclusiv a
dobânzilor, penalităților de întârziere a amenzilor;
b) asumarea responsabilității, pe baza respectării și aplicării
legii și a normelor interne de lucru, în identificarea, constatarea și
sesizarea organelor de urmărire penală atunci când ia cunoștință
de săvârșirea unor infracțiuni sau, după caz, în sancționarea
faptelor ce constituie contravenții, stabilite prin Regulamentul de
aplicare a Codului vamal al României;
c) executarea cu competență și profesionalism a atribuțiilor de
control vamal și supraveghere vamală, concretizată în frecvența,
natura, dificultatea și valoarea descoperirilor, în scopul diminuării
și eliminării încălcărilor legislației vamale;
d) aportul personal determinant la buna organizare și
funcționare a compartimentului din care face parte beneficiarul
stimulentelor și la îndeplinirea obiectivelor activității proprii;
e) urmărirea îndeplinirii măsurilor de valorificare a bunurilor
rezultate din confiscări, inclusiv a celor de executare silită, de
către organele abilitate potrivit prevederilor legale și de evidențiere
a sumelor astfel obținute, în scopul constituirii fondului de
stimulente al Autorității Naționale a Vămilor;
f) respectarea regulamentelor, a ordinelor și a instrucțiunilor,
inclusiv a normelor de comportare în unitate și asigurarea unui
mediu profesional dinamic și stimulativ;
g) îndeplinirea corespunzătoare a îndatoririlor specifice funcției
de conducere, manifestarea civilizată, demnă, cooperantă în
raporturile cu personalul din subordine și utilizarea de criterii
obiective de apreciere profesională;
h) executarea corectă, corespunzătoare calitativ și în termenele
stabilite a atribuțiilor de serviciu, eliminarea întârzierilor sau
tergiversărilor, adoptarea unei atitudini ferme, neechivoce în
relațiile de serviciu, semnalarea incidentelor apărute și formularea
de propuneri concrete de rezolvare a acestora;
i) identificarea deficiențelor de reglementare în domeniul
propriu de activitate și prezentarea de propuneri adecvate de
îmbunătățire a cadrului normativ existent.
CAPITOLUL IV
Repartizarea și acordarea stimulentelor
8. Cuantumul lunar al stimulentelor poate fi de cel mult trei
salarii de bază lunare brute pentru personalul care îndeplinește,
corespunzător atribuțiilor și răspunderilor stabilite prin fișa postului,
criteriile prevăzute la pct. 7, indiferent de compartimentul în care
este încadrat. În mod excepțional, în cazuri temeinic justificate,
secretarul de stat al Autorității Naționale a Vămilor poate aproba
stimulente peste acest nivel, pentru personalul cu prestații
profesionale deosebite și rezultate meritorii în activitatea
desfășurată.
9. Ministrul delegat pentru coordonarea autorităților de control
acordă stimulente din fondul constituit în condițiile pct. 5 lit. d)
pentru personalul din cadrul Autorității Naționale a Vămilor care
se evidențiază prin realizări remarcabile în activitatea profesională,
inclusiv prin descoperirea unor fapte antisociale grave și luarea
măsurilor prevăzute de lege.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 840/14.IX.2004
10. Sunt competenți să aprobe stimulente potrivit prevederilor
prezentelor norme metodologice:
a) secretarul de stat al Autorității Naționale a Vămilor pentru:
— directorii, directorii adjuncți și șefii serviciilor independente
din aparatul central al Autorității Naționale a Vămilor, la
propunerea subsecretarului de stat al Autorității Naționale a
Vămilor;
— personalul de conducere și de execuție din aparatul central
al Autorității Naționale a Vămilor, la propunerea șefilor direcțiilor
de specialitate sau ai serviciilor independente;
— directorii executivi și directorii executivi adjuncți din cadrul
direcțiilor regionale vamale, la propunerea subsecretarului de stat
al Autorității Naționale a Vămilor;
— șefii birourilor vamale și adjuncții acestora, la propunerea
directorilor executivi ai direcțiilor regionale vamale;
b) directorii executivi ai direcțiilor regionale vamale pentru:
— personalul din aparatul propriu, cu excepția directorilor
executivi adjuncți, la propunerea șefilor de compartimente din
direcțiile regionale vamale;
— personalul din cadrul birourilor vamale subordonate, la
propunerea șefilor acestora, cu excepția șefilor birourilor vamale
și a adjuncților acestora.
CAPITOLUL V
Dispoziții finale
11. Secretarul de stat al Autorității Naționale a Vămilor poate
dispune, în cazuri temeinic justificate, redistribuirea unor fonduri
de stimulente între structurile Autorității Naționale a Vămilor care
au contribuit la realizarea acestora, în aplicarea prevederilor
cap. III din prezentele norme metodologice.
12. Plata stimulentelor aprobate se face, de regulă, o dată pe
lună, în cursul lunii curente pentru luna expirată sau în lunile
următoare.

7

13. Sumele reprezentând fondul de stimulente, rămase
neutilizate la sfârșitul lunii, respectiv al anului, se reportează lunar
și anual, urmând a fi utilizate cu aceeași destinație.
14. Evidențierea în contabilitate a operațiunilor de constituire
și utilizare a fondurilor de stimulente se efectuează potrivit
Instrucțiunilor privind aplicarea planului de conturi pentru instituțiile
publice.
15. Stimulentele nu fac parte din salariul de bază, nu se
suportă din fondul de salarii, iar asupra acestora nu se
calculează, potrivit legii, contribuția de asigurări sociale de stat și
contribuția pentru ajutorul de șomaj și nici contribuții sociale ale
angajatorului. Stimulentele acordate personalului se impozitează în
condițiile legii.
16. Sumele incluse în fondul de stimulente cu încălcarea
prevederilor legale privind constituirea acestora vor fi deduse din
fondul existent sau constituit în perioada următoare și vor fi virate
conform destinațiilor legale.
17. În cazurile în care, ulterior constituirii și utilizării fondului
de stimulente, instanțele judecătorești au pronunțat hotărâri
definitive și irevocabile de anulare a proceselor-verbale de
sancționare contravențională sau a măsurilor de confiscare ori a
dobânzilor sau penalităților de întârziere, sumele astfel constituite
se deduc din fondul de stimulente, urmând destinația stabilită de
lege.
18. Sumele existente în soldurile fondurilor de stimulare
constituite până la data intrării în vigoare a prezentelor norme
metodologice se includ în noul fond de stimulente și se utilizează
potrivit prevederilor prezentelor norme.
19. Personalul însărcinat cu exercitarea controlului financiar
preventiv din cadrul Autorității Naționale a Vămilor și din unitățile
sale subordonate are obligația să verifice corecta constituire și
utilizare a fondului de stimulente și să nu permită constituirea și,
după caz, plata sumelor încasate cu încălcarea prevederilor
prezentelor norme metodologice.

GUVERNUL ROMÂNIEI

HOTĂRÂRE
pentru indexarea indemnizației acordate în baza Legii nr. 309/2002
privind recunoașterea și acordarea unor drepturi persoanelor care au efectuat stagiul militar
în cadrul Direcției Generale a Serviciului Muncii în perioada 1950—1961
În temeiul art. 108 din Constituție, republicată, și al art. 4 din Legea nr. 309/2002 privind recunoașterea și
acordarea unor drepturi persoanelor care au efectuat stagiul militar în cadrul Direcției Generale a Serviciului Muncii în
perioada 1950—1961, cu modificările și completările ulterioare,
Guvernul României adoptă prezenta hotărâre.
Art. 1. — Începând cu luna septembrie 2004,
indemnizația lunară neimpozabilă, acordată în baza Legii
nr. 309/2002 privind recunoașterea și acordarea
unor drepturi persoanelor care au efectuat stagiul militar
în cadrul Direcției Generale a Serviciului Muncii în
perioada 1950—1961, cu modificările și completările
ulterioare, pentru fiecare lună de stagiu militar efectuat
în cadrul Direcției Generale a Serviciului Muncii în

perioada 1950—1961, în sumă de 17.100 lei, se indexează
cu 11,36% și devine 19.050 lei.
Art. 2. — Nivelul indexat al indemnizației lunare
prevăzut la art. 1 se utilizează, începând cu luna
septembrie 2004, la calculul veniturilor cuvenite sau aflate
în plată, acordate în baza Legii nr. 309/2002, cu
modificările și completările ulterioare.

PRIM-MINISTRU

ADRIAN NĂSTASE
Contrasemnează:
Ministrul muncii, solidarității sociale și familiei,
Dan Mircea Popescu
Ministrul finanțelor publice,
Mihai Nicolae Tănăsescu
București, 2 septembrie 2004.
Nr. 1.427.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 840/14.IX.2004

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind abilitarea laboratoarelor de toxicologie
pentru efectuarea determinărilor de noxe profesionale
Văzând Referatul de aprobare al Direcției generale sănătate publică și inspecția sanitară de stat nr. OB 9.943/2004,
în conformitate cu prevederile art. 3 din Hotărârea Guvernului nr. 261/2001 privind criteriile și metodologia de încadrare
a locurilor de muncă în condiții deosebite, ale pct. 26 din anexa nr. 1 la Ordinul ministrului sănătății nr. 240/2004 privind
aprobarea Standardelor minimale pentru acreditarea cabinetelor medicale de medicina muncii și a baremului minimal de dotare
a acestora și ale Ordinului ministrului muncii și solidarității sociale și al ministrului sănătății și familiei nr. 508/933/2002 privind
aprobarea Normelor generale de protecție a muncii,
în temeiul prevederilor Hotărârii Guvernului nr. 743/2003 privind organizarea și funcționarea Ministerului Sănătății, cu
modificările și completările ulterioare,
ministrul sănătății emite următorul ordin:
Art. 1. — (1) Laboratorul de toxicologie este unitatea
aparținând sistemului public ori privat, cu sau fără
personalitate juridică, care efectuează determinări de noxe în
vederea evaluării de către specialiștii în domeniu a condițiilor
de muncă și a stării de sănătate a personalului angajat.
(2) Laboratorul de toxicologie poate fi organizat și în cadrul
cabinetelor medicale de medicina muncii, conform
reglementărilor legale în vigoare.
Art. 2. — Laboratorul de toxicologie poate efectua
determinări de:
a) agenți chimici;
b) pulberi;
c) agenți fizici;
d) indicatori biologici.
Art. 3. — În laboratorul de toxicologie lucrează doar
personal autorizat în condițiile legii.
Art. 4. — Abilitarea laboratoarelor de toxicologie se acordă
de către Ministerul Sănătății prin Direcția generală sănătate
publică și inspecția sanitară de stat, la propunerea institutului
de sănătate publică care a înregistrat solicitarea și a efectuat
evaluarea.
Art. 5. — Abilitarea laboratorului de toxicologie se va
acorda cu specificarea categoriilor de determinări, în funcție de
pregătirea profesională și de dotarea tehnică a acestuia.
Art. 6. — Abilitarea are o valabilitate de 2 ani, după care
se solicită o nouă abilitare.
Art. 7. — În vederea obținerii abilitării, reprezentantul legal
al laboratorului de toxicologie se va adresa unuia dintre
institutele de sănătate publică din București, Cluj-Napoca, Iași
sau Timișoara, unde va depune un dosar ce conține:
a) cerere adresată institutului de sănătate publică, care să
cuprindă antetul solicitantului, adresa, numărul de telefon,
contul bancar;
b) autorizația sanitară de funcționare (copie);
c) informații privind personalul:

— lista personalului cu pregătire superioară: chimiști,
farmaciști, medici, biochimiști, biologi, ingineri, fizicieni;
— copii xerox de pe diplome de studii, certificate de
instruire;
— lista personalului cu pregătire medie: asistenți medicali,
laboranți etc. — opțional;
d) memoriu tehnic care va cuprinde date de identificare
precum adresă, telefon, fax, detalii de amenajare,
amplasament, spații, sursă de apă, aparatură și analizele
pentru care se solicită abilitarea, verificarea metrologică a
aparaturii utilizate;
e) dotarea tehnică corespunzătoare determinărilor pentru
care se solicită abilitarea.
Art. 8. — (1) Conformitatea informațiilor din dosarul de
solicitare a abilitării va fi analizată și verificată la sediul
laboratorului de toxicologie de către o echipă de specialiști în
domeniu din cadul institutului de sănătate publică la care s-a
făcut solicitarea.
(2) În urma evaluării, echipa de specialiști va elabora un
referat tehnic de evaluare al laboratorului de toxicologie,
finalizat cu o concluzie.
(3) Costul pentru elaborarea referatului tehnic de evaluare,
prevăzut la alin. (2), se suportă de solicitantul abilitării.
(4) Referatul de evaluare împreună cu un exemplar din
dosarul pentru abilitarea laboratorului de toxicologie vor fi
înaintate Ministerului Sănătății — Direcția generală sănătate
publică și inspecția sanitară de stat, pentru emiterea abilitării.
Art. 9. — Laboratoarele care efectuează analize
toxicologice, Direcția generală sănătate publică și inspecția
sanitară de stat din cadrul Ministerului Sănătății, institutele de
sănătate publică și direcțiile de sănătate publică județene și a
municipiului București vor duce la îndeplinire prevederile
prezentului ordin.
Art. 10. — Prezentul ordin se publică în Monitorul Oficial al
României, Partea I.

Ministrul sănătății,
Ovidiu Brînzan
București, 6 septembrie 2004.
Nr. 1.093.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 840/14.IX.2004 conține 8 pagini.

Prețul de vânzare 8.500 lei

ISSN 1453—4495

PDF compression, OCR, web-optimization with CVISION's PdfCompressor

