PARTEA

Anul 172 (XVI) — Nr. 753

I

LEGI, DECRETE, HOTĂRÂRI ȘI ALTE ACTE

Miercuri, 18 august 2004

SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 291 din 1 iulie 2004 referitoare la excepția
de neconstituționalitate a dispozițiilor articolului
unic din Legea nr. 428/2002 pentru aprobarea
Ordonanței de urgență a Guvernului nr. 181/2001
privind modificarea și completarea Legii
nr. 314/2001 pentru reglementarea situației unor
societăți comerciale ...................................................

1–4

ALE

Pagina

naturale produse în perioada 27 iulie — 1 august
2004 ...........................................................................
1.263. — Hotărâre privind acordarea unui ajutor
umanitar, constând în materiale de construcții și
reparat case, pentru strămutarea sau consolidarea
gospodăriilor populației din comuna Știubieni, satul
Negreni, și din municipiul Botoșani, județul
Botoșani, afectate de alunecările de teren .............
ACTE ALE CONSILIULUI NAȚIONAL
AL AUDIOVIZUALULUI
1.281. — Decizie privind retragerea unei licențe de
emisie .........................................................................

HOTĂRÂRI ALE GUVERNULUI ROMÂNIEI
1.262. — Hotărâre privind alocarea unei sume din
Fondul de intervenție la dispoziția Guvernului,
pentru înlăturarea unor efecte ale calamităților

DECIZII

Nr.

CURȚII

4–6

7–8

8

CONSTITUȚIONALE

CURTEA CONSTITUȚIONALĂ

D E C I Z I A Nr. 291
din 1 iulie 2004

referitoare la excepția de neconstituționalitate a dispozițiilor articolului unic din Legea nr. 428/2002
pentru aprobarea Ordonanței de urgență a Guvernului nr. 181/2001 privind modificarea
și completarea Legii nr. 314/2001 pentru reglementarea situației unor societăți comerciale
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Petre Ninosu
Ion Predescu
Șerban Viorel Stănoiu
Aurelia Popa
Doina Suliman

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent șef

Pe
rol
se
află
soluționarea
excepției
de
neconstituționalitate a dispozițiilor articolului unic din Legea
nr. 428/2002 pentru aprobarea Ordonanței de urgență a
Guvernului nr. 181/2001 privind modificarea și completarea
Legii nr. 314/2001 pentru reglementarea situației unor
societăți comerciale, excepție ridicată de Societatea
Comercială îProcomtrans“ — S.R.L. din Craiova în Dosarul
nr. 4.009/COM/2003 al Tribunalului Dolj — Secția
comercială și de contencios administrativ.

Dezbaterile au avut loc în ședința publică din 17 iunie
2004 și au fost consemnate în încheierea de la acea dată,
când, având nevoie de timp pentru a delibera, Curtea a
amânat pronunțarea la data de 24 iunie 2004 și apoi la
1 iulie 2004.
C U R T E A,

având în vedere actele și lucrările dosarului, constată
următoarele:
Prin Încheierea din 31 octombrie 2003, pronunțată în
Dosarul nr. 4.009/COM/2003, Tribunalul Dolj — Secția
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor articolului unic din Legea nr. 428/2002 pentru
aprobarea Ordonanței de urgență a Guvernului
nr. 181/2001 privind modificarea și completarea Legii
nr. 314/2001 pentru reglementarea situației unor societăți
comerciale. Excepția a fost ridicată de Societatea
Comercială îProcomtrans“ — S.R.L. din Craiova într-o

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 753/18.VIII.2004

cauză al cărei obiect este cererea de constatare a nulității
absolute a radierii societății din Oficiul Registrului
Comerțului, formulată de Direcția Generală a Finanțelor
Publice — Dolj.
În motivarea excepției de neconstituționalitate autorul
acesteia susține că dispozițiile legale criticate contravin
principiului constituțional al neretroactivității legii. În acest
sens arată că, în virtutea prevederilor art. 5 din Legea
nr. 314/2001, radierea societăților comerciale care nu au
majorat capitalul social în termenul legal a operat începând
cu data de 2 aprilie 2002. Legea nr. 428/2002, ulterioară
acestei date, prevede însă că îradierea este nulă de drept
în toate cazurile privitoare la societățile comerciale cu
datorii față de bugetul de stat, bugetul asigurărilor sociale
de stat, la datoria publică internă, precum și față de alți
creditori cu care au litigii, aflate pe rolul instanțelor“.
Instanța de judecată apreciază că excepția de
neconstituționalitate este neîntemeiată. Astfel, în opinia sa,
îarticolul unic reprezintă alineatul 4 la articolul 5 al
Ordonanței Guvernului nr. 181/2001 și nu o dispoziție de
sine stătătoare, astfel că nu se poate afirma că s-ar fi
încălcat principiul neretroactivității legii“.
Potrivit prevederilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate.
Guvernul apreciază că excepția de neconstituționalitate
este inadmisibilă. Motivând această opinie, arată, pe de o
parte, că textul de lege criticat nu cuprinde dispoziții cu
caracter retroactiv, iar, pe de altă parte, criticile de
constituționalitate se referă la aspecte ce privesc aplicarea,
și nu neconstituționalitatea acestora.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.

nr. 314/2001 pentru reglementarea situației unor societăți
comerciale, publicată în Monitorul Oficial al României,
Partea I, nr. 497 din 10 iulie 2002, dispoziții care au
următoarea redactare:
îArticol unic. — Se aprobă Ordonanța de urgență a
Guvernului nr. 181 din 20 decembrie 2001 privind modificarea
și completarea Legii nr. 314/2001 pentru reglementarea
situației unor societăți comerciale, publicată în Monitorul Oficial
al României, Partea I, nr. 844 din 28 decembrie 2001, cu
următoarea completare:
— La articolul unic punctul 2, la articolul 5, după
alineatul (3) se introduce alineatul (4) cu următorul cuprins:
«(4) Radierea este nulă de drept în toate cazurile privitoare
la societățile comerciale cu datorii față de bugetul de stat,
bugetul asigurărilor sociale de stat, la datoria publică internă,
precum și față de alți creditori cu care au litigii, aflate pe rolul
instanțelor judecătorești.»“
În susținerea neconstituționalității acestor texte de lege,
autorul excepției invocă încălcarea art. 15 alin. (2) din
Constituție, care, în urma revizuirii, are următorul cuprins:
îLegea dispune numai pentru viitor, cu excepția legii penale
sau contravenționale mai favorabile.“
Examinând excepția de neconstituționalitate, Curtea
reține că autorul acesteia critică dispozițiile articolului unic
din Legea nr. 428/2002 în raport cu principiul constituțional
al neretroactivității legii, sens în care arată că aceste
dispoziții legale sunt ulterioare măsurii radierii prevăzute de
art. 5 din Legea nr. 314/2001.
Analizând textul de lege criticat, Curtea apreciază că
trebuie să se distingă între faptul că acesta nu conține în
sine nici o dispoziție cu caracter retroactiv și nu face nici o
precizare cu privire la aplicarea sa în timp și efectele
nulității pe care legea o constată. Utilizarea instituției
nulității intervine numai pentru sancționarea încălcării unor
condiții legale imperative la încheierea actului juridic și
operează retroactiv.
În ceea ce privește determinarea situațiilor juridice care
rămân supuse vechii reglementări, precum și a celor care
vor fi guvernate de noua reglementare, Curtea constată că
aceasta nu constituie o problemă de constituționalitate, ci
de aplicare a legii în timp, de competența exclusivă a
instanțelor judecătorești.
De altfel, în jurisprudența sa, Curtea a statuat constant
că o lege nu este retroactivă atunci când modifică pentru
viitor o stare de drept născută anterior și nici atunci când
suprimă producerea în viitor a efectelor unei situații juridice
constituite sub imperiul legii vechi, pentru că în aceste
cazuri legea nouă nu face altceva decât să refuze
supraviețuirea legii vechi și să reglementeze modul de
acțiune în timpul următor intrării ei în vigoare, adică în
domeniul ei propriu de aplicare.

C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, republicată, cu modificările și completările
ulterioare, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și celor ale art. 1 alin. (2),
ale art. 2, 3, 12 și 23 din Legea nr. 47/1992, republicată,
cu modificările și completările ulterioare, să soluționeze
excepția de neconstituționalitate ridicată.
Obiectul excepției de neconstituționalitate îl constituie
dispozițiile articolului unic din Legea nr. 428/2002 pentru
aprobarea Ordonanței de urgență a Guvernului
nr. 181/2001 privind modificarea și completarea Legii

Pentru considerentele expuse, în temeiul art. 146 lit. d), art. 147 alin. (4) din Constituție, republicată, al art. 1, 2,
al art. 13 alin. (1) lit. A.d) și al art. 23 din Legea nr. 47/1992, republicată, cu modificările și completările ulterioare, cu
majoritate de voturi,
CURTEA

În numele legii
D E C I D E:

Respinge excepția de neconstituționalitate a dispozițiilor articolului unic din Legea nr. 428/2002 pentru aprobarea
Ordonanței de urgență a Guvernului nr. 181/2001 privind modificarea și completarea Legii nr. 314/2001 pentru
reglementarea situației unor societăți comerciale, excepție ridicată de Societatea Comercială îProcomtrans“ — S.R.L. din
Craiova în Dosarul nr. 4.009/COM/2003 al Tribunalului Dolj — Secția comercială și de contencios administrativ.
Definitivă și obligatorie.
Pronunțată în ședința publică din data de 1 iulie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Doina Suliman
´

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 753/18.VIII.2004

3

OPINIE SEPARATĂ

la Decizia nr. 291 din 1 iulie 2004
Contrar punctului de vedere al majorității membrilor
Curții, consider că textul de lege dedus controlului de
constituționalitate — și anume articolul unic din Legea
nr. 428/2002 pentru aprobarea Ordonanței de urgență a
Guvernului nr. 181/2001 pentru modificarea și completarea
Legii nr. 314/2001 pentru reglementarea situației unor
societăți comerciale, devenit art. 5 alin. (4) din Ordonanța
de urgență a Guvernului nr. 181/2001 — are caracter
retroactiv și, prin aceasta, contravine prevederilor art. 15
alin. (2) din Legea fundamentală.
Potrivit reglementării inițiale, instituite prin Legea nr. 314
din 18 iunie 2001, toate societățile comerciale care nu
și-au majorat capitalul social, în termenul acolo prevăzut,
sunt supuse procedurii de dizolvare și lichidare, finalizate
prin radierea din oficiu.
Din formula redacțională a textului criticat rezultă că
acesta urmează a-și găsi aplicare cu privire la radierile
deja operate, așadar pentru trecut, extinzându-și domeniul
temporal de incidență asupra unor situații juridice finalizate
anterior intrării sale în vigoare, făcând parte din categoria
așa numitelor facta praeterita.
Intenția legiuitorului de a acționa asupra trecutului
rezultă, a fortiori, din utilizarea instituției nulității, care, prin
definiție, intervine pentru încălcarea unor condiții legale
imperative ale încheierii actului juridic și operează
retroactiv, lipsind de eficiență respectivul act, chiar de la
data încheierii sale, ca și cum nu ar fi fost încheiat
niciodată.
Or, în măsura în care o atare condiție — și anume ca
societatea comercială să nu aibă datorii — nu fusese
prevăzută de legislația în vigoare la data radierii, instituirea
sa post factum, printr-o normă ulterioară, constituie o
evidentă încălcare a principiului tempus regit actum,
confirmând caracterul retroactiv și, prin aceasta,
neconstituțional al reglementării în cauză.
De altfel, intenția legiuitorului de a conferi eficiență
retroactivă respectivei reglementări rezultă și din finalitatea
urmărită. În condițiile în care, prin efectul radierii, societatea
comercială debitoare își încetează existența ca subiect de
drept, eventualii creditori pierd posibilitatea de a-și valorifica
creanțele față de aceasta, radierea operând, astfel, ca o
veritabilă purgă, cu consecințe prejudiciabile ireversibile în
ceea ce-i privește. Așa fiind, prin reglementarea adoptată,
s-a intenționat o repunere a părților în situația anterioară,
respectiv readucerea în ființă a societății comerciale
debitoare, care, redobândind, cu caracter retroactiv, prin
efectul nulității radierii, calitatea de subiect de drept, poate
fi urmărită de creditorii săi.
Chiar dacă, în sine, o asemenea rațiune, avută în
vedere de legiuitor la adoptarea reglementării criticate, nu
poate fi convertită, strict vorbind, într-un fine de neprimire a
excepției de neconstituționalitate, nu mai puțin, interesele
sociale majore a căror protecție tinde să o asigure au
cântărit mult în opțiunea Curții și, fără îndoială, în
considerarea lor, a fost adoptată soluția cu privire la care
îmi exprim dezacordul.
Dincolo de argumentele enunțate, care converg în a
demonstra caracterul retroactiv al reglementării legale

deduse controlului, consider că însăși rațiunea avută în
vedere la adoptarea acesteia este susceptibilă de serioase
rezerve.
În acest sens, se impune avut în vedere ca — potrivit
reglementării inițiale instituite prin Legea nr. 314/2001 —
radierea din oficiu nu intervine automat și uno ictu, ca
urmare a nemajorării capitalului social în termenul definit de
lege, ci reprezintă momentul final al unui proces constând
în dizolvarea de drept și lichidarea respectivei societăți
comerciale. Or, așa fiind, urmează a-și găsi aplicare toate
exigențele legale instituite în materie, care, în esență,
urmăresc să asigure acoperirea pasivului din și în limitele
pasivului. Fără îndoială, în măsura în care nu există
elemente de activ sau acestea sunt insuficiente pentru
acoperirea tuturor datoriilor, creditorii sau o parte dintre ei
vor rămâne nesatisfăcuți. Este însă dificil de înțeles cum,
într-o atare ipoteză, redobândirea calității de subiect de
drept, ca urmare a constatării nulității absolute a radierii, de
către societatea comercială debitoare, ar fi de natură să le
permită creditorilor săi, nesatisfăcuți în procesul de
lichidare, să-și valorifice creanțele, dacă se are în vedere
că o asemenea societate, deși, teoretic, a redevenit subiect
de drept, nu poate să desfășoare o activitate lucrativă,
aducătoare de venit, aptă să-i permită majorarea activului,
motiv pentru care gradul său de insolvabilitate va rămâne,
practic, același.
Unica ipoteză în care s-ar putea susține că
reglementarea în cauză își relevă utilitatea, în concordanță
cu finalitatea urmărită, este doar aceea în care radierea a
intervenit direct și nemijlocit, ca urmare a constatării
nemajorării capitalului social, fără să fi fost precedată de
dizolvare și lichidare, situație în care creditorii ar fi puși în
imposibilitatea de a-și valorifica creanțele, ca urmare a
încetării existenței debitorului lor, ca subiect de drept, prin
efectul legii. În condițiile în care însă Legea nr. 314/2001
prevede, cu titlu imperativ, că radierea din oficiu nu poate
interveni decât după dizolvarea de drept și lichidarea
societății comerciale, o radiere intempestivă, fără
respectarea acestei proceduri prealabile, este oricum lovită
de nulitate absolută, care poate fi invocată de orice
persoană interesată și, în primul rând, de creditorii astfel
prejudiciați. Existența unei asemenea posibilități, în virtutea
principiilor generale care guvernează materia dreptului civil,
nu credem că ar putea fi negată, iar recunoașterea ei
demonstrează inutilitatea reglementării legale criticate. Astfel
spus, dacă ocrotirea intereselor creditorilor era asigurată, în
maniera arătată, prin reglementarea inițială, chiar într-o
atare situație limită, adoptarea reglementării legale deduse
controlului apare ca superfluă.
Mai mult decât atât, în ceea ce privește valorificarea
creanțelor statului, aceasta beneficiază de o garanție
suplimentară, prin aceea că, potrivit art. 7 din Legea
nr. 314/2001, bunurilor imobile și mobile din patrimoniul
societăților comerciale, care nu au intrat în patrimoniul altor
persoane până la data dizolvării de drept ori în cadrul
procedurii lichidării, le sunt aplicabile, după data radierii,
dispozițiile art. 477 din codul civil, acestea devenind
proprietatea statului ca bunuri fără stăpân. Așa fiind, cu

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 753/18.VIII.2004

referire la aceste creanțe, a fortiori nu se vede utilitatea
invalidării radierii unei societăți comerciale, ca efect al
nulității.
Cele arătate converg în a demonstra inutilitatea soluției
legislative adoptate prin reglementarea dedusă controlului,

dincolo și independent de caracterul său neconstituțional,
pe care l-am evidențiat în cele ce precedă. Sunt rațiuni
care mi-au impus și oferă o suficientă justificare prezentei
opinii separate la Decizia nr. 291 din 1 iulie 2004 a Curții
Constituționale.

Judecător,
Șerban Viorel Stănoiu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind alocarea unei sume din Fondul de intervenție la dispoziția Guvernului,
pentru înlăturarea unor efecte ale calamităților naturale produse
în perioada 27 iulie — 1 august 2004
În temeiul art. 108 din Constituție, republicată, al art. 30 alin. (4) și (5) din Legea nr. 500/2002 privind finanțele
publice, cu modificările ulterioare, și al art. 25 lit. b) din Legea bugetului de stat pe anul 2004 nr. 507/2003, cu
modificările ulterioare,
Guvernul României adoptă prezenta hotărâre.
Art. 1. — Se aprobă alocarea din Fondul de intervenție
la dispoziția Guvernului, prevăzut în bugetul de stat pe anul
2004, a sumei de 80 miliarde lei pentru majorarea
cheltuielilor prevăzute în bugetul de stat pe anul 2004 al
Ministerului Mediului și Gospodăririi Apelor, în vederea
înlăturării efectelor inundațiilor în bazinele hidrografice
afectate și care necesită lucrări urgente de refacere,
conform anexei care face parte integrantă din prezenta
hotărâre.
Art. 2. — Cu suma prevăzută la art. 1 se suplimentează
bugetul pe anul 2004 al Ministerului Mediului și Gospodăririi
Apelor la capitolul 64.01 îCheltuieli de capital“. Finanțarea
lucrărilor în anii următori se va realiza din surse bugetare
și credite externe.
Art. 3. — Elaborarea documentației tehnico-economice și
execuția lucrărilor se vor contracta de către Administrația
Națională îApele Române“, aflată sub autoritatea
Ministerului Mediului și Gospodăririi Apelor, avându-se în
vedere prevederile Ordonanței de urgență a Guvernului

nr. 60/2001 privind achizițiile publice, aprobată cu modificări
și completări prin Legea nr. 212/2002, cu modificările și
completările ulterioare, aplicate în situații de forță majoră.
Art. 4. — (1) Până la aprobarea documentației tehnicoeconomice, potrivit legii, se aprobă deschiderea finanțării și
începerea execuției lucrărilor pe bază de liste de lucrări
estimate cantitativ și valoric.
(2) Decontarea lucrărilor executate se va face pe baza
situațiilor de lucrări, însușite de beneficiar.
Art. 5. — Pentru asigurarea fondurilor necesare finanțării
lucrărilor prevăzute la art. 1 se suplimentează cu suma de
64.119,0 milioane lei Fondul de intervenție la dispoziția
Guvernului din Fondul de rezervă bugetară la dispoziția
Guvernului, prevăzut în bugetul de stat pe anul 2004.
Art. 6. — Se autorizează Ministerul Finanțelor Publice
ca, la propunerea ordonatorului principal de credite, să
introducă modificările corespunzătoare în volumul și în
structura bugetului de stat și bugetului Ministerului Mediului
și Gospodăririi Apelor pe anul 2004.

PRIM-MINISTRU

ADRIAN NĂSTASE
Contrasemnează:
Ministrul mediului și gospodăririi apelor,
Speranța Maria Ianculescu
Ministrul finanțelor publice,
Mihai Nicolae Tănăsescu

București, 13 august 2004.
Nr. 1.262.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 753/18.VIII.2004

5
ANEXĂ*)

*) Anexa este reprodusă în facsimil.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 753/18.VIII.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 753/18.VIII.2004

7

GUVERNUL ROMÂNIEI

HOTĂRÂRE
privind acordarea unui ajutor umanitar, constând în materiale de construcții și reparat case,
pentru strămutarea sau consolidarea gospodăriilor populației din comuna Știubieni, satul Negreni,
și din municipiul Botoșani, județul Botoșani, afectate de alunecările de teren
În temeiul art. 108 din Constituție, republicată, și al art. 8 alin. 5 din Legea nr. 82/1992 privind rezervele de stat,
republicată, cu modificările și completările ulterioare,
Guvernul României adoptă prezenta hotărâre.
Art. 1. — Se acordă un ajutor umanitar cu titlu gratuit,
în limita sumei de 1,7 miliarde lei, familiilor din comuna
Știubieni, satul Negreni, și din municipiul Botoșani, județul
Botoșani, afectate de alunecările de teren care s-au produs
ca urmare a ploilor din perioada 17 iulie — 4 august 2004,
constând în materiale de construcții și reparat case,
conform anexei care face parte integrantă din prezenta
hotărâre.
Art. 2. — (1) Administrația Națională a Rezervelor de
Stat va scădea din gestiune la prețul de înregistrare, prin
conturile îFinanțarea din bugetul de stat privind anii
precedenți și alte surse“, respectiv îVenituri proprii din anii
precedenți și alte surse“, după caz, cantitățile de produse
aprobate a fi scoase din rezervele de stat, potrivit
prevederilor prezentei hotărâri, pe baza avizelor de
expediție și a proceselor-verbale de predare-primire
semnate de împuterniciții desemnați de Prefectura Județului
Botoșani.
(2) Reîntregirea stocurilor cu cantitățile acordate conform
anexei se va face în anul 2005, finanțarea fiind asigurată
din bugetul de stat.
Art. 3. — (1) Transportul produselor până la locul
indicat de prefectură se va efectua în regim de urgență cu
mijloace auto din dotarea unităților teritoriale din subordinea
Administrației Naționale a Rezervelor de Stat sau cu
mijloace ale unor societăți comerciale angajate de aceasta,
precum și pe calea ferată prin grija Societății Naționale de
Transport Feroviar de Marfă îC.F.R. Marfă“ — S.A.

(2) Cheltuielile legate de ambalarea și transportul
produselor se suportă de către Administrația Națională a
Rezervelor de Stat în limita bugetului aprobat.
(3) Distribuirea produselor către populația sinistrată se
va face de Prefectura Județului Botoșani prin persoane
anume împuternicite.
(4) Schimbarea, sub orice formă, a destinației produselor
acordate ca ajutor din rezervele de stat este interzisă și
atrage, după caz, răspunderea civilă, administrativă,
disciplinară sau penală.
Art. 4. — (1) Prefectura Județului Botoșani va justifica
distribuirea produselor scoase din rezervele de stat în
condițiile prezentei hotărâri, conform prevederilor art. 7 din
Hotărârea Guvernului nr. 371/1993 privind acordarea, în
primă intervenție, a ajutoarelor umanitare populației
sinistrate, ca urmare a unor situații excepționale.
(2) Documentele justificative privind distribuirea vor fi
păstrate la sediul Prefecturii Județului Botoșani în vederea
punerii lor la dispoziția organelor de control abilitate.
Art. 5. — Se aprobă acumularea, în regim de urgență,
a cantității de 220 m2 carton bitumat în limita sumei de
6,6 milioane lei în cadrul programului de acumulări produse
rezerve de stat, secțiunea îReîntregire stocuri“, cu finanțare
din venituri proprii ale Administrației Naționale a Rezervelor
de Stat, conform prevederilor art. 3 alin. (1) lit. a) din
normele de aplicare aprobate prin Hotărârea Guvernului
nr. 1.411/2002.

PRIM-MINISTRU

ADRIAN NĂSTASE
Contrasemnează:
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
Președintele Administrației Naționale a Rezervelor de Stat,
Adrian Gurău
Ministrul finanțelor publice,
Mihai Nicolae Tănăsescu
București, 13 august 2004.
Nr. 1.263.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 753/18.VIII.2004
ANEXĂ
LISTA

produselor care se scot din rezervele de stat ca ajutor umanitar pentru populația
afectată de alunecările de teren din județul Botoșani
Nr.
crt.

1.
2.
3.
4.
5.
6.
7.
8.
9.

Produsul

U.M.

Ciment
Cherestea rășinoase
Lemn rotund
Coame
Cărămidă
Țigle
Carton bitumat
Geam
Tablă zincată

Cantitatea

t
m3
m3
buc.
buc.
buc.
m2
m2
kg

100
59
46
550
22.355
20.000
220
165
1.600

ACTE ALE CONSILIULUI NAȚIONAL
AL AUDIOVIZUALULUI
CONSILIUL NAȚIONAL AL AUDIOVIZUALULUI

DECIZIE
privind retragerea unei licențe de emisie
În conformitate cu dispozițiile art. 57 alin. (1) lit. a) din Legea audiovizualului nr. 504/2002,
cu modificările ulterioare,
Consiliul Național al Audiovizualului d e c i d e:
Articol unic. — Având în vedere neînceperea difuzării serviciilor de programe în termen de
12 luni, se retrage următoarea licență audiovizuală:
Titular licență

Nr. licență/data eliberării

S.C. IKO ROMÂNIA — S.R.L.

S-TV 55/04.08.2003

Localitatea/Județul

București (satelit)

Președintele Consiliului Național al Audiovizualului,
Ralu Filip
București, 5 august 2004.
Nr. 281.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 753/18.VIII.2004 conține 8 pagini.

Prețul de vânzare 8.500 lei

ISSN 1453—4495

PDF compression, OCR, web-optimization with CVISION's PdfCompressor

