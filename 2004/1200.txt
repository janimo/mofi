Anul 172 (XVI) — Nr. 1.200

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 15 decembrie 2004

SUMAR

Nr.

Pagina

LEGI ȘI DECRETE
557. — Lege pentru modificarea alin. (5) al art. 3 din
Legea nr. 387/2003 privind regimul de control al
exporturilor de produse și tehnologii cu dublă
utilizare .....................................................................
1.043. — Decret privind promulgarea Legii pentru
modificarea alin. (5) al art. 3 din Legea
nr. 387/2003 privind regimul de control al
exporturilor de produse și tehnologii cu dublă
utilizare .....................................................................
´
— Lege pentru modificarea Legii nr. 550/2002
privind vânzarea spațiilor comerciale proprietate
privată a statului și a celor de prestări de servicii,
aflate în administrarea consiliilor județene sau a
consiliilor locale, precum și a celor aflate în
patrimoniul regiilor autonome de interes local........
1.044. — Decret privind promulgarea Legii pentru
modificarea Legii nr. 550/2002 privind vânzarea
spațiilor comerciale proprietate privată a statului și
a celor de prestări de servicii, aflate în
administrarea consiliilor județene sau a consiliilor
locale, precum și a celor aflate în patrimoniul
regiilor autonome de interes local .........................

559.

2

2

1.045.

Pagina
— Lege pentru modificarea și completarea Legii
nr. 132/1999 privind înființarea, organizarea și
funcționarea Consiliului Național de Formare
Profesională a Adulților ...........................................

4

— Decret privind promulgarea Legii pentru
modificarea și completarea Legii nr. 132/1999
privind înființarea, organizarea și funcționarea
Consiliului Național de Formare Profesională a
Adulților .....................................................................

5

DECIZII ALE CURȚII CONSTITUȚIONALE

558.

´

Nr.

Decizia nr. 482 din 9 noiembrie 2004 referitoare la
excepția de neconstituționalitate a dispozițiilor
art. 362 alin. 1 lit. d) din Codul de procedură
penală .......................................................................

5–8

Lista cuprinzând asociațiile și fundațiile române cu
personalitate juridică, care înființează și
administrează unități de asistență socială ce
beneficiază de subvenții în anul 2005 din bugetul
local al municipiului Focșani, precum și nivelul
acestora, în conformitate cu prevederile Legii
nr. 34/1998 ...............................................................

8

3

3

2

MONITORUL OFICIAL AL ROMÂNIEI, PARTEA I, Nr. 1.200/15.XII.2004

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea alin. (5) al art. 3 din Legea nr. 387/2003
privind regimul de control al exporturilor de produse și tehnologii cu dublă utilizare
Parlamentul României adoptă prezenta lege.
Articol unic. — Alineatul (5) al articolului 3 din Legea
nr. 387/2003 privind regimul de control al exporturilor de
produse și tehnologii cu dublă utilizare, publicată în
Monitorul Oficial al României, Partea I, nr. 698 din

6 octombrie 2003, se modifică și va avea următorul
cuprins:
î(5) Organizarea, funcționarea, precum și modificarea
sediului agenției se stabilesc prin hotărâre a Guvernului.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 7 decembrie 2004.
Nr. 557.

PREȘEDINTELE ROMÂNIEI

DECRET
privind promulgarea Legii pentru modificarea alin. (5) al art. 3
din Legea nr. 387/2003 privind regimul de control
al exporturilor de produse și tehnologii cu dublă utilizare
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea alin. (5) al
art. 3 din Legea nr. 387/2003 privind regimul de control al exporturilor de
produse și tehnologii cu dublă utilizare și se dispune publicarea acestei legi
în Monitorul Oficial al României, Partea I.
PREȘEDINTELE ROMÂNIEI

ION ILIESCU

București, 6 decembrie 2004.
Nr. 1.043.
´

MONITORUL OFICIAL AL ROMÂNIEI, PARTEA I, Nr. 1.200/15.XII.2004

3

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea Legii nr. 550/2002 privind vânzarea
spațiilor comerciale proprietate privată a statului și a celor
de prestări de servicii, aflate în administrarea consiliilor
județene sau a consiliilor locale, precum și a celor aflate
în patrimoniul regiilor autonome de interes local
Parlamentul României adoptă prezenta lege.
Articol unic. — Legea nr. 550 din 14 octombrie 2002 privind vânzarea
spațiilor comerciale proprietate privată a statului și a celor de prestări de
servicii, aflate în administrarea consiliilor județene sau a consiliilor locale,
precum și a celor aflate în patrimoniul regiilor autonome de interes local,
publicată în Monitorul Oficial al României, Partea I, nr. 803 din 5 noiembrie
2002, cu modificările și completările ulterioare, se modifică după cum
urmează:
1. Titlul legii va avea următorul cuprins:
îLEGE
privind vânzarea spațiilor comerciale proprietate privată a statului
și a celor de prestări de servicii, aflate în administrarea consiliilor
județene sau a consiliilor locale, precum și a celor
din patrimoniul regiilor autonome de interes local“
2. Alineatul (2) al articolului 2 va avea următorul cuprins:
î(2) Dispozițiile prezentei legi sunt aplicabile și spațiilor comerciale sau
de prestări de servicii situate în imobilele monumente istorice, proprietate
privată, sau în imobilele proprietate privată aflate în zona de protecție a unui
monument istoric. Vânzarea acestor spații se poate face numai cu avizul
conform al Ministerului Culturii și Cultelor.“
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE
CAMEREI DEPUTAȚILOR

p. PREȘEDINTELE
SENATULUI,

VALER DORNEANU

DORU IOAN TĂRĂCILĂ

București, 7 decembrie 2004.
Nr. 558.
PREȘEDINTELE ROMÂNIEI

DECRET
privind promulgarea Legii pentru modificarea Legii nr. 550/2002 privind vânzarea spațiilor
comerciale proprietate privată a statului și a celor de prestări de servicii,
aflate în administrarea consiliilor județene sau a consiliilor locale,
precum și a celor aflate în patrimoniul regiilor autonome de interes local
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea
Legii nr. 550/2002 privind vânzarea spațiilor comerciale
proprietate privată a statului și a celor de prestări de
servicii, aflate în administrarea consiliilor județene sau a

consiliilor locale, precum și a celor aflate în patrimoniul
regiilor autonome de interes local și se dispune
publicarea acestei legi în Monitorul Oficial al României,
Partea I.

PREȘEDINTELE ROMÂNIEI

ION ILIESCU
București, 6 decembrie 2004.
Nr. 1.044.
´

4

MONITORUL OFICIAL AL ROMÂNIEI, PARTEA I, Nr. 1.200/15.XII.2004
PARLAMENTUL ROMÂNIEI

CAMERA DEPUTAȚILOR

SENATUL

LEGE
pentru modificarea și completarea Legii nr. 132/1999 privind înființarea, organizarea
și funcționarea Consiliului Național de Formare Profesională a Adulților
Parlamentul României adoptă prezenta lege.
Art. I. — Legea nr. 132/1999 privind înființarea,
organizarea și funcționarea Consiliului Național de Formare
Profesională a Adulților, republicată în Monitorul Oficial al
României, Partea I, nr. 68 din 27 ianuarie 2004, se
modifică și se completează după cum urmează:
1. La articolul 3, după alineatul (2) se introduce un
alineat nou, alineatul (3), cu următorul cuprins:
î(3) Consiliul Național de Formare Profesională a
Adulților îndeplinește rolul de autoritate națională pentru
calificări.“
2. La articolul 4 alineatul (1), literele a) și k) vor avea
următorul cuprins:
îa) avizează, în scopul îndeplinirii rolului consultativ
prevăzut la art. 3 alin. (1), proiecte de acte normative care
au ca obiect formarea profesională a adulților;
...........................................................................................
k) autorizează centrele de evaluare a competențelor
profesionale și certifică evaluatorii de competențe
profesionale, verificatorii interni și verificatorii externi;“.
3. La articolul 4 alineatul (1), după litera m) se introduc
șase litere noi, literele n)—ș), cu următorul cuprins:
în) dezvoltă și implementează metodologiile privind
analiza ocupațională;
o) dezvoltă și implementează metodologiile privind
calificările;
p) dezvoltă și implementează metodologiile privind
validarea calificărilor;
r) dezvoltă și implementează metodologiile privind
certificarea competențelor profesionale și a calificărilor;
s) elaborează și actualizează Registrul național al
calificărilor;
ș) sprijină înființarea comitetelor sectoriale și
coordonează activitatea acestora.“
4. La articolul 4, după alineatul (1) se introduce un
alineat nou, alineatul (11), cu următorul cuprins:
î(11) Principalul rol al comitetelor sectoriale constă în
dezvoltarea, actualizarea și validarea calificărilor, prin
participarea partenerilor sociali, la nivelul sectoarelor de
activitate.“

5. La articolul 12, alineatul (1) va avea următorul
cuprins:
îArt. 12. — (1) Pentru exercitarea atribuțiilor ce îi revin
Consiliul Național de Formare Profesională a Adulților este
ajutat de un secretariat tehnic cuprinzând 25 de posturi.
Până în anul 2007 numărul posturilor secretariatului tehnic
se suplimentează cu 50, prin bugetul Ministerului Muncii,
Solidarității Sociale și Familiei, astfel: 15 posturi în anul
2005; 20 de posturi în anul 2006; 15 posturi în anul 2007.
Structura organizatorică a secretariatului tehnic se aprobă,
la propunerea plenului Consiliului Național de Formare
Profesională a Adulților, prin ordin al ministrului muncii,
solidarității sociale și familiei.“
6. După articolul 13 se introduce un articol nou,
articolul 131, cu următorul cuprins:
îArt. 131. — În exercitarea atribuțiilor ce îi revin Consiliul
Național de Formare Profesională a Adulților folosește, în
afara

personalului

propriu,

specialiști

pe

domenii

ocupaționale, verificatori interni și verificatori externi.“
7. La articolul 14 alineatul (1), după litera f) se introduc
două litere noi, literele g) și h), cu următorul cuprins:
îg) cheltuieli pentru plata specialiștilor pe domenii
ocupaționale, a verificatorilor interni și a verificatorilor
externi;
h) cheltuieli de transport, cazare și indemnizații de
delegare pentru specialiștii pe domenii ocupaționale,
verificatorii interni și verificatorii externi, pe perioada în care
aceștia se deplasează în altă localitate din țară decât cea
de domiciliu.“
Art. II. — Prezenta lege intră în vigoare la 30 de zile
de la data publicării în Monitorul Oficial al României, Partea I.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 7 decembrie 2004.
Nr. 559.

MONITORUL OFICIAL AL ROMÂNIEI, PARTEA I, Nr. 1.200/15.XII.2004

5

PREȘEDINTELE ROMÂNIEI

DECRET
privind promulgarea Legii pentru modificarea și completarea Legii nr. 132/1999 privind înființarea,
organizarea și funcționarea Consiliului Național de Formare Profesională a Adulților
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea pentru
modificarea și completarea Legii nr. 132/1999 privind
înființarea, organizarea și funcționarea Consiliului Național

de Formare Profesională a Adulților și se dispune
publicarea acestei legi în Monitorul Oficial al României,
Partea I.

PREȘEDINTELE ROMÂNIEI

ION ILIESCU
București, 6 decembrie 2004.
Nr. 1.045.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 482
din 9 noiembrie 2004

referitoare la excepția de neconstituționalitate a dispozițiilor art. 362 alin. 1 lit. d)
din Codul de procedură penală
Ioan Vida
— președinte
Nicolae Cochinescu
— judecător
— judecător
Aspazia Cojocaru
Acsinte Gaspar
— judecător
— judecător
Kozsokár Gábor
Ion Predescu
— judecător
— judecător
Șerban Viorel Stănoiu
Iuliana Nedelcu
— procuror
— magistrat-asistent
Afrodita Laura Tutunaru
Pe rol se află soluționarea excepției de neconstituționalitate
a dispozițiilor art. 362 alin. 1 lit. d) din Codul de procedură
penală, excepție ridicată de Alexandra Rodica Radu, Daniel
Radu și Vasilica Badea în Dosarul nr. 1.801/2004 al Curții
de Apel București — Secția I penală.
La apelul nominal răspund autorii excepției și partea
Dumitrescu Manolache Aurel Mihăiță personal și asistată de
doamna avocat Mariana Soare. Procedura de citare a fost
legal îndeplinită.
Autorii excepției solicită admiterea acesteia așa cum a
fost formulată în fața instanței de judecată.
Avocatul părții prezente solicită respingerea excepției ca
neîntemeiată, invocând în acest sens jurisprudența Curții
Constituționale în materie. Apreciază că până în prezent nu
au intervenit elemente noi care să determine schimbarea
acestei jurisprudențe. Partea prezentă este de acord cu
susținerile avocatului său, declarând că nu mai are nimic
de adăugat.
Reprezentantul Ministerului Public solicită reconsiderarea
jurisprudenței Curții Constituționale, sens în care apreciază
că excepția de neconstituționalitate este întemeiată,
deoarece, deși interesele părții civile și ale părții
responsabile civilmente sunt manifeste în procesul penal,
ele nu pot fi limitate numai la aspectele civile, întrucât
rezidă tocmai în fapta care întrunește elementele
constitutive ale unei infracțiuni și deci, în esență, din
aspecte indisolubil legate de latura penală a procesului. De
asemenea, apreciază că cele statuate prin Decizia Curții

Constituționale nr. 100 din 9 martie 2004, referitoare la
posibilitatea părții vătămate de a exercita calea ordinară de
atac a apelului, indiferent de modul în care se pune în
mișcare acțiunea penală (din oficiu sau la plângerea
prealabilă), își mențin valabilitatea și în prezenta cauză.
C U R T E A,

având în vedere actele și lucrările dosarului, constată
următoarele:
Prin Încheierea din 12 iulie 2004, pronunțată în Dosarul
nr. 1.801/2004, Curtea de Apel București — Secția I penală
a sesizat Curtea Constituțională cu excepția de
neconstituționalitate a prevederilor art. 362 alin. 1 lit. d) din
Codul de procedură penală.
Excepția a fost ridicată de părțile civile Alexandra
Rodica Radu, Daniel Radu și Vasilica Badea în dosarul cu
numărul de mai sus, având drept obiect soluționarea
apelului formulat de acestea împotriva sentinței penale
nr. 1.150 din 12 mai 2004, pronunțată de Tribunalul
Ialomița.
În motivarea excepției de neconstituționalitate autorii
acesteia susțin că limitarea dreptului părții civile de a ataca
hotărârea primei instanțe numai în ce privește latura
penală, în vreme ce inculpatul poate ataca hotărârea atât
cu privire la latura penală, cât și cu privire la latura civilă,
nu are o justificare obiectivă și rezonabilă.
Curtea de Apel București — Secția I penală opinează că
excepția de neconstituționalitate este neîntemeiată, invocând
în susținerea acestei opinii jurisprudența Curții Constituționale
în materie — deciziile nr. 14 din 18 ianuarie 2001, nr. 154
din 10 mai 2001, nr. 307 din 15 noiembrie 2001 și nr. 274
din 26 iunie 2003.
Potrivit art. 30 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.

6

MONITORUL OFICIAL AL ROMÂNIEI, PARTEA I, Nr. 1.200/15.XII.2004

Guvernul României apreciază că excepția de
neconstituționalitate este neîntemeiată, cu următoarea
motivare:
Acțiunea civilă în procesul penal are ca obiect tragerea
la răspundere civilă a persoanei care a săvârșit o
infracțiune, precum și a persoanei care răspunde în solidar
cu făptuitorul.
Art. 362 din Codul de procedură penală circumstanțiază
persoanele care pot face apel împotriva sentințelor penale
pronunțate în primă instanță, printre acestea numărându-se
și partea civilă și partea responsabilă civilmente, dar numai
în ce privește latura civilă a cauzei.
În acest context, potrivit art. 131 din Constituție, doar
Ministerului Public i-a fost atribuit rolul de titular al acțiunii
publice în procesul penal, iar interdicția părții civile de a
ataca latura penală a cauzei nu duce la o limitare a
accesului acesteia din urmă la justiție și nici nu îngrădește
dreptul la apărare sau înfăptuirea justiției.
Nimic nu oprește însă partea civilă sau partea
responsabilă civilmente de a discuta în apelurile sau
recursurile declarate de acestea și aspecte penale ale
hotărârii atacate, dacă de modul cum au fost soluționate
acestea depinde rezolvarea acțiunii civile.
Avocatul Poporului consideră că excepția de
neconstituționalitate este nefondată, deoarece instanța
sesizată cu soluționarea apelului are oricum obligația legală
de a examina speța din oficiu, sub toate aspectele ce
trebuie să concure la justa și deplina soluționare a cauzei.
Limitele prevăzute de art. 362 alin. 1 lit. d) din Codul
de procedură penală nu constituie o restrângere a
exercițiului unor drepturi sau al unor libertăți, ci precizări
firești în raport de interesele legitime ale părții civile și ale
părții responsabile civilmente, apărate în cadrul procesului
penal. Interesele legitime ale acestor părți privesc latura
civilă a procesului penal și de aceea declararea căii de
atac este în legătură cu modul de rezolvare a acesteia. În
plus, dispozițiile legale criticate sunt conforme cu art. 126
alin. (2) din Constituție, potrivit căruia competența
instanțelor judecătorești și procedura de judecată sunt
prevăzute numai prin lege.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 362 alin. 1 lit. d) din Codul de procedură
penală, care au următorul conținut:
îPot face apel: […]
d) partea civilă și partea responsabilă civilmente, în ce
privește latura civilă.“
Autorii excepției de neconstituționalitate susțin că prin
dispozițiile legale criticate sunt încălcate prevederile
constituționale ale art. 21 alin. (1), (2) și (3) referitoare la
accesul liber la justiție, ale art. 24 alin. (1) referitoare la
garantarea dreptului la apărare, ale art. 53 alin. (1)
privitoare la situațiile în care se poate restrânge exercițiul
unor drepturi sau al unor libertăți, ale art. 124 alin. (2)
referitoare la imparțialitatea justiției și ale art. 129

referitoare la folosirea căilor de atac, precum și cele ale
art. 6 din Convenția pentru apărarea drepturilor omului și a
libertăților fundamentale, referitoare la dreptul la un proces
echitabil.
În jurisprudența sa Curtea Constituțională a respins
excepțiile de neconstituționalitate având ca obiect dispozițiile
art. 362 alin. 1 lit. d) din Codul de procedură penală, cu
motivarea că în sistemul Codului de procedură penală
acțiunea penală aparține procurorului și că, în aceste
condiții, interdicția părții civile și a celei responsabile
civilmente de a ataca latura penală a cauzei nu duce la o
limitare a accesului acestora la justiție. Pe de altă parte,
s-a motivat că instanța de control judiciar, sesizată de
partea civilă sau de partea civilmente responsabilă în
condițiile prevăzute de art. 362 alin. 1 lit. d) din Codul de
procedură penală, poate examina cauza și sub aspectele
penale ale hotărârii atacate, dacă de modul în care au fost
soluționate acestea depinde rezolvarea acțiunii civile, și că,
atunci când se constată că inculpatul a fost achitat greșit
pentru motivul că fapta imputată nu există sau că aceasta
nu a fost săvârșită de el, această constatare poate să
producă efecte asupra acțiunii civile care va fi admisă, cea
penală rămânând definitivă prin achitarea inculpatului, iar
contrarietatea de hotărâri urmează a fi înlăturată prin
exercitarea căilor extraordinare de atac. De asemenea, s-a
motivat că rațiunile pe care se întemeiază interdicția părții
civile de a ataca latura penală în cadrul procesului penal
se regăsesc și în legislația străină.
Curtea urmează să-și reconsidere jurisprudența și să
constate că dispozițiile art. 362 alin. 1 lit. d) din Codul de
procedură penală contravin prevederilor art. 16 alin. (1),
art. 21, 24 și 129 din Constituția României, pentru
următoarele considerente:
1. Diferențierea făcută prin art. 362 din Codul de
procedură penală între regimul juridic al părții vătămate și
cel al părții civile și al părții civilmente responsabile este
neconstituțională, încălcând dispozițiile art. 16 alin. (1) din
Constituție, potrivit cărora îCetățenii sunt egali în fața legii și a
autorităților publice, fără privilegii și fără discriminări“.
Conform art. 24 alin. 1 și 2 din Codul de procedură
penală, îPersoana care a suferit prin fapta penală o vătămare
fizică, morală sau materială, dacă participă în procesul penal,
se numește parte vătămată.
Persoana vătămată care exercită acțiunea civilă în cadrul
procesului penal se numește parte civilă“.
Așadar, în cazul în care persoana vătămată formulează,
în cadrul procesului penal, pretenții pentru repararea
prejudiciului material suferit ca urmare a săvârșirii
infracțiunii, aceasta cumulează două calități procesuale:
calitatea de parte vătămată și calitatea de parte civilă.
Aceste două părți ale procesului penal se află însă într-o
situație identică, și anume în situația de persoană lezată în
drepturile sale prin săvârșirea infracțiunii, ceea ce justifică
existența îinteresului legitim“, la care se referă art. 21 din
Constituție. Așa fiind, diferențierea făcută prin dispozițiile
lit. c) și, respectiv, ale lit. d) din art. 362 din Codul de
procedură penală — în sensul că partea vătămată poate
face apel în ceea ce privește latura penală a cauzei, iar
partea civilă, numai în ceea ce privește latura civilă — este
contrară principiului constituțional al egalității cetățenilor în
fața legii.
Există, de asemenea, o inegalitate de tratament în ceea
ce privește accesul la căile de atac, între partea civilă și
partea civilmente responsabilă, pe de o parte, și inculpat,
pe de altă parte, inegalitate nejustificată, în condițiile în
care toți acești participanți la procesul penal au aceeași
calitate, de părți, iar restrângerea dreptului părții civile și al
părții civilmente responsabile de a face apel în ce privește
latura penală le privează pe acestea de posibilitatea de

MONITORUL OFICIAL AL ROMÂNIEI, PARTEA I, Nr. 1.200/15.XII.2004
a-și apăra interesele lor legitime specifice, în vreme ce
inculpatul își poate apăra nestânjenit propriile sale interese.
Există, în sfârșit, o inegalitate flagrantă și nejustificată
între statutul părții civile și al părții civilmente responsabile,
care nu pot ataca hotărârea instanței decât în ce privește
latura civilă, și statutul îoricăror altor persoane ale căror
interese legitime au fost vătămate printr-o măsură sau printr-un
act al instanței“, persoane care, potrivit art. 362 alin. 1
lit. f), pot face apel atât în ce privește latura penală, cât și
în ce privește latura civilă.
2. Conform art. 21 alin. (1) și (2) din Constituție,
î(1) Orice persoană se poate adresa justiției pentru apărarea
drepturilor, a libertăților și a intereselor sale legitime.
(2) Nici o lege nu poate îngrădi exercitarea acestui drept“.
a) Întrucât textul constituțional nu distinge, rezultă că
accesul liber la justiție nu se referă exclusiv la acțiunea
introductivă la prima instanță de judecată, ci și la sesizarea
oricăror altor instanțe care, potrivit legii, au competența de
a soluționa fazele ulterioare ale procesului, inclusiv, așadar,
la exercitarea căilor de atac, deoarece apărarea drepturilor,
a libertăților și a intereselor legitime ale persoanelor
presupune, în mod logic, și posibilitatea acționării împotriva
hotărârilor judecătorești considerate ca fiind nelegale sau
neîntemeiate. Ca urmare, limitarea dreptului unor părți ale
unuia și aceluiași proces penal de a exercita căile legale
de atac constituie o restrângere a accesului liber la justiție.
Această îngrădire este neconstituțională, nefiind
îndeplinite condițiile restrictive stabilite de art. 53 alin. (1)
din Constituție, potrivit căruia îExercițiul unor drepturi sau al
unor libertăți poate fi restrâns numai prin lege și numai dacă se
impune, după caz, pentru: apărarea securității naționale, a
ordinii, a sănătății ori a moralei publice, a drepturilor și a
libertăților cetățenilor; desfășurarea instrucției penale;
prevenirea consecințelor unei calamități naturale, ale unui
dezastru ori ale unui sinistru deosebit de grav“.
b) Este adevărat că în procesele penale titularul acțiunii
penale este Ministerul Public, care, potrivit prevederilor
art. 131 alin. (1) din Constituție, îÎn activitatea judiciară, […]
reprezintă interesele generale ale societății și apără ordinea de
drept, precum și drepturile și libertățile cetățenilor“. Dar nu
mai puțin adevărat este și faptul că exercitarea personală
și în mod nemijlocit de către partea civilă sau de către
partea civilmente responsabilă a dreptului de a ataca la
instanța ierarhic superioară o hotărâre judecătorească pe
care o consideră greșită, indiferent sub ce aspect, nu
diminuează cu nimic rolul și atribuțiile Ministerului Public,
ci, dimpotrivă, le completează în interesul aplicării corecte
a legii. Controlul judiciar, prin diferite grade de jurisdicție,
are menirea de a repara eventualele erori cuprinse în
soluțiile pronunțate prin hotărârile instanțelor inferioare. La
fel cum poate greși o instanță judecătorească, și
reprezentantul Ministerului Public este supus aceleiași
eventualități, astfel încât este posibil ca în mod eronat să
nu atace cu apel ori cu recurs o hotărâre nelegală sau
netemeinică. Într-o asemenea situație, când — conform art.
362 alin. 1 lit. d) din Codul de procedură penală — partea
civilă și partea civilmente responsabilă sunt private de
dreptul de a exercita căile de atac, hotărârile respective nu
se mai supun controlului judiciar, cu consecința menținerii
erorii judiciare.
În același sens trebuie reținut că părții civile și celei
civilmente responsabile nu le este străin interesul pentru
soluționarea laturii penale a procesului, în condițiile în care
de stabilirea existenței faptei penale și a vinovăției
inculpatului judecat în cauză depinde și soluționarea laturii
civile a procesului. Așadar, nu poate fi primită susținerea
că atribuțiile Ministerului Public în exercitarea acțiunii
penale sunt de natură să înlăture interesul părții civile și al
celei responsabile civilmente pentru soluționarea laturii

7

penale a procesului și, în consecință, posibilitatea acestora
de a exercita căile de atac în această privință.
3. Potrivit art. 24 alin. (1) din Constituție, îDreptul la
apărare este garantat“.
Prin redactarea sa atât de generală, această garanție
constituțională nu vizează doar apărarea referitoare la faza
procesului penal desfășurată în fața primei instanțe de
judecată — de exemplu, prin propunerea și producerea de
probe în fața instanței de fond, prin concluzii puse în
cadrul dezbaterilor etc., ci vizează, deopotrivă, și dreptul de
apărare prin exercitarea căilor legale de atac împotriva
unor constatări de fapt sau de drept ori unor soluții
adoptate de o instanță de judecată, dar care sunt
considerate greșite de către unul sau altul dintre
participanții la procesul penal. Este evident că, în situația
în care partea vătămată și partea civilă sunt împiedicate să
exercite căile ordinare de atac, acestea nu-și pot valorifica
și apăra drepturile în fața instanței de apel sau de recurs,
întrucât ori cauza nu va ajunge în fața acestor instanțe,
ori, în eventualitatea apelului sau a recursului declarat de
inculpat, nu se poate înrăutăți situația acestuia.
4. Potrivit prevederilor art. 129 din Constituție, îÎmpotriva
hotărârilor judecătorești, părțile interesate și Ministerul Public
pot exercita căile de atac, în condițiile legii“.
Această normă constituțională cuprinde două teze:
a) prima teză consacră dreptul subiectiv al oricărei părți a
unui proces, indiferent de obiectul procesului, precum și
dreptul Ministerului Public de a exercita căile de atac
împotriva hotărârilor judecătorești considerate ca fiind
nelegale sau neîntemeiate; b) cea de-a două teză prevede
că exercitarea căilor de atac se poate realiza în condițiile
legii.
Prima teză exprimă, în alți termeni, dreptul fundamental
înscris în art. 21 din Constituție privind liberul acces la
justiție. Această teză conține așadar o reglementare
substanțială. Cea de-a doua teză se referă la reguli de
procedură, care nu pot însă aduce atingere substanței
dreptului conferit prin cea dintâi teză. Așa fiind, în privința
condițiilor de exercitare a căilor de atac, legiuitorul poate
să reglementeze termenele de declarare a acestora, forma
în care trebuie făcută declarația, conținutul său, instanța la
care se depune, competența și modul de judecare, soluțiile
ce pot fi adoptate și altele de același gen, astfel cum
prevede art. 126 alin. (2) din Constituție, potrivit căruia
îCompetența instanțelor judecătorești și procedura de judecată
sunt prevăzute numai prin lege“. Dar legiuitorul nu poate
suprima dreptul — substanțial — al unei părți interesate de
a exercita căile de atac și nici nu poate restrânge exercițiul
acestui drept decât în condițiile restrictive stabilite în
art. 53 din Constituție. Într-adevăr, deși art. 129 din
Constituție asigură folosirea căilor de atac îîn condițiile
legii“, această dispoziție constituțională nu are semnificația
că îlegea“ ar putea înlătura ori restrânge exercițiul altor
drepturi sau libertăți expres consacrate de Constituție.
5. Invocarea soluțiilor — asemănătoare celor ale
art. 362 din Codul de procedură penală român — adoptate
în legislația sau în jurisprudența altor state nu este
relevantă în cadrul controlului de constituționalitate efectuat
în cauza de față. Asemenea soluții pot constitui premise
teoretice pentru promovarea unor principii sau reglementări
concrete în legislația națională, însă aceste reglementări
din sisteme de drept străine nu pot legitima menținerea
unor
dispoziții
românești
contrare
prevederilor
constituționale.
6. Nu se poate reține nici motivarea din jurisprudența
anterioară, în sensul că instanța de control judiciar are
posibilitatea, chiar și în limitele unui apel declarat numai în
ce privește latura civilă, să examineze temeinicia achitării
inculpatului și să dispună obligarea acestuia la despăgubiri
civile, o asemenea soluție fiind expres prohibită prin

8

MONITORUL OFICIAL AL ROMÂNIEI, PARTEA I, Nr. 1.200/15.XII.2004

dispozițiile art. 346 alin. 3 din Codul de procedură penală,
în conformitate cu care înu pot fi acordate despăgubiri civile
în cazul când achitarea s-a pronunțat pentru că fapta imputată
nu există, ori nu a fost săvârșită de inculpat“. Această regulă,
prevăzută pentru soluțiile pronunțate de prima instanță,
este, firește, valabilă și pentru instanțele de control judiciar
care nu ar putea desființa sau modifica hotărârile
pronunțate cu respectarea textului de lege amintit, reținând
că, deși a fost achitat îpentru că fapta imputată nu există, ori
nu a fost săvârșită de inculpat“, acesta ar putea fi totuși
obligat la despăgubiri civile.
7. Prin Decizia nr. 100 din 9 martie 2004, Curtea
Constituțională a constatat că dispoziția îîn cauzele în care
acțiunea penală se pune în mișcare la plângerea prealabilă,

dar numai în ce privește latura penală“ din cuprinsul art. 362
alin. 1 lit. c) din Codul de procedură penală este
neconstituțională.
Considerentele acestei decizii sunt în întregime valabile
și în ce privește dispozițiile art. 362 alin. 1 lit. d) din Codul
de procedură penală, atacate pe calea excepției de
neconstituționalitate în cauza de față.
În consecință, se impune să se procedeze la revizuirea
practicii Curții Constituționale în această materie și să se
constate că dispozițiile art. 362 alin. 1 lit. d) din Codul de
procedură penală sunt neconstituționale în măsura în care
nu permit părții civile și părții civilmente responsabile să
exercite calea de atac ordinară a apelului și în ce privește
latura penală a procesului.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A. d), al art. 29 și al art. 31 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Admite excepția de neconstituționalitate ridicată de Alexandra Rodica Radu, Daniel Radu și Vasilica Badea în
Dosarul nr. 1.801/2004 al Curții de Apel București — Secția I penală și constată că dispozițiile art. 362 alin. 1 lit. d) din
Codul de procedură penală sunt neconstituționale în măsura în care nu permit părții civile și părții civilmente responsabile
să exercite calea de atac ordinară a apelului și în ce privește latura penală a procesului.
Prezenta decizie se comunică celor două Camere ale Parlamentului și Guvernului, conform art. 31 alin. (4) din
Legea nr. 47/1992.
Definitivă și general obligatorie.
Pronunțată în ședința publică din data de 9 noiembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru
ANEXĂ
la Hotărârea Consiliului Local
al Municipiului Focșani nr. 116/246/2004

ROMÂNIA
JUDEȚUL VRANCEA
Consiliul Local al Municipiului Focșani

LISTA
cuprinzând asociațiile și fundațiile române cu personalitate juridică, care înființează
și administrează unități de asistență socială ce beneficiază de subvenții în anul 2005
din bugetul local al municipiului Focșani, precum și nivelul acestora,
în conformitate cu prevederile Legii nr. 34/1998
Nr.
crt.

Denumirea asociației/fundației

Valoarea subvenției (mii lei)

1. Fundația îLumea copiilor“ — Focșani
2. Fundația Academică îSfinții Împărați Constantin și Elena“ — filiala Focșani
3. Fundația îCrucea Alb—Galbenă“ — filiala Vrancea
Președinte de ședință,
Balan Doru Geany

372.000
198.000
258.500

Contrasemnează:
Secretarul municipiului Focșani,
E. L. Nicolau

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.200/15.XII.2004 conține 8 pagini.

Prețul de vânzare 9.500 lei

ISSN 1453—4495

