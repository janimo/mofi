Anul 172 (XVI) — Nr. 854

PARTEA

I

LEGI, DECRETE, HOTĂRÂRI ȘI ALTE ACTE

Vineri, 17 septembrie 2004

SUMAR

Nr.

Pagina

1–3

1.448. — Hotărâre privind trecerea unui imobil,
proprietate privată a statului, din administrarea
Ministerului Transporturilor, Construcțiilor și

HOTĂRÂRI

ALE

Pagina
Turismului în administrarea Companiei Naționale
de Investiții îC.N.I.“ — S.A. .....................................

HOTĂRÂRI ALE GUVERNULUI ROMÂNIEI
1.428. — Hotărâre privind aprobarea Listei instalațiilor și
obiectivelor speciale de interes național, finanțate
din fondurile Ministerului Educației și Cercetării.....

Nr.

3–4

1.450. — Hotărâre privind rectificarea bugetului
Trezoreriei Statului pe anul 2004 ............................

4–13

1.454. — Hotărâre pentru aprobarea criteriilor de
implantare a structurilor de vânzare cu amănuntul
cu suprafață mare și definirea tipologiei structurilor
de vânzare.................................................................

14–16

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind aprobarea Listei instalațiilor și obiectivelor speciale de interes național,
finanțate din fondurile Ministerului Educației și Cercetării
În temeiul art. 108 din Constituție, republicată, și al art. 49 alin. (6) din Ordonanța Guvernului nr. 57/2002 privind
cercetarea științifică și dezvoltarea tehnologică, aprobată cu modificări și completări prin Legea nr. 324/2003, cu
modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă Lista instalațiilor și obiectivelor
speciale de interes național, ale căror cheltuieli pentru
întreținere, exploatare, funcționare și pază sunt finanțate din
fondurile alocate Ministerului Educației și Cercetării, de la
bugetul de stat pentru activitatea de cercetare.
(2) Lista instalațiilor și obiectivelor speciale de interes
național, finanțate din fondurile Ministerului Educației și

Cercetării, aprobată potrivit alin. (1), este prevăzută în
anexa nr. 1.
Art. 2. — Categoriile de cheltuieli pentru întreținerea,
exploatarea, funcționarea și paza instalațiilor și obiectivelor
speciale de interes național, finanțate din fondurile alocate
Ministerului Educației și Cercetării, de la bugetul de stat
pentru activitatea de cercetare, sunt prevăzute în
anexa nr. 2.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 854/17.IX.2004

Art. 3. — Decontarea lunară a cheltuielilor se
efectuează pe baza devizului de cheltuieli postcalcul,
aferent lunii expirate.
Art. 4. — Anexele nr. 1 și 2 fac parte integrantă din
prezenta hotărâre.
Art. 5. — Pe data intrării în vigoare a prezentei hotărâri
se abrogă:
a) Hotărârea Guvernului nr. 400/1997 privind aprobarea
listei instalațiilor speciale de interes național finanțate de

Ministerul Cercetării și Tehnologiei, publicată în Monitorul
Oficial al României, Partea I, nr. 186 din 6 august 1997,
cu completările ulterioare;
b) art. 71 din Hotărârea Guvernului nr. 81/1999 privind
înființarea Institutului Național de Cercetare-Dezvoltare și
Încercări pentru Electrotehnică — ICMET Craiova, publicată
în Monitorul Oficial al României, Partea I, nr. 69 din
18 februarie 1999, cu completările ulterioare;
c) orice alte dispoziții contrare.

PRIM-MINISTRU

ADRIAN NĂSTASE
Contrasemnează:
Ministrul educației și cercetării,
Alexandru Athanasiu
p. Ministrul finanțelor publice,
Maria Manolescu,
secretar de stat
București, 2 septembrie 2004.
Nr. 1.428.
ANEXA Nr. 1
LISTA

instalațiilor și obiectivelor speciale de interes național, finanțate din fondurile
Ministerului Educației și Cercetării
Nr.
crt.

Denumirea instalației de interes național

Denumirea unității de cercetare-dezvoltare
care administrează instalația

0

1

2

1. Reactorul nuclear de cercetare și producție de
radioizotopi tip VVR—S
2. Stație de tratare și depozitare a deșeurilor radioactive — STDR
3. Depozit național de deșeuri radioactive — DNDR
4. Sistem liniar de accelerare TANDEM — Postaccelerare — TPA
5. Accelerator Ciclotron
6. Instalație de iradiere cu scopuri multiple
7. Rețea seismică națională (stații seismografice cu
înregistrare locală, stații telemetrate prin radio, rețea de
accelerografe analogice — SMA 11 și digitale — K2)
8. Laborator — Centrul Național de Date (CTBT — Tratatul
de interzicere totală a experiențelor nucleare)
9. Instalație-pilot experimentală pentru separarea tritiului
și deuteriului
10. Accelerator cu electroni (betatron, accelerator liniar,
microtron)
11. Instalație de plasme dense magnetice
12. Sistem de producere, măsurare și înregistrare a curenților
de scurtcircuit
13. Navă de cercetări marine multidisciplinare îMare Nigrum“
14. Observatorul geomagnetic național Surlari
15. Muzeul Geologic Național
16. Spectroscop de fotoemisie (XPS) — VG—ESCA
17. Crescătoria de animale de laborator — îAnimaleria“ — SPF
18. Laborator de experimentări aerodinamice la viteze
mari — Sufleria trisonică și tubul Ludwig
19. Laborator de experimentări aerodinamice la viteze
mici — Sufleria subsonică

Institutul Național de Cercetare-Dezvoltare pentru Fizică
și Inginerie Nucleară îHoria Hulubei“ —
I.F.I.N. — HH București

Institutul Național de Cercetare-Dezvoltare pentru Fizica
Pământului — I.N.C.D.F.P. București

Institutul Național de Cercetare-Dezvoltare pentru
Tehnologii Criogenice și Izotopice — I.C.S.I.
Râmnicu Vâlcea
Institutul Național de Cercetare-Dezvoltare pentru Fizica
Laserilor, Plasmei și Radiației — I.N.F.L.P.R. București
Institutul de Cercetare și Proiectare pentru Mașini
Electrice, Transformatoare, Echipamente Electrice
și Tracțiune — ICMET Craiova
Institutul Național de Cercetare-Dezvoltare pentru Geologie
și Geoecologie Marină — îGEOECOMAR“ București
Institutul Național de Cercetare-Dezvoltare în domeniul
Geologiei, Geofizicii, Geochimiei și Teledetecției
București — IGR
Institutul Național de Cercetare-Dezvoltare pentru Fizica
Materialelor București
Institutul Național de Cercetare-Dezvoltare pentru
Microbiologie și Imunologie îCantacuzino“
Institutul Național de Cercetări Aerospațiale îElie
Carafoli“ — INCAS

PDF compression, OCR, web-optimization with CVISION's PdfCompressor

3

MONITORUL OFICIAL AL ROMÂNIEI, PARTEA I, Nr. 854/17.IX.2004

ANEXA Nr. 2
CATEGORIILE DE CHELTUIELI

pentru întreținerea, exploatarea, funcționarea și paza instalațiilor și obiectivelor speciale
de interes național, finanțate din fondurile alocate Ministerului Educației și Cercetării,
de la bugetul de stat pentru activitatea de cercetare
1. Cheltuieli pentru întreținere:
1.1. cheltuieli pentru verificări periodice;
1.2. cheltuieli pentru manoperă;
1.3. cheltuieli pentru materiale și piese de schimb.
2. Cheltuieli pentru exploatare:
2.1. cheltuieli pentru crearea condițiilor optime de
funcționare a instalațiilor și obiectivelor:
a) cheltuieli pentru întreținerea spațiului aferent
instalațiilor și obiectivelor specifice;
b) cheltuieli pentru calibrări;
c) cheltuieli pentru activitatea de dozimetrie la instalații,
obiective și pentru protecția radiologică a personalului.

3. Cheltuieli pentru funcționare:
3.1. cheltuieli pentru consumuri specifice instalațiilor și
obiectivelor, precum energia electrică, termică, motorină,
ulei hidraulic, ulei de vid, lichid, apă tehnologică, aer
comprimat, apă tratată, abur tehnologic, gaze de lucru și
altele asemenea;
3.2. cheltuieli pentru protecția incintelor tehnologice;
3.3. cheltuieli pentru închiderea spațiilor și folosirea
antenelor de transmisie ale Societății Naționale de Radio și
Televiziune;
3.4. cheltuieli pentru experimentări, testări și expertizări
în vederea autorizării;
3.5. cheltuieli pentru telecomunicații.
4. Cheltuieli pentru pază, conform contractului și
tarifelor negociate.

GUVERNUL ROMÂNIEI

HOTĂRÂRE
privind trecerea unui imobil, proprietate privată a statului,
din administrarea Ministerului Transporturilor, Construcțiilor și Turismului în administrarea
Companiei Naționale de Investiții îC.N.I.“ — S.A.
În temeiul art. 108 din Constituție, republicată, al art. 11 lit. m) din Legea nr. 90/2001 privind organizarea și
funcționarea Guvernului României și a ministerelor, cu modificările și completările ulterioare, al art. 5 alin. (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă trecerea imobilului, proprietate
privată a statului, având datele de identificare prevăzute în
anexa care face parte integrantă din prezenta hotărâre, din
administrarea Ministerului Transporturilor, Construcțiilor și
Turismului în administrarea Companiei Naționale de
Investiții îC.N.I.“ — S.A., în scopul și pe durata efectuării
lucrărilor de consolidare și reabilitare funcțională, în
condițiile legii.

Art. 2. — Predarea-preluarea imobilului, transmis
conform prevederilor art. 1, se face pe bază de protocol
încheiat între părțile interesate, în termen de 30 de zile de
la data intrării în vigoare a prezentei hotărâri.
Art. 3. — La finalizarea lucrărilor de consolidare și
reabilitare funcțională, imobilul transmis conform prevederilor
art. 1 revine în administrarea Ministerului Transporturilor,
Construcțiilor și Turismului.

PRIM-MINISTRU

ADRIAN NĂSTASE
Contrasemnează:
p. Ministrul transporturilor, construcțiilor și turismului,
Ileana Tureanu,
secretar de stat
p. Ministrul finanțelor publice,
Gheorghe Gherghina,
secretar de stat
București, 9 septembrie 2004.
Nr. 1.448.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 854/17.IX.2004
ANEXĂ
DATELE DE IDENTIFICARE

a imobilului, proprietate privată a statului, care trece din administrarea
Ministerului Transporturilor, Construcțiilor și Turismului în administrarea
Companiei Naționale de Investiții îC.N.I.“ — S.A.

Locul unde
este situat
imobilul

Comuna Otopeni,
șos. București—
Ploiești
km. 16,5,
județul Ilfov

Persoana juridică
de la care se
transmite imobilul

Ministerul Transporturilor, Construcțiilor
și Turismului

Persoana juridică
la care se
transmite imobilul

Codul de clasificare din
inventarul bunurilor aflate
în administrarea
Ministerului Transporturilor,
Construcțiilor și Turismului,
care alcătuiesc domeniul
privat al statului

Caracteristicile tehnice
ale imobilului

Compania Națională — imobil 2690 (parțial) — suprafața
de Investiții
— cod 8.29.09
construită = 3.150 m2
îC.N.I.“ — S.A.
— suprafața
desfășurată = 14.730 m2
— suprafața terenului, inclusiv
construcțiile = 2,1226 ha

GUVERNUL ROMÂNIEI

HOTĂRÂRE
privind rectificarea bugetului Trezoreriei Statului pe anul 2004
În temeiul art. 108 din Constituție, republicată, și al art. 11 alin. (5) din Ordonanța de urgență a Guvernului
nr. 146/2002 privind formarea și utilizarea resurselor derulate prin trezoreria statului, aprobată cu modificări prin Legea
nr. 201/2003,
Guvernul României adoptă prezenta hotărâre.
Art. 1. — (1) Bugetul Trezoreriei Statului pe anul 2004,
aprobat prin
Hotărârea Guvernului nr. 1.422/2003,
publicată în Monitorul Oficial al României, Partea I,
nr. 897 din 15 decembrie 2003, se majorează la venituri
cu suma de 12,0 miliarde lei, iar la cheltuieli cu suma de
563,6 miliarde lei, cu un deficit de 551,6 miliarde lei, ce se
va acoperi din excedentele bugetului Trezoreriei Statului din
anii precedenți, în sumă de 1.118,2 miliarde lei.
(2) Structura bugetului Trezoreriei Statului pe anul 2004,
rectificat, este prevăzută în anexa nr. 1.

Art. 2. — Programul de investiții publice, programul
sectorial de investiții publice și fișele categoriilor de investiții
sunt prevăzute în anexa nr. 2.
Art. 3. — După intrarea în vigoare a prevederilor
prezentei hotărâri se repartizează și sumele reținute în
proporție de 10%,

potrivit dispozițiilor legale.

Art. 4. — Anexele nr. 1 și 2*) fac parte integrantă din
prezenta hotărâre.

PRIM-MINISTRU

ADRIAN NĂSTASE
Contrasemnează:
Ministrul finanțelor publice,
Mihai Nicolae Tănăsescu

București, 9 septembrie 2004.
Nr. 1.450.

*) Anexele nr. 1 și 2 sunt reproduse în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 854/17.IX.2004

5

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 854/17.IX.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 854/17.IX.2004

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 854/17.IX.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 854/17.IX.2004

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 854/17.IX.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 854/17.IX.2004

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 854/17.IX.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 854/17.IX.2004

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 854/17.IX.2004
GUVERNUL ROMÂNIEI

HOTĂRÂRE
pentru aprobarea criteriilor de implantare a structurilor de vânzare cu amănuntul
cu suprafață mare și definirea tipologiei structurilor de vânzare
În temeiul art. 108 din Constituție, republicată, și al art. 88 din Ordonanța Guvernului nr. 99/2000 privind
comercializarea produselor și serviciilor de piață, aprobată cu modificări și completări prin Legea nr. 650/2002,
Guvernul României adoptă prezenta hotărâre.
Art. 1. — (1) Prezenta hotărâre stabilește criteriile de
implantare a structurilor de vânzare cu amănuntul cu
suprafață mare și definește tipologia structurilor de vânzare,
în scopul dezvoltării armonioase a rețelei de distribuție a
produselor și serviciilor de piață, cu respectarea liberei
concurențe și a reglementărilor în domeniul urbanismului.
(2) Autoritățile administrației publice centrale și locale au
sarcina de a susține inițiativa privată în comerț, în condițiile
unui climat concurențial liber și loial și de a supraveghea
ca structurile de distribuție cu suprafață mare să permită
coexistența microîntreprinderilor și întreprinderilor mici cu
activitate de comerț, alături de cele mari, de comercianții
independenți și de cei integrați într-un lanț de distribuție,
prin respectarea criteriilor de implantare definite conform
prezentului act normativ.
(3) Agenții economici care exercită comerț cu amănuntul
prin structuri de vânzare cu suprafață mare au obligația să
respecte caracteristicile și tipologia acestora, definite prin
prezenta hotărâre, din punct de vedere al suprafeței, tipului
de magazin și grupelor de mărfuri comercializate, pentru a
satisface nevoile consumatorilor referitoare la produsele și
serviciile oferite.
Art. 2. — (1) În înțelesul prezentei hotărâri, următorii
termeni se definesc astfel:
a) exercițiu comercial cu amănuntul: una sau mai multe
activități de comercializare cu amănuntul, de alimentație
publică, precum și de servicii, desfășurate de un comerciant;
b) structură de vânzare cu amănuntul cu suprafață mare:
structura de vânzare cu suprafață de vânzare mai mare de
1.000 m2;
c) centru comercial: structura de vânzare ori perimetrul
comercial cu suprafață medie sau mare, în care se
desfășoară activități de comercializare cu amănuntul de
produse, servicii de piață și de alimentație publică,
utilizându-se o infrastructură comună și utilități adecvate;
suprafața de vânzare a unui centru comercial este rezultată
din suma suprafețelor de vânzare cu amănuntul de produse
și servicii de piață și de alimentație publică cuprinse în
acesta;
d) supermagazin: structura de vânzare cu amănuntul, cu
suprafața de până la 2.500 m 2 , reprezentativă pentru
comerțul cu mărfuri alimentare, având drept caracteristici:
autoservirea, plata mărfurilor la casele de marcat amplasate
la ieșire, construcția, de obicei, pe un singur nivel,
amplasarea, de regulă, în zonele de locuințe;
e) hipermagazin: structura de vânzare cu amănuntul, cu
suprafața de peste 2.500 m 2, care comercializează un
mare sortiment de mărfuri alimentare și nealimentare și are
caracteristice: prezența tuturor raioanelor, inclusiv a celor
cu vânzători, case de marcat amplasate la ieșirea din fluxul
de autoservire, sector de alimentație publică reprezentat
prin mai multe săli de consumație, construcția, de obicei,
pe un singur nivel, amplasarea în zonele periferice ale
orașului sau în marile centre comerciale, un mare număr
de locuri de parcare.
(2) Tipologia structurilor de vânzare cu amănuntul, în
funcție de grupele de mărfuri comercializate, cuprinde

magazine și alte forme de comercializare, după cum
urmează:
A. Magazine nespecializate, care pot fi:
a) magazine cu vânzare predominantă de produse
alimentare, băuturi și tutun, care sunt, în principal,
magazine generale alimentare ce vând preponderent
mărfuri alimentare din toate grupele de produse, precum și
unele articole nealimentare de uz curent, ca: detergenți,
cosmetice, articole de uz casnic și altele asemenea;
b) magazine cu vânzare predominantă de mărfuri
nealimentare, care sunt, în principal, magazine universale
ce vând preponderent mărfuri nealimentare din toate
grupele de produse, precum și unele mărfuri alimentare de
uz curent, ca: pâine, dulciuri, răcoritoare și altele
asemenea.
B. Magazine specializate, care pot fi:
a) magazine pentru vânzarea produselor alimentare,
băuturilor și produselor din tutun, și anume: fructe și
legume proaspete, carne și produse din carne, pește,
crustacee și moluște, pâine și produse de patiserie,
produse de băcănie, zahăr și produse zaharoase, dulciuri,
băuturi și răcoritoare, lapte și produse lactate, ouă, ulei și
grăsimi comestibile, fructe și legume conservate, produse
din tutun, alte produse alimentare neclasificate;
b) magazine pentru vânzarea produselor nealimentare, și
anume: produse textile, îmbrăcăminte, încălțăminte și
articole din piele, mobilă, articole de iluminat, alte articole
de uz casnic, articole și aparate electronice și
electrocasnice, articole pentru gospodărie, cărți, ziare,
articole de papetărie, bunuri de ocazie, alte produse
nealimentare neclasificate.
C. Activități de comercializare cu amănuntul în afara
magazinelor, care se desfășoară, conform reglementărilor
specifice, prin: vânzări la distanță, vânzări directe, vânzări
prin standuri și piețe, vânzări în afara spațiilor comerciale,
vânzări prin automate, magazine mobile, case de licitații,
Internet și altele asemenea.
Art. 3. — La autorizarea panourilor de identificare/
firmelor de orice tip, ce urmează a fi amplasate la intrarea
într-o structură de vânzare cu amănuntul, autoritățile
abilitate vor avea în vedere, pentru avizarea conținutului
acestora, încadrarea în prevederile prezentei hotărâri
referitoare la definirea tipologiei respectivei structuri de
vânzare din punct de vedere al suprafeței, tipului de
magazin și grupelor de mărfuri comercializate.
Art. 4. — (1) Prin implantarea structurii de vânzare cu
amănuntul cu suprafață mare se înțelege:
a) construcția unei noi structuri de vânzare cu
amănuntul cu suprafață mare;
b) modificarea, consolidarea sau extinderea unei structuri
de vânzare cu amănuntul existente, a cărei suprafață de
vânzare, după realizarea proiectului, va fi mai mare de
1.000 m2;
c) crearea unei structuri de vânzare cu amănuntul cu
suprafață mare prin modificarea, transformarea sau
amenajarea unui imobil existent, în care nu s-au desfășurat
activități comerciale;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 854/17.IX.2004
d) schimbarea exercițiului comercial desfășurat de
comerciant într-o structură de vânzare cu suprafață mare;
e) crearea unui centru comercial cu suprafață de
vânzare totală mai mare de 1.000 m2;
f) modificarea, consolidarea sau extinderea unui centru
comercial existent, a cărui suprafață de vânzare totală,
după realizarea proiectului, va fi mai mare de 1.000 m2;
g) redarea în circuitul comercial a unei structuri de
vânzare cu suprafață mare, existentă dar nefolosită.
(2) În situația în care pentru implantarea structurilor de
vânzare, în înțelesul oricăreia dintre modalitățile enumerate
la alin. (1), sunt prevăzute lucrări de construcții, se vor
aplica reglementările în vigoare privind calitatea în
construcții și autorizarea executării lucrărilor de construcții.
Art. 5. — (1) În termen de 30 de zile de la data intrării
în vigoare a prezentei hotărâri, pentru avizarea implantării
structurilor de vânzare cu amănuntul cu suprafață mare, se
constituie în cadrul consiliilor județene, în baza atribuțiilor
ce le revin în organizarea și amenajarea teritoriului, în
dezvoltarea urbanistică generală și în administrarea
domeniului public și privat al județului, Comisia socioeconomică de examinare și avizare a implementării
structurilor de vânzare cu amănuntul cu suprafață mare,
denumită în continuare Comisie.
(2) Comisia se constituie prin dispoziție a președintelui
consiliului județean; secretarul general al județului este
numit președintele Comisiei.
(3) Din Comisie fac parte:
a) 2 reprezentanți ai consiliului județean din județul pe
al cărui teritoriu se realizează implantarea;
b) un reprezentant al consiliului local din unitatea
administrativ-teritorială în care se realizează implantarea;
c) 2 reprezentanți ai primăriei din localitatea în care se
realizează implantarea, cu atribuții în domeniul urbanismului
și amenajării teritoriului și, respectiv, în domeniul economic;
d) un reprezentant al primăriei din localitatea învecinată
zonei în care se realizează implantarea, cu atribuții în
domeniul urbanismului și amenajării teritoriului, în cazul în
care noua structură de vânzare este amplasată la limita
dintre două localități;
e) un reprezentant al camerei teritoriale de comerț și
industrie;
f) câte un reprezentant al filialei județene a asociației
pentru protecția consumatorilor, precum și al asociațiilor
profesionale, patronale și mediului de afaceri din județul pe
al cărui teritoriu se realizează implantarea;
g) un reprezentant al instituției responsabile cu
dezvoltarea regională;
h) un reprezentant al agenților economici din imediata
vecinătate a structurii de vânzare cu amănuntul cu
suprafață mare, ce urmează a fi implantată.
(4) Pentru municipiul București Comisia se constituie la
nivelul sectoarelor, prin dispoziție a primarilor de sector,
având în componență reprezentanți ai instituțiilor similare
sau omoloage celor din comisia județeană.
(5) Din comisiile constituite la nivelul sectoarelor fac
parte și câte un reprezentant al Consiliului General al
Municipiului București, al autorității publice centrale cu
atribuții în domeniul comerțului interior, al autorității publice
centrale cu atribuții în domeniul amenajării teritoriului și al
Camerei de Comerț și Industrie a României și a
Municipiului București.
Art. 6. — (1) Comisia funcționează conform unui
regulament propriu de organizare și funcționare, elaborat
de membrii Comisiei în termen de 60 de zile de la data
înființării acesteia și aprobat prin hotărâre a consiliului
județean, respectiv a consiliului local de sector, în cazul
municipiului București.

15

(2) Regulamentul de organizare și funcționare a
Comisiei va stabili termenele de emitere a avizului sau a
refuzului de aviz, va detalia criteriile de examinare și
avizare a solicitărilor de implantare a structurilor de
vânzare cu amănuntul cu suprafață mare și va preciza
condițiile specifice de negociere a gradului de îndeplinire a
criteriilor, în funcție de interesele comunităților locale.
(3) Componența Comisiei și Regulamentul de organizare
și funcționare a acesteia se afișează la sediul consiliului
județean, respectiv al primăriei de sector, în cazul
municipiului București.
Art. 7. — (1) Solicitările de implantare a structurilor de
vânzare cu amănuntul cu suprafață mare se depun la
sediul consiliului județean în a cărui rază teritorială se
amplasează structura de vânzare, respectiv la primăria de
sector, în cazul municipiului București, și se transmit
Comisiei, după caz, astfel:
a) pentru construcții noi și pentru modificări, consolidări
sau extinderi, solicitările se transmit înaintea obținerii
autorizației de construcție;
b) pentru schimbarea unui exercițiu comercial sau
redarea în circuitul comercial a unor structuri de vânzare
neutilizate, solicitările se transmit înaintea obținerii
autorizării funcționării.
(2) Solicitările de implantare a structurilor de vânzare cu
amănuntul cu suprafață mare vor fi însoțite de un studiu
de piață și impact, care trebuie să cuprindă următoarele
elemente necesare în vederea examinării și avizării
implantării:
a) motivația alegerii locului/zonei de implantare;
b) harta comercială a zonei de implantare;
c) descrierea tipologică a structurilor de vânzare existente
în zonă, ca număr, mărime, amplasare, specializare,
conform tipologiei stabilite prin prezenta hotărâre;
d) caracteristicile demografice ale zonei: populație,
densitate, structură, evoluție și altele asemenea;
e) caracteristicile sociale ale zonei: categorii
socioeconomice, venituri, obiceiuri de consum și altele
asemenea;
f) impactul implantării din punct de vedere urbanistic,
socioeconomic și comercial.
(3) Studiul de piață și impact va trebui, de asemenea,
să răspundă criteriilor de examinare și avizare a structurilor
de vânzare cu amănuntul cu suprafață mare, conform
prevederilor prezentei hotărâri și dispozițiilor regulamentului
de organizare și funcționare a Comisiei.
Art. 8. — (1) Examinarea și avizarea implantării
structurilor de vânzare cu amănuntul cu suprafață mare
trebuie să țină seama de următoarele criterii, repartizate pe
categorii, pentru a permite aprecierea diferitelor aspecte ale
implantării, respectiv:
A. Localizarea spațială a impactului urbanistic al
implantării:
a) încadrare în planurile de urbanism general și zonal;
b) localizare în zone cu densitate comercială redusă, de
regulă în spații extravilane sau în zone restructurabile și
deficitare;
c) suprafața terenului de amplasament și condițiile de
ocupare și utilizare;
d) încadrare plastic-volumetrică în caracterul zonei;
e) accesibilitate și impact al traficului generat și atras
asupra circulației generale și asupra transportului public: căi
de acces public și de deservire, categorii de vehicule,
parcaje, circulație pietonală;
f) racorduri și solicitări de capacități și servicii pentru
rețele tehnico-edilitare;
g) suprafețe și utilități suplimentare, necesare unei
eventuale extinderi.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 854/17.IX.2004

B. Protejarea intereselor consumatorilor:
a) dotare cu echipamente adecvate care să garanteze
consumatorilor, pe termen scurt și mediu, o ofertă de
produse de calitate;
b) servicii și tehnici de vânzare diversificate;
c) accesul consumatorilor, direct și prin intermediul
rețelelor de transport;
d) orar de funcționare flexibil;
e) influență favorabilă asupra nivelurilor de prețuri cu
amănuntul;
f) parcări: număr de locuri, cost, distanță față de
magazin.
C. Impactul socioeconomic și crearea de locuri de
muncă:
a) ponderea locurilor de muncă nou-create prin
implantarea respectivei structuri;
b) stabilitatea locului de muncă și posibilități de
promovare socială;
c) respectarea prevederilor legislației muncii.
D. Impactul asupra comerțului existent:
a) numărul și mărimea concurenților;
b) protejarea structurilor de vânzare existente;
c) evitarea disfuncționalităților din mediul concurențial.
(2) Avizul pentru implantarea structurilor de vânzare cu
amănuntul cu suprafață mare se transmite de către
Comisie astfel:
a) la primăria localității în care se realizează
implantarea, în vederea eliberării autorizației de construcție,
pentru construcții noi și pentru modificări, consolidări și
extinderi;
b) la solicitant, în vederea autorizării funcționării,
necesară pentru schimbarea unei exercițiu comercial sau

redarea în circuitul comercial a unor structuri de vânzare
neutilizate în acel moment.
Art. 9. — (1) Autoritatea administrației publice locale cu
atribuții în domeniul amenajării teritoriale și urbanismului va
elabora, în baza unei metodologii specifice logisticii urbane,
îPlanul urbanistic logistic de dezvoltare a rețelei
comerciale“, care va fundamenta elaborarea și actualizarea
Planului de Urbanism General (PUG), reglementările
specifice urmând a fi introduse în Regulamentul Local de
Urbanism (RLU).
(2) Autoritatea administrației publice locale cu atribuții în
domeniul amenajării teritoriale și urbanismului va urmări
permanent respectarea încadrării noilor implantări
comerciale în prevederile prezentei hotărâri.
Art. 10. — (1) Exercitarea activităților de comercializare
în structuri de vânzare cu amănuntul cu suprafață mare,
realizate după intrarea în vigoare a prezentei hotărâri și
care nu au fost avizate conform prevederilor acesteia sau
care nu respectă criteriile pe baza cărora au fost avizate
de Comisie, constituie contravenție și se sancționează cu
amendă de la 50.000.000 lei la 100.000.000 lei.
(2) Constatarea contravențiilor și aplicarea sancțiunilor
se efectuează de către organele de control abilitate ale
primăriilor din raza teritorială a localităților în care
funcționează structura de vânzare.
(3) Contravențiilor prevăzute la alin. (1) le sunt
aplicabile prevederile Ordonanței Guvernului nr. 2/2001
privind regimul juridic al contravențiilor, aprobată cu
modificări și completări prin Legea nr. 180/2002, cu
modificările ulterioare.
Art. 11. — Prezenta hotărâre intră în vigoare la 90 de
zile de la publicarea în Monitorul Oficial al României,
Partea I.

PRIM-MINISTRU

ADRIAN NĂSTASE
Contrasemnează:
p. Președintele Agenției Naționale
pentru Întreprinderi Mici și Mijlocii și Cooperație,
Gabriel Năstase
Șeful Cancelariei Primului-Ministru,
Alin Teodorescu
p. Ministrul transporturilor, construcțiilor și turismului,
Ileana Tureanu,
secretar de stat
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
Ministrul muncii, solidarității sociale și familiei,
Dan Mircea Popescu
București, 9 septembrie 2004.
Nr. 1.454.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 854/17.IX.2004 conține 16 pagini.

Prețul de vânzare 17.000 lei

ISSN 1453—4495

PDF compression, OCR, web-optimization with CVISION's PdfCompressor

