PARTEA

Anul 172 (XVI) — Nr. 977

I

LEGI, DECRETE, HOTĂRÂRI ȘI ALTE ACTE

Luni, 25 octombrie 2004

SUMAR

Pagina
DECIZII ALE CURȚII CONSTITUȚIONALE
Decizia nr. 385 din 30 septembrie 2004 referitoare la
excepția de neconstituționalitate a dispozițiilor
art. 138 alin. (7) teza întâi din Ordonanța de
urgență a Guvernului nr. 28/2002 privind valorile
mobiliare, serviciile de investiții financiare și piețele
reglementate, aprobată cu modificări prin Legea
nr. 525/2002, cu modificările și completările
ulterioare ....................................................................

DECIZII

ALE

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

713.

— Ordin al președintelui Agenției Naționale de
Administrare Fiscală privind aprobarea Cartei
drepturilor și obligațiilor contribuabililor pe timpul

1–3

CURȚII

desfășurării inspecției fiscale ....................................

3–8

CONSTITUȚIONALE

CURTEA CONSTITUȚIONALĂ

D E C I Z I A Nr. 385
din 30 septembrie 2004

referitoare la excepția de neconstituționalitate a dispozițiilor art. 138 alin. (7) teza întâi
din Ordonanța de urgență a Guvernului nr. 28/2002 privind valorile mobiliare, serviciile de investiții
financiare și piețele reglementate, aprobată cu modificări prin Legea nr. 525/2002,
cu modificările și completările ulterioare
Ion Predescu
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Șerban Viorel Stănoiu
Florentina Baltă
Mihaela Senia Costinescu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 138 alin. (7) teza întâi din

Ordonanța de urgență a Guvernului nr. 28/2002 privind
valorile mobiliare, serviciile de investiții financiare și piețele
reglementate, aprobată cu modificări prin Legea
nr. 525/2002, cu modificările și completările ulterioare,
excepție ridicată de Adrian Andrici în Dosarul
nr. 1.554/2003 al Curții de Apel București — Secția de
contencios administrativ.
La apelul nominal se prezintă Comisia Națională a
Valorilor Mobiliare din București, prin consilier juridic Oana
Săvoiu, lipsind autorul excepției de neconstituționalitate și
Societatea Comercială îMichelin Romania“ — S.A. din
București, față de care procedura de citare este legal
îndeplinită.

2

MONITORUL OFICIAL AL ROMÂNIEI, PARTEA I, Nr. 977/25.X.2004

Reprezentantul părții prezente arată că dispozițiile
Ordonanței de urgență a Guvernului nr. 28/2002 privind
valorile mobiliare, serviciile de investiții financiare și piețele
reglementate, aprobată cu modificări prin Legea
nr. 525/2002, cu modificările și completările ulterioare, au
fost abrogate prin Legea nr. 297/2004 privind piața de
capital, astfel încât excepția de neconstituționalitate cu un
atare obiect este inadmisibilă.
Reprezentantul Ministerului Public pune concluzii de
respingere a excepției de neconstituționalitate ca devenită
inadmisibilă, arătând că, ulterior sesizării Curții
Constituționale, textul de lege criticat a fost abrogat prin
Legea nr. 297/2004 privind piața de capital, publicată în
Monitorul Oficial al României, Partea I, nr. 571 din 29 iunie
2004.

Avocatul Poporului consideră că dispozițiile art. 138
alin. (7) din Ordonanța de urgență a Guvernului
nr. 28/2002 reglementează o procedură extrajudiciară de
soluționare a eventualelor contestații formulate de acționarii
minoritari în legătură cu prețul acțiunilor pentru care se
face oferta obligatorie de preluare, stabilit de evaluatorul
independent, fără a îngrădi dreptul acestora de a se
adresa justiției pentru apărarea drepturilor și intereselor
legitime. Textul de lege criticat nu conține reguli care să
afecteze desfășurarea normală a procesului, de natură a
întârzia în mod păgubitor stabilirea pe cale judiciară a
situației drepturilor subiective disputate de părți.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.

C U R T E A,

C U R T E A,

având în vedere actele și lucrările dosarului, reține
următoarele:
Prin Încheierea din 8 martie 2004, pronunțată în
Dosarul nr. 1.554/2003, Curtea de Apel București — Secția
de contencios administrativ a sesizat Curtea
Constituțională cu excepția de neconstituționalitate a
dispozițiilor art. 138 alin. (7) teza întâi din Ordonanța de
urgență a Guvernului nr. 28/2002 privind valorile mobiliare,
serviciile de investiții financiare și piețele reglementate,
aprobată prin Legea nr. 525/2002, cu modificările și
completările ulterioare, excepție ridicată de Adrian Andrici.
În motivarea excepției de neconstituționalitate, autorul
arată că, prin condiționarea posibilității de contestare a
evaluării prețului de deținere a unui anumit procent de
acțiuni, se restrânge în mod nejustificat dreptul oricărei
persoane, care are calitatea de investitor, de a se adresa
justiției pentru protejarea drepturilor sale. Fixarea limitei de
75% din restul acțiunilor deținute de un singur investitor
sau de mai mulți care acționează în mod concertat, pentru
care se face oferta obligatorie de preluare, pe lângă faptul
că reprezintă un impediment real și major în calea
accesului liber la justiție, instituie un regim juridic diferit
pentru investitori, de natură a contraveni principiului
constituțional privind egalitatea în drepturi a cetățenilor. Mai
mult, textul de lege criticat nesocotește dreptul la apărare
al investitorilor care dețin un procent inferior celui de 75%,
care nu își pot valorifica drepturile pe calea contestării în
justiție a prețului de cumpărare stabilit prin oferta publică
de preluare.
Curtea de Apel București — Secția de contencios
administrativ consideră excepția de neconstituționalitate ca
fiind neîntemeiată, arătând că stabilirea de către legiuitor a
unor reguli speciale de procedură și a modalităților de
exercitare a drepturilor procesuale nu este incompatibilă cu
liberul acces la justiție.
În conformitate cu dispozițiile art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului, precum și Guvernului, pentru a-și formula
punctele de vedere cu privire la excepția ridicată. De
asemenea, potrivit dispozițiilor art. 18 1 din Legea
nr. 35/1997, cu modificările ulterioare, s-a solicitat și
punctul de vedere al instituției Avocatul Poporului.
Guvernul arată că, întrucât de la data de 29 iulie 2004
a intrat în vigoare Legea nr. 297/2004 privind piața de
capital, care prevede expres abrogarea Ordonanței de
urgență a Guvernului nr. 28/2002, cu modificările și
completările ulterioare, excepția de neconstituționalitate a
devenit inadmisibilă.

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, republicată, precum și dispozițiile
Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, ale art. 1 alin. (2), ale art. 2, 3, 10
și 29 din Legea nr. 47/1992, republicată, să soluționeze
excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 138 alin. (7) teza întâi din Ordonanța de
urgență a Guvernului nr. 28/2002 privind valorile mobiliare,
serviciile de investiții financiare și piețele reglementate,
publicată în Monitorul Oficial al României, Partea I, nr. 238
din 9 aprilie 2002, aprobată prin Legea nr. 525/2002,
publicată în Monitorul Oficial al României, Partea I, nr. 576
din 5 august 2002, astfel cum au fost modificate prin
Ordonanța de urgență a Guvernului nr. 165/2002, publicată
în Monitorul Oficial al României, Partea I, nr. 864 din
29 noiembrie 2002, dispoziții care au următorul conținut: îÎn
cazul în care, în termen de 10 zile de la data publicării
anunțului, investitorii care dețin, singuri sau acționând în mod
concertat cu alte persoane, cel puțin 75% din restul acțiunilor
pentru care se face oferta obligatorie de preluare contestă
prețul stabilit, va fi numit un nou evaluator independent angajat
de către acești investitori, care va stabili prețul de cumpărare
pentru oferta publică de preluare, în conformitate cu metodele
prevăzute la alin. (2).“
Autorul excepției susține că dispozițiile legale criticate
încalcă următoarele prevederi din Constituția României,
republicată:
— Art. 16 alin. (1) și (2): î(1) Cetățenii sunt egali în fața
legii și a autorităților publice, fără privilegii și fără discriminări.
(2) Nimeni nu este mai presus de lege.“;
— Art. 21: î(1) Orice persoană se poate adresa justiției
pentru apărarea drepturilor, a libertăților și a intereselor sale
legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.
(4) Jurisdicțiile speciale administrative sunt facultative și
gratuite.“;
— Art. 24 alin. (1): îDreptul la apărare este garantat.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea

MONITORUL OFICIAL AL ROMÂNIEI, PARTEA I, Nr. 977/25.X.2004
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“
Autorul excepției consideră că textul de lege criticat
încalcă și prevederile art. 6 paragraful întâi din Convenția
pentru apărarea drepturilor omului și a libertăților
fundamentale: îOrice persoană are dreptul la judecarea în
mod echitabil, în mod public și într-un termen rezonabil a
cauzei sale, de către o instanță independentă și imparțială,
instituită de lege, care va hotărî fie asupra încălcării drepturilor
și obligațiilor sale cu caracter civil, fie asupra temeiniciei
oricărei acuzații în materie penală îndreptate împotriva sa.
Hotărârea trebuie să fie pronunțată în mod public, dar accesul
în sala de ședințe poate fi interzis presei și publicului pe
întreaga durată a procesului sau a unei părți a acestuia în
interesul moralității, al ordinii publice ori al securității naționale
într-o societate democratică, atunci când interesele minorilor
sau protecția vieții private a părților la proces o impun, sau în
măsura considerată absolut necesară de către instanță atunci
când, în împrejurări speciale, publicitatea ar fi de natură să
aducă atingere intereselor justiției.“

3

Ulterior sesizării Curții, Legea nr. 297/2004 privind piața
de capital, publicată în Monitorul Oficial al României,
Partea I, nr. 571 din 29 iunie 2004, a prevăzut expres în
art. 291 alin. 1 lit. c): îLa data intrării în vigoare a prezentei
legi [în termen de 30 de zile de la data publicării ei în
Monitorul Oficial al României, Partea I] se abrogă: […]
c) Ordonanța de urgență a Guvernului nr. 28/2002 privind
valorile mobiliare, serviciile de investiții financiare și piețele
reglementate, publicată în Monitorul Oficial al României,
Partea I, nr. 238 din 9 aprilie 2002, aprobată cu modificări și
completări prin Legea nr. 525/2002, cu modificările și
completările ulterioare;“.
Or, potrivit art. 29 alin. (1) din Legea nr. 47/1992,
republicată, Curtea Constituțională nu se poate pronunța
decât asupra dispozițiilor dintr-o lege sau dintr-o ordonanță
în vigoare, ceea ce exclude exercitarea controlului de
constituționalitate asupra unor prevederi legale eliminate din
legislație. Controlul de constituționalitate nu se poate
exercita asupra unor dispoziții legale abrogate și de aceea
se impune respingerea excepției de neconstituționalitate ca
devenită inadmisibilă. Intervenția Curții Constituționale în
aprecierea constituționalității unor norme juridice abrogate
este incompatibilă nu numai cu scopul și funcționalitatea
contenciosului constituțional, dar și cu principiul
neretroactivității legii consacrat de art. 15 alin. (2) din
Constituție, republicată.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, republicată,
precum și al art. 1—3, al art. 11 alin. (1) lit. A.d) și alin. (3) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge, ca devenită inadmisibilă, excepția de neconstituționalitate a dispozițiilor art. 138 alin. (7) teza întâi din
Ordonanța de urgență a Guvernului nr. 28/2002 privind valorile mobiliare, serviciile de investiții financiare și piețele
reglementate, aprobată cu modificări prin Legea nr. 525/2002, cu modificările și completările ulterioare, excepție ridicată de
Adrian Andrici în Dosarul nr. 1.554/2003 al Curții de Apel București — Secția de contencios administrativ.
Definitivă și general obligatorie.
Pronunțată în ședința publică din data de 30 septembrie 2004.
PREȘEDINTE,

ION PREDESCU
Magistrat-asistent,
Mihaela Senia Costinescu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ DE ADMINISTRARE FISCALĂ

ORDIN
privind aprobarea Cartei drepturilor și obligațiilor contribuabililor
pe timpul desfășurării inspecției fiscale
În temeiul art. 7 alin. (1) din Ordonanța Guvernului nr. 92/2003 privind Codul de procedură fiscală, republicată,
în temeiul art. 26 alin. (3) din Hotărârea Guvernului nr. 1.574/2003 privind organizarea și funcționarea Ministerului
Finanțelor Publice și a Agenției Naționale de Administrare Fiscală, cu modificările și completările ulterioare,
președintele Agenției Naționale de Administrare Fiscală emite următorul ordin:
Art. 1. — Se aprobă Carta drepturilor și obligațiilor
contribuabililor pe timpul desfășurării inspecției fiscale,

prevăzută în anexa care face parte integrantă din prezentul
ordin.

4

MONITORUL OFICIAL AL ROMÂNIEI, PARTEA I, Nr. 977/25.X.2004

Art. 2. — Prezentul ordin se publică în Monitorul Oficial
al României, Partea I.
Art. 3. — Direcția generală de inspecție fiscală,
Direcția generală de administrare a marilor contribuabili,

precum și direcțiile generale ale finanțelor publice
județene și a municipiului București vor lua măsuri
pentru ducerea la îndeplinire a prevederilor prezentului
ordin.

Președintele Agenției Naționale de Administrare Fiscală,
Neculae Eugeniu Plăiașu
București, 12 octombrie 2004.
Nr. 713.
ANEXĂ

CARTA
drepturilor și obligațiilor contribuabililor pe timpul desfășurării inspecției fiscale
În sistemul fiscal românesc, bazat pe autoimpunere, principala obligație ce revine contribuabililor o constituie
declararea și plata impozitelor, taxelor și contribuțiilor sociale pe care aceștia le datorează bugetului general consolidat,
administrat de Agenția Națională de Administrare Fiscală.
Inspecția fiscală este o parte a sistemului nostru fiscal declarativ, având ca scop verificarea bazelor de impunere,
a legalității și conformității declarațiilor fiscale, corectitudinii și exactității îndeplinirii obligațiilor de către contribuabili,
respectării prevederilor legislației fiscale și contabile, precum și stabilirea diferențelor obligațiilor de plată și a accesoriilor
aferente acestora.
Potrivit art. 7 alin. (1) din Ordonanța Guvernului nr. 92/2003 privind Codul de procedură fiscală, republicată,
înainte de începerea inspecției fiscale veți fi informat despre drepturile și obligațiile pe care le aveți în timpul desfășurării
inspecției fiscale, prin Carta drepturilor și obligațiilor contribuabililor pe timpul desfășurării inspecției fiscale, care vă va fi
transmisă o dată cu avizul de inspecție fiscală.
Stimate contribuabil,
Pe timpul desfășurării inspecției fiscale aveți următoarele drepturi:
1. Dreptul de a fi înștiințat despre acțiunea de inspecție
fiscală

stabili obligații fiscale este de 5 ani, cu excepția cazului
când legea dispune altfel.

Înaintea desfășurării inspecției fiscale veți fi înștiințat
despre această acțiune printr-un aviz de inspecție fiscală,
care va fi transmis, în scris, de organul fiscal, astfel:
— cu 30 de zile înainte de începerea acțiunii de
inspecție fiscală, pentru marii contribuabili;
— cu 15 zile înainte de începerea acțiunii de inspecție
fiscală, pentru ceilalți contribuabili.
Prin avizul de inspecție fiscală veți fi înștiințat cu
privire la:
a) organul de inspecție fiscală care va efectua inspecția
fiscală;
b) temeiul juridic al inspecției fiscale;
c) data de începere a inspecției fiscale;
d) obligațiile fiscale și perioadele ce urmează a fi
supuse inspecției fiscale;
e) posibilitatea de a solicita amânarea datei de începere
a inspecției fiscale.
În cazul în care inspecția fiscală are un caracter
inopinat, se desfășoară în vederea soluționării unor cereri
ale dumneavoastră sau în cazul unor acțiuni îndeplinite ca
urmare a solicitării unor autorități, potrivit legii, transmiterea
avizului de inspecție fiscală nu este obligatorie.

3. Dreptul de a solicita modificarea datei de începere a
inspecției fiscale

2. Dreptul de a fi verificat numai pentru impozitele,
taxele și contribuțiile sociale aflate în cadrul termenului de
prescripție
Organul de inspecție fiscală poate verifica situația
dumneavoastră în cadrul termenului de prescripție.
Termenul de prescripție a dreptului organului fiscal de a

Amânarea datei de începere a inspecției fiscale se
poate solicita, o singură dată, pentru motive justificate.
În acest caz vi se va comunica data la care a fost
reprogramată inspecția fiscală.
4. Dreptul de a fi verificat o singură dată pentru fiecare
impozit, taxă sau contribuție socială și pentru fiecare
perioadă supusă verificării/impozitării
Inspecția fiscală se efectuează o singură dată pentru
fiecare impozit, taxă sau contribuție socială și pentru
fiecare perioadă supusă verificării/impozitării.
Totuși, în cazul în care, de la data încheierii inspecției
fiscale și până la data împlinirii termenului de prescripție,
apar date suplimentare, necunoscute organelor de inspecție
fiscală la data efectuării verificărilor, sau erori de calcul
care influențează rezultatele acestora, conducătorul
inspecției fiscale competent poate decide reverificarea unei
anumite perioade.
Datele suplimentare pe care se fundamentează decizia
de reverificare a unei anumite perioade pot rezulta din
situații cum sunt:
— efectuarea unui control încrucișat asupra
documentelor justificative ale unui grup de contribuabili din
care faceți parte și dumneavoastră;
— obținerea pe parcursul acțiunilor de inspecție fiscală
efectuate la alți contribuabili a unor documente sau
informații suplimentare referitoare la activitatea

MONITORUL OFICIAL AL ROMÂNIEI, PARTEA I, Nr. 977/25.X.2004
dumneavoastră, într-o perioadă care a fost deja supusă
inspecției fiscale;
— solicitări ale organelor de urmărire penală ori ale
altor organe sau instituții îndreptățite potrivit legii;
— informații obținute în orice alt mod, de natură să
modifice rezultatele inspecției fiscale anterioare.
5. Dreptul de a solicita legitimarea organelor de
inspecție fiscală
La începerea inspecției fiscale, organul de inspecție
fiscală este obligat să prezinte contribuabilului legitimația de
inspecție fiscală și ordinul de serviciu semnat de
conducătorul activității de inspecție fiscală. Începerea
inspecției fiscale trebuie consemnată în Registrul unic de
control.
6. Dreptul ca activitatea dumneavoastră să fie cât mai
puțin afectată pe timpul desfășurării inspecției fiscale
Organele de inspecție fiscală au obligația să exercite
activitatea de inspecție fiscală în așa fel încât să afecteze
cât mai puțin desfășurarea activităților dumneavoastră
curente și să utilizeze eficient timpul destinat inspecției
fiscale.
7. Dreptul de a fi informat
Pe parcursul desfășurării inspecției fiscale veți fi informat
asupra constatărilor rezultate din inspecția fiscală.
8. Dreptul de a fi primul solicitat pentru a furniza
informații
Organul de inspecție fiscală va solicita informațiile
necesare pentru determinarea stării de fapt fiscale întâi de
la dumneavoastră sau de la altă persoană împuternicită de
dumneavoastră.
Dacă pe timpul desfășurării inspecției fiscale starea de
fapt fiscală nu a fost clarificată de către dumneavoastră,
organul de inspecție fiscală poate solicita informații și altor
persoane. Informațiile furnizate de aceste persoane vor fi
luate în considerare numai în măsura în care sunt
confirmate și de alte mijloace de probă.
9. Dreptul de a refuza furnizarea de informații
Soțul/soția și rudele dumneavoastră până la gradul
al 3-lea inclusiv pot refuza furnizarea de informații,
efectuarea de expertize, precum și prezentarea unor
înscrisuri.
Preoții, avocații, notarii publici, consultanții fiscali,
executorii judecătorești, auditorii, experții contabili, medicii și
psihoterapeuții pot refuza să furnizeze informații cu privire
la datele de care au luat cunoștință în exercitarea
activității lor.
Persoanele sus-menționate, cu excepția preoților, pot
totuși furniza informații, dar numai cu acordul persoanei
despre care au fost solicitate informațiile.
10. Dreptul de a beneficia de asistență de specialitate
Pe toată durata exercitării inspecției fiscale aveți dreptul
să beneficiați de asistență de specialitate sau juridică.

5

11. Dreptul de a fi protejat pe linia secretului fiscal
Aveți dreptul să fiți protejat pe linia secretului fiscal.
Informațiile pe care le furnizați dumneavoastră organelor
de inspecție fiscală, precum și cele pe care acestea le
obțin pe timpul desfășurării inspecției fiscale sunt protejate
pe linia secretului fiscal.
În categoria informațiilor de natura celor considerate a fi
secret fiscal intră datele referitoare la identitatea
contribuabililor, natura și cuantumul obligațiilor fiscale,
natura, sursa și suma veniturilor debitorului, plăți, conturi,
încasări, deduceri, credite, datorii, valoarea patrimoniului net
sau orice fel de informații obținute din declarații ori din
documente prezentate de către contribuabil sau orice alte
informații cunoscute de organul fiscal ca urmare a
exercitării atribuțiilor de serviciu.
În acest sens, funcționarii publici din cadrul organului
fiscal, inclusiv persoanele care nu mai dețin această
calitate, sunt obligați să păstreze secretul asupra
informațiilor pe care le dețin ca urmare a exercitării
atribuțiilor de serviciu.
12. Dreptul de a primi dovada scrisă în cazul reținerii
unor documente de către organele de inspecție fiscală
În cazul în care, în timpul desfășurării inspecției fiscale,
vi se rețin, în scopul protejării, documente, acte, înscrisuri,
registre și documente financiar-contabile sau orice element
material care face dovada stabilirii, înregistrării și achitării
obligațiilor fiscale de către dumneavoastră, organul de
inspecție fiscală trebuie să întocmească un act în care
sunt specificate toate elementele necesare individualizării
probei sau dovezii respective, precum și mențiunea că
aceasta a fost reținută, potrivit dispozițiilor legale, de către
organul fiscal.
Dacă au fost reținute înscrisuri și alte documente, în
original, acestea vă vor fi înapoiate, organul de inspecție
fiscală reținând numai copii ale înscrisurilor relevante din
punct de vedere fiscal.
13. Dreptul de a cunoaște rezultatele inspecției fiscale
La încheierea inspecției fiscale organul fiscal va purta o
discuție finală cu dumneavoastră asupra constatărilor și
consecințelor lor fiscale.
Data, ora, locul și problematica discuției vă vor fi
comunicate în timp util.
Aveți dreptul să prezentați în scris punctul
dumneavoastră de vedere cu privire la constatările
inspecției fiscale.
De asemenea, după încheierea inspecției fiscale, în
cazul în care nu se modifică baza de impunere aferentă
impozitelor, taxelor, contribuțiilor sociale și altor sume
datorate bugetului general consolidat, supuse inspecției
fiscale, acest fapt vă va fi comunicat în scris.
Dacă în urma inspecției fiscale se modifică baza de
impunere a obligațiilor bugetare supuse inspecției fiscale, vi
se va comunica Decizia de impunere privind obligațiile
fiscale suplimentare stabilite de inspecția fiscală.

6

MONITORUL OFICIAL AL ROMÂNIEI, PARTEA I, Nr. 977/25.X.2004

14. Dreptul de a contesta decizia de impunere emisă în
urma inspecției fiscale
În cazul în care vă simțiți lezat de rezultatul inspecției
fiscale, aveți dreptul să contestați decizia de impunere
emisă cu această ocazie de organul de inspecție fiscală.
Contestația se formulează în scris și va cuprinde:
— datele dumneavoastră de identificare;
— obiectul contestației;
— motivele de fapt și de drept;
— dovezile pe care se întemeiază;
— semnătura dumneavoastră sau a persoanei
împuternicite, precum și ștampila, în cazul persoanelor
juridice.
Contestația se depune în scris, în termen de 30 de zile
de la data comunicării rezultatelor inspecției fiscale, la
organul fiscal al cărui act este atacat.
Contestațiile formulate de dumneavoastră împotriva
deciziilor de impunere și actelor administrative fiscale
asimilate deciziilor de impunere se soluționează după cum
urmează:
a) contestațiile care au ca obiect impozite, taxe,
contribuții, precum și accesorii ale acestora, al căror
cuantum este sub 5 miliarde lei, se soluționează de către
organele competente constituite la nivelul direcțiilor
generale ale finanțelor publice la care sunteți înregistrat ca
plătitor de impozite și taxe;
b) contestațiile formulate de marii contribuabili, care au
ca obiect impozite, taxe, contribuții, datorie vamală, precum
și accesorii ale acestora, al căror cuantum este sub
5 miliarde lei, se soluționează de către organele
competente constituite în cadrul respectivelor direcții
generale de administrare a marilor contribuabili;
c) contestațiile care au ca obiect impozite, taxe,
contribuții, precum și accesorii ale acestora, al căror
cuantum este de 5 miliarde lei sau mai mare, precum și
cele formulate împotriva actelor emise de organele centrale
se soluționează de către organele competente de
soluționare constituite la nivel central.
În soluționarea contestației organul competent se
pronunță prin decizie sau dispoziție.
Decizia emisă în soluționarea contestației este definitivă
în sistemul căilor administrative de atac.
Decizia privind soluționarea contestației se comunică
dumneavoastră, persoanelor introduse, în condițiile art. 43
din Ordonanța Guvernului nr. 92/2003, republicată, precum
și organului de inspecție fiscală emitent al actului
administrativ atacat.
Deciziile emise în soluționarea contestațiilor pot fi
atacate la instanța judecătorească de contencios
administrativ competentă.
De asemenea, este bine să cunoașteți și următoarele
prevederi:
• Termenul de prescripție a dreptului organului fiscal de
a stabili obligații fiscale începe să curgă de la data de

1 ianuarie a anului următor celui în care s-a născut
creanța fiscală potrivit art. 23 din Ordonanța Guvernului
nr. 92/2003, republicată, dacă legea nu dispune altfel.
• Dreptul de a stabili obligații fiscale se prescrie în
termen de 10 ani în cazul în care acestea rezultă din
săvârșirea unei fapte prevăzute de legea penală. Acest
termen curge de la data săvârșirii faptei ce constituie
infracțiune, sancționată ca atare printr-o hotărâre
judecătorească definitivă.
• La contribuabilii mari, perioada supusă inspecției
fiscale începe de la sfârșitul perioadei controlate anterior.
• La celelalte categorii de contribuabili, inspecția fiscală
se efectuează asupra creanțelor născute în ultimii 3 ani
fiscali pentru care există obligația depunerii declarațiilor
fiscale. Inspecția fiscală se poate extinde pe perioada de
prescripție a dreptului de a stabili obligații fiscale, dacă:
a) există indicii privind diminuarea impozitelor, taxelor,
contribuțiilor și a altor sume datorate bugetului general
consolidat;
b) nu au fost depuse declarații fiscale;
c) nu au fost îndeplinite obligațiile de plată a
impozitelor, taxelor, contribuțiilor și a altor sume datorate
bugetului general consolidat.
• Durata efectuării inspecției fiscale este stabilită de
organele de inspecție fiscală sau, după caz, de
compartimentele de specialitate ale autorităților
administrației publice locale, în funcție de obiectivele
inspecției, și nu poate fi mai mare de 3 luni. În cazul
marilor contribuabili sau al celor care au sedii secundare,
durata inspecției nu poate fi mai mare de 6 luni.
Pe timpul desfășurării inspecției fiscale aveți următoarele
obligații:
1. Obligația de a permite accesul organului de
inspecție fiscală în incintele dumneavoastră de afaceri
Indiferent de locul unde se desfășoară inspecția fiscală,
organul de inspecție fiscală are dreptul să inspecteze orice
incintă de afaceri a dumneavoastră sau orice alte incinte
ori locuri în care există bunuri impozabile sau se
desfășoară activități producătoare de venituri, în prezența
dumneavoastră ori a unei persoane desemnate de către
dumneavoastră.
Această obligație vă revine, de regulă, în timpul
programului dumneavoastră normal de lucru. Cu acordul
dumneavoastră și cu aprobarea conducătorului organului de
inspecție fiscală, inspecția fiscală se poate desfășura și în
afara programului dumneavoastră de lucru.
Acordul trebuie să îl exprimați în scris, să îl înregistrați
la registratura dumneavoastră, urmând a fi anexat la actul
încheiat cu ocazia inspecției fiscale.

MONITORUL OFICIAL AL ROMÂNIEI, PARTEA I, Nr. 977/25.X.2004

7

2. Obligația de a asigura un spațiu adecvat și logistica
necesară desfășurării inspecției fiscale

6. Obligația de a furniza organului de inspecție fiscală
informațiile solicitate

Inspecția fiscală se desfășoară, de regulă, în spațiile
dumneavoastră de lucru și, prin urmare, trebuie să puneți
la dispoziția organelor de inspecție fiscală un spațiu
adecvat, precum și logistica necesară desfășurării inspecției
fiscale.
Prin spațiu adecvat se înțelege asigurarea unui spațiu
în limita posibilităților dumneavoastră, după caz, dotat cu
necesarul minim de birotică și care să permită păstrarea
în siguranță a documentelor primite pentru inspecția fiscală
sau elaborate de organele de inspecție fiscală. În cazul în
care dumneavoastră nu puteți asigura un spațiu
corespunzător, veți anunța în scris și motivat organul de
inspecție fiscală competent.

Dumneavoastră sau alte persoane numite de
dumneavoastră aveți obligația să furnizați informațiile
solicitate de organele de inspecție fiscală. Dacă informațiile
dumneavoastră
sau
ale
persoanei
numite
de
dumneavoastră sunt insuficiente, atunci organul de
inspecție fiscală se poate adresa și altor persoane pentru
obținerea de informații.
Cererea de furnizare a informațiilor se formulează în
scris și va specifica natura informațiilor solicitate pentru
determinarea stării de fapt fiscale și documentele care
susțin informațiile furnizate.

3. Obligația de a pune la dispoziție organului de
inspecție fiscală toate documentele care stau la baza
calculării impozitelor datorate
În vederea stabilirii stării de fapt fiscale, aveți obligația
de a pune la dispoziție organului de inspecție fiscală
registrele de evidență contabilă, documentele de afaceri și
orice alte înscrisuri relevante pentru inspecția fiscală.
Organul de inspecție fiscală are dreptul de a solicita și
altor persoane înscrisuri, dacă starea de fapt fiscală nu a
fost clarificată pe baza înscrisurilor puse la dispoziție de
dumneavoastră.
Aveți obligația să dați informații și să prezentați la locul
de desfășurare a inspecției fiscale toate documentele,
precum și orice alte date necesare clarificării situațiilor de
fapt relevante din punct de vedere fiscal.
La finalizarea inspecției fiscale, aveți obligația de a da o
declarație scrisă, pe propria răspundere, din care să
rezulte că au fost puse la dispoziție toate documentele și
informațiile relevante pentru inspecția fiscală.
4. Obligația de a colabora la desfășurarea inspecției
fiscale
Aveți obligația de a colabora la constatarea stărilor de
fapt fiscale. Sunteți obligat să oferiți informații și să
prezentați la locul de desfășurare a inspecției fiscale toate
documentele, precum și orice alte date necesare clarificării
situațiilor de fapt relevante din punct de vedere fiscal.
5. Obligația de a conduce, a păstra și a arhiva
evidențele contabile și fiscale într-un mod adecvat și de a
le păstra la domiciliul fiscal sau la sediile dumneavoastră
secundare, după caz
Aveți obligația de a conduce și a păstra evidențele
contabile și fiscale la domiciliul fiscal sau la sediile
dumneavoastră secundare, după caz.
Dacă ați ținut evidențele contabile și fiscale cu ajutorul
sistemelor electronice de gestiune, pe lângă datele arhivate
aveți obligația să păstrați și să prezentați și aplicațiile
informatice cu ajutorul cărora ați generat datele arhivate în
format electronic.

7. Obligația de a vă prezenta la sediul organului fiscal
Aveți obligația de a vă prezenta la sediul organului
fiscal pentru a da informații și lămuriri necesare stabilirii
situației dumneavoastră fiscale reale. În cazul în care
solicitarea de a vă prezenta este făcută în scris, aceasta
va cuprinde obligatoriu:
— data, ora și locul la care sunteți obligați să vă
prezentați;
— baza legală a solicitării;
— scopul solicitării;
— documentele pe care sunteți obligați să le prezentați.
8. Obligația de a îndeplini măsurile dispuse de organul
de inspecție fiscală
Aveți obligația de a îndeplini măsurile prevăzute în actul
întocmit cu ocazia inspecției fiscale, în termenele și în
condițiile stabilite de organele de inspecție fiscală.
9. Obligația de a plăti diferențele de impozite, taxe,
contribuții sociale, stabilite cu ocazia inspecției fiscale,
precum și dobânzile și penalitățile de întârziere aferente
acestora
Sunteți obligat să plătiți diferențele de impozite, taxe și
contribuții sociale, stabilite cu ocazia inspecției fiscale,
precum și dobânzile și penalitățile de întârziere aferente
acestora.
Pentru diferențele de impozite, taxe, contribuții sociale și
pentru dobânzile și penalitățile de întârziere stabilite,
termenul de plată se stabilește în funcție de data
comunicării acestora prin decizia de impunere, astfel:
— dacă data comunicării este cuprinsă în intervalul 1—15
din lună, termenul de plată este până la data de 5 a lunii
următoare;
— dacă data comunicării este cuprinsă în intervalul
16—31 din lună, termenul de plată este până la data de
20 a lunii următoare.
Decizia de impunere privind obligațiile fiscale
suplimentare stabilite de inspecția fiscală vă este
comunicată după cum urmează:
— prin prezentarea dumneavoastră la sediul organului
fiscal emitent. În acest caz, data comunicării deciziei de
impunere privind obligațiile fiscale stabilite suplimentar de

8

MONITORUL OFICIAL AL ROMÂNIEI, PARTEA I, Nr. 977/25.X.2004

inspecția fiscală este data ridicării sub semnătură a actului
respectiv;
— prin persoanele împuternicite ale organului fiscal,
potrivit legii;
— prin poștă, la domiciliul dumneavoastră fiscal, cu
scrisoare recomandată cu confirmare de primire, precum și
prin alte mijloace cum sunt: fax, telefon, e-mail, dacă se
asigură transmiterea textului actului și confirmarea primirii
acestuia, iar data comunicării va fi dovedită prin semnătura
dumneavoastră.
Dacă se constată lipsa dumneavoastră sau a persoanei
împuternicite de către dumneavoastră să primească decizia

de impunere privind obligațiile fiscale suplimentare stabilite
de inspecția fiscală, de la domiciliul fiscal, comunicarea se
face prin publicarea unui anunț într-un cotidian național de
largă circulație și într-un cotidian local sau în Monitorul
Oficial al României, Partea a IV-a, în care se menționează
că a fost emis actul pe numele dumneavoastră. Decizia de
impunere privind obligațiile fiscale suplimentare stabilite de
inspecția fiscală produce efecte din momentul comunicării
și se consideră comunicată în a cincea zi de la data
publicării anunțului.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 977/25.X.2004 conține 8 pagini.

Prețul de vânzare 9.500 lei

ISSN 1453—4495

