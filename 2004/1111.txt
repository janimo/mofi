PARTEA

Anul 172 (XVI) — Nr. 1.111

I

Sâmbătă, 27 noiembrie 2004

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
HOTĂRÂRI ALE GUVERNULUI ROMÂNIEI

1.894. — Hotărâre privind stabilirea criteriilor de acordare
a etichetei ecologice pentru grupul de produse
hârtie copiativă și hârtie grafică .............................

1–7

ACTE ALE BĂNCII NAȚIONALE A ROMÂNIEI
464. — Hotărâre privind retragerea autorizației de
funcționare a Cooperativei de Credit îVoința“
Șimian OC ...............................................................

HOTĂRÂRI

ALE

GUVERNULUI

8

ROMÂNIEI

GUVERNUL ROMÂNIEI

HOTĂRÂRE
privind stabilirea criteriilor de acordare a etichetei ecologice pentru grupul de produse
hârtie copiativă și hârtie grafică
În temeiul art. 108 din Constituția României, republicată, al art. 8 alin. (1) din Hotărârea Guvernului nr. 189/2002
privind stabilirea procedurii de acordare a etichetei ecologice și având în vedere art. 4 lit. f 2) din Legea protecției mediului
nr. 137/1995, republicată, cu modificările și completările ulterioare,
Guvernul României adoptă prezenta hotărâre.
Art. 1. — Prezenta hotărâre stabilește criteriile de
acordare a etichetei ecologice pentru grupul de produse
hârtie copiativă și hârtie grafică.
Art. 2. — Prevederile prezentei hotărâri se aplică grupei
de produse care cuprinde hârtia neimprimată, în coli sau
role, utilizată pentru imprimare, copiere, scris ori desen.
Art. 3. — Prevederile prezentei hotărâri nu se aplică
următoarelor produse:

a) hârtia de ziar;
b) hârtia sensibilă termic;
c) hârtia autocopiativă.
Art. 4. — Performanța de mediu a produselor prevăzute
la art. 2 și compatibilitatea utilizării acestora cu cerințele de
mediu se evaluează pe baza criteriilor de acordare a
etichetei ecologice, prevăzute în anexa care face parte
integrantă din prezenta hotărâre.

2

MONITORUL OFICIAL AL ROMÂNIEI, PARTEA I, Nr. 1.111/27.XI.2004

Art. 5. — (1) Cerințele specifice de evaluare, verificare
și încercare sunt indicate pentru fiecare criteriu de
acordare a etichetei ecologice pentru grupul de produse
hârtie copiativă și hârtie grafică. Metodele de evaluare,
verificare și încercare, altele decât cele indicate pentru
fiecare criteriu de performanță, se utilizează cu acceptul
autorității competente pentru acordarea etichetei ecologice —
Ministerul Mediului și Gospodăririi Apelor, denumită în
continuare autoritate competentă, dacă se demonstrează că
acestea asigură rezultate având o calitate științifică
echivalentă.
(2) Agentul economic care solicită acordarea etichetei
ecologice pentru grupul de produse hârtie copiativă și
hârtie grafică trebuie să furnizeze declarații, documentații,
analize, rapoarte de încercare sau alte documente care să
demonstreze conformitatea produsului cu cerințele de
acordare a etichetei ecologice. Acestea trebuie să provină
de la agentul economic solicitant — producător, importator,
prestator de servicii sau comerciant și/sau furnizorul/
furnizorii acestuia/acestora, după caz.
(3) În situații justificate, autoritatea competentă poate
cere agentului economic care solicită acordarea etichetei
ecologice pentru grupul de produse hârtie copiativă și
hârtie grafică să furnizeze documente suplimentare care să
demonstreze conformitatea produsului cu cerințele criteriilor
din anexă sau poate cere verificări independente.
(4) La evaluarea solicitărilor pentru acordarea etichetei
ecologice pentru grupul de produse hârtie copiativă și

hârtie grafică și monitorizarea conformării cu cerințele
criteriilor din anexă, autoritatea competentă ia în
considerare certificarea, la agentul economic care solicită
acordare etichetei ecologice, a sistemului de management
al mediului, conform standardului SR EN ISO 14001:1997.
Implementarea și certificarea acestui sistem de
management al mediului nu sunt obligatorii.
(5) Dacă este posibil, încercările se efectuează în
laboratoare acreditate care îndeplinesc cerințele generale
ale standardului SR EN ISO/CEI 17025:2001 sau ale unui
standard echivalent.
Art. 6. — Numărul de cod atribuit grupului de produse
hârtie copiativă și hârtie grafică în scopuri administrative
este î011“.
Art. 7. — Prezenta hotărâre intră în vigoare la 30 de
zile de la data publicării în Monitorul Oficial al României,
Partea I.
Art. 8. — (1) Prezenta hotărâre se aplică până la data
de 31 august 2007.
(2) Criteriile de acordare a etichetei ecologice pentru
grupul de produse hârtie copiativă și hârtie grafică se
modifică în funcție de progresul tehnic și se aprobă prin
hotărâre a Guvernului.
Prezenta hotărâre transpune Decizia Comisiei Europene
2002/741/CE privind stabilirea criteriilor ecologice pentru
acordarea etichetei ecologice comunitare hârtiei copiative și
hârtiei grafice, publicată în Jurnalul Oficial al Comunităților
Europene (JOCE) nr. L237/2002.

PRIM-MINISTRU

ADRIAN NĂSTASE
Contrasemnează:
p. Ministrul mediului și gospodăririi apelor,
Florin Stadiu,
secretar de stat
p. Ministrul de stat, ministrul economiei și comerțului,
Iulian Iancu,
secretar de stat
Președintele Autorității Naționale pentru Protecția
Consumatorilor,
Eduard Gabriel Matei
p. Ministrul integrării europene,
Andrei Popescu,
secretar de stat
București, 4 noiembrie 2004.
Nr. 1.894.
ANEXĂ

CRITERII
de acordare a etichetei ecologice pentru grupul de produse hârtie copiativă și hârtie grafică
Criteriile de acordare a etichetei ecologice pentru grupul
de produse hârtie copiativă și hârtie grafică promovează cu
precădere:
a) reducerea deversării de substanțe toxice sau
eutrofizante în ape;
b) reducerea pagubelor sau a riscurilor ecologice legate
de utilizarea energiei (efectul de seră, acidifierea, epuizarea
stratului de ozon, epuizarea resurselor neregenerabile) prin
diminuarea consumului de energie și a emisiilor astfel
degajate în aer;
c) reducerea pagubelor sau a riscurilor ecologice legate
de utilizarea unor substanțe și preparate chimice periculoase;
d) aplicarea unor principii solide de gestiune pentru
salvarea pădurilor.

Criteriile de acordare a etichetei ecologice pentru hârtia
copiativă și hârtia grafică stabilesc cerințe care conduc la
reducerea impactului asupra mediului.
CRITERII ECOLOGICE

1. Emisiile în apă și aer
a) Consumul chimic de oxigen (CCO), sulf (S), oxizi de
azot (NOx): pentru fiecare dintre acești parametri, emisiile
în aer și/sau în apă din producția de celuloză și hârtie sunt
exprimate în puncte (PCCO PS, PNOx), conform explicațiilor
de mai jos.
Punctele individuale PCCO, PS sau PNOx nu trebuie să
depășească 1,5.
Numărul total de puncte (P total = PCCO + PS, + PNOx)
nu depășește 3,0.

3

MONITORUL OFICIAL AL ROMÂNIEI, PARTEA I, Nr. 1.111/27.XI.2004
Calculul pentru P CCO se face după cum urmează
(calculele pentru PS și PNOx se fac exact în același mod).
Calculul punctelor pentru producția de celuloză: pentru
fiecare tip de celuloză (i) folosit, emisiile CCO derivate
(CCOceluloză, i exprimate în kg/tonă uscată la aer) se împart
la valoarea de referință pentru acel tip de celuloză
(CCOreferință, celuloză) din tabelul nr. 1. Acești coeficienți sunt
ponderați în funcție de proporția pentru fiecare tip de
celuloză folosit (Pi pentru hârtia uscată la aer) și însumați,
pentru a obține numărul de puncte pentru producția de
celuloză (PCCO, celuloză). Astfel:
PCCO, celuloză = ∑(pi x CCOceluloză, i/CCO referință, celuloză).
Calculul punctelor pentru producția de hârtie: numărul
de puncte pentru producția de hârtie (P CCO, hârtie ) se
calculează prin împărțirea emisiilor CCO (CCO hârtie) la

valoarea de referință pentru hârtie (CCOreferință, hârtie) din
tabelul nr. 1. Astfel:
PCCOhârtie = CCOhârtie /CCOreferință, hârtie.
Calculul numărului total de puncte PCCO: valoarea totală
de referință pentru celuloză, ponderată în funcție de diferite
tipuri de celuloză folosite (CCO referință ponderată, celuloză) se
calculează după cum urmează:
CCOreferință ponderată, celuloză = ∑(pi x CCOreferință, celuloză).
În cele din urmă punctele pentru producția de celuloză
și hârtie sunt combinate pentru a obține numărul total de
puncte (PCCO), după cum urmează:
P CCO = P CCO,celuloză x CCO referință ponderată, celuloză /
(CCOreferință ponderată, celuloză + CCOreferință, hârtie) + PCCO, hârtie
x CCO referință, hârtie / (CCO referință ponderată, celuloză +
CCO referință, hârtie).
Tabelul nr. 1

Valorile de referință pentru emisiile din producția de diferite tipuri de celuloză și din producția de hârtie
Tipul de celuloză/hârtie

Celuloză obținută prin procedeu chimic (kraft și
toate celelalte tipuri, în afară de celuloza sulfit)
Celuloză obținută prin procedeu chimic (sulfit)
Pastă chimică termomecanică (PCTM)
Pastă termomecanică (PTM)
Pastă din maculatură (celuloză din fibre reciclate)
Hârtie (fabrici de hârtie neintegrate, în care toate
materiile prime fibroase folosite sunt achiziționate
de pe piață)
Hârtie [alte fabrici de hârtie—fabrici de hârtie integrate,
cu producție de materiale fibroase (celuloze, paste
de mare randament și pastă de maculatură)]
Evaluare și verificare:
Agentul economic trebuie să prezinte calcule detaliate
care să ateste conformitatea cu acest criteriu, împreună cu
o documentație doveditoare care trebuie să includă
rapoarte de încercare pentru care se folosesc următoarele
metode:
— pentru CCO: metoda de încercare prevăzută în
standardul român SR ISO 6060:1996 — Determinarea
consumului chimic de oxigen;
— pentru NOx: metoda de încercare prevăzută în
standardul român sau al unui stat membru al Uniunii
Europene, care adoptă standardul ISO 11564;
— pentru sulf (oxidat): metoda de încercare EPA nr. 8;
— pentru sulf (redus): metoda de încercare EPA
nr. 16A;
— pentru conținutul de sulf în produs petrolier: metoda
de încercare prevăzută în standardul român care adoptă
standardul SR EN ISO 8754:2002;
— pentru conținutul de sulf în cărbune: metoda de
încercare prevăzută în standardul român SR ISO 351:1994.
Documentația doveditoare trebuie să includă o referire la
frecvența de măsurare și calculul punctelor pentru CCO,
sulf și NOx. Vor fi incluse informații referitoare la toate
emisiile de sulf și NOx rezultate în timpul producerii de
celuloză și hârtie, inclusiv aburul generat în afara punctului
de producție, cu excepția emisiilor provenite din producerea
de energie electrică. Măsurătorile de emisii vor include
cazanele de regenerare, cuptoarele de var, cazanele de
abur și, dacă este cazul, incineratoarele pentru gazele cu

CCO referință

Emisii (kg/tona uscată la aer)
S referință
NOx referință

18,0
25,0
15,0
3,0
2,0

0,6
0,6
0,2
0,2
0,2

1,6
1,6
0,3
0,3
0,3

1,0

0,3

0,8

1,0

0,3

0,7

miros dezagreabil și persistent. Se vor lua în considerare
emisiile difuze. Valorile raportate ale emisiilor de sulf în aer
includ atât emisiile de sulf oxidat, cât și pe cele de sulf
redus (sulfură de dimetil, metil mercaptan, hidrogen sulfurat
și alte substanțe similare). Emisiile de sulf provenite din
producerea de energie termică, utilizând drept combustibili
produse petroliere, cărbune sau alți combustibili cu conținut
cunoscut de sulf, vor fi calculate sau măsurate și trebuie
luate în considerare.
Măsurarea emisiilor în apă se va face pe probe
nefiltrate și în suspensie fie după epurare pe
amplasamentul instalației de producție, fie după epurare
într-o instalație de epurare aparținând serviciilor publice.
Măsurătorile se vor efectua pe o perioadă de producție de
12 luni. În cazul unei unități de producție noi sau
modernizate, măsurătorile se vor efectua pe o perioadă de
cel puțin 45 de zile consecutive de funcționare stabilă a
instalației. Măsurătorile trebuie să fie reprezentative pentru
campania de producție respectivă.
b) Compuși organici aromatice halogenați (AOX):
emisiile AOX din producția de fiecare tip de celuloză folosit
nu trebuie să depășească 0,25 kg/tona de celuloză uscată
la aer.
Evaluare și verificare:
Agentul economic trebuie să prezinte rapoarte de
încercare folosind metoda de încercare prevăzută în
standardul român sau al unui stat membru al Uniunii
Europene, care adoptă standardul ISO 9562:1989.
Documentația doveditoare va include o referire la frecvența

4

MONITORUL OFICIAL AL ROMÂNIEI, PARTEA I, Nr. 1.111/27.XI.2004

de măsurare. AOX se măsoară doar pentru procedeele în
care se folosesc compuși ai clorului pentru înălbirea
celulozei. AOX nu trebuie măsurat în efluenții proveniți din
producția neintegrată de hârtie (în care toate tipurile de
celuloză folosite sunt achiziționate de pe piață) sau din
producția de celuloză în care nu se folosesc procedee de
înălbire ori în care aceste procedee se efectuează cu
substanțe fără clor.
Măsurarea emisiilor de apă se va efectua pe probe
nefiltrate și în suspensie fie după epurare pe
amplasamentul de producție, fie după epurare într-o
instalație de epurare aparținând serviciilor publice.
Măsurătorile se efectuează pe o perioadă de producție de
12 luni. În cazul unei unități de producție noi sau
modernizate, măsurătorile se efectuează pe o perioadă de
cel puțin 45 de zile consecutive de funcționare stabilă a
instalației. Măsurătorile trebuie să fie reprezentative pentru
campania de producție respectivă.
c) CO 2 : emisiile de dioxid de carbon din surse
neregenerabile nu trebuie să depășească 1.000 kg pe tonă
de hârtie produsă, inclusiv emisiile din producerea de
energie electrică (indiferent dacă aceasta este produsă pe
amplasamentul instalației de producere a celulozei și hârtiei
sau în afara acestuia). În fabricile de hârtie neintegrate
emisiile de CO2 nu trebuie să depășească 1.100 kg pe
tonă. Emisiile se calculează ca sumă a emisiilor generate
din producția de celuloză și hârtie.
Evaluare și verificare:
Agentul economic trebuie să prezinte calcule detaliate
care să ateste conformitatea cu acest criteriu, împreună cu
documentația doveditoare aferentă.
Agentul economic trebuie să prezinte date privind
emisiile de dioxid de carbon în aer. Se vor include emisiile
de CO 2 generate prin utilizarea tuturor combustibililor
neregenerabili folosiți în producția de celuloză și hârtie,
inclusiv emisiile din producerea de energie electrică
(indiferent dacă aceasta este produsă pe amplasamentul
instalației de producere a celulozei și hârtiei sau în afara
acestuia).
În calculul emisiilor de CO 2 generate din utilizarea
combustibililor se folosesc următorii factori de emisie:
Tabelul nr. 2
Combustibilul

Cărbune
Țiței
Păcură 1
Păcură 2—5
GPL
Gaz natural
Electricitate din rețea

Emisia de CO2,
fosil

95
73
74
77
69
56
400

Unitatea

g
g
g
g
g
g
g

CO2,
CO2,
CO2,
CO2,
CO2,
CO2,
CO2,

fosil/MJ
fosil/MJ
fosil/MJ
fosil/MJ
fosil/MJ
fosil/MJ
fosil/MJ

Pentru electricitatea din rețea, în situația în care agentul
economic nu prezintă o documentație în care se stabilește
valoarea medie aplicabilă furnizorului (furnizorilor) său (săi)
de energie electrică, se folosește valoarea medie
europeană prevăzută în tabelul nr. 2.
Perioada de efectuare a calculelor sau a bilanțurilor
masice se extinde pe o durată de producție de 12 luni. În
cazul unei unități de producție noi sau modernizate,
măsurătorile se efectuează pe o perioadă de cel puțin
45 de zile consecutive de funcționare stabilă a fabricii.
Măsurătorile trebuie să fie reprezentative pentru campania
de producție respectivă.

2. Consumul de energie
a) Energia electrică: consumul de energie electrică
pentru producția de celuloză și hârtie se exprimă în puncte
(PE), conform explicațiilor de mai jos.
Numărul de puncte PE trebuie să fie mai mic sau egal
cu 1,5.
Calculul PE se face după cum urmează:
Calculul pentru producția de celuloză: pentru fiecare tip
de celuloză (i) folosit, consumul de energie electrică
(E celuloză, (i) exprimat în kWh/tona de celuloză uscată la
aer) se calculează după formula:
E celuloză, i = energie electrică din producție internă +
energie electrică cumpărată — energie electrică vândută.
Această valoare se împarte la valoarea de referință
pentru tipul de celuloză în cauză (E referință, celuloză ) din
tabelul nr. 3. Acești coeficienți vor fi ponderați în funcție de
proporția pentru fiecare tip de celuloză folosit (pi pentru
hârtia uscată la aer) și însumați pentru a obține numărul
de puncte pentru consumul de energie electrică din
producția de celuloză (PE, celuloză), astfel:
PE,celuloză = ∑(pi x Eceluloză, i/Ereferință, celuloză).
Calculul pentru producția de hârtie: în mod similar,
consumul de energie electrică pentru producția de hârtie
(Ehârtie) se calculează și se împarte la valoarea de referință
pentru acel tip de hârtie (Ereferință, hârtie) din tabelul nr. 3,
după cum urmează:
Ehârtie = energie electrică din producția internă + energie
electrică cumpărată — energie electrică vândută.
PE,hârtie = Ehârtie/Ereferință, hârtie.
Calculul numărului total de puncte PE: se calculează o
valoare ponderată totală de referință pentru celuloză
(Ereferință ponderată, celuloză), după cum urmează:
Ereferință ponderată, celuloză = ∑ (pi x E referință, celuloză).
Numărul total de puncte (PE) se calculează după cum
urmează:
P E = P E , celuloză x E referință ponderată, celuloză / (E referință
ponderată, celuloză + Ereferință, hârtie) + PE,hârtie x Ereferință, hârtie/
(Ereferință ponderată, celuloză + Ereferință, hârtie)
b) Combustibil (energie termică): consumul de energie
termică pentru producția de celuloză și hârtie se exprimă
în puncte (PF), conform explicațiilor de mai jos.
Numărul de puncte PF trebuie să fie mai mic sau egal
cu 1,5.
Calculul PF se face după cum urmează:
Calculul pentru producția de celuloză: pentru fiecare tip
de celuloză (i) folosit, consumul de combustibil (Fceluloză, i
exprimat în kWh/tonă uscată la aer) se calculează după
cum urmează:
F celuloză, i = energie termică din producție internă +
energie termică cumpărată — energie termică vândută —
1,25 x energie electrică din producția internă.
NOTĂ: F celuloză, i (și contribuția sa la P F , celuloză ) nu
trebuie calculate pentru pasta mecanică decât dacă este
pastă mecanică comercială, uscată la aer, cu un conținut
de cel puțin 90% materie uscată.
Fceluloză, i se împarte la valoarea de referință pentru tipul
respectiv de celuloză (Freferință celuloză) din tabelul nr. 3.
Acești coeficienți sunt ponderați în funcție de proporția
pentru fiecare tip de celuloză folosit (pi pentru hârtia uscată
la aer) și însumați pentru a obține numărul de puncte
pentru energia termică din producția de celuloză
(PF, celuloză). Astfel:
PF,celuloză = ∑(pi x Fceluloză, i/Freferință, celuloză).
Calculul pentru producția de hârtie: în mod similar,
consumul de combustibil pentru producția de hârtie (Fhârtie,

5

MONITORUL OFICIAL AL ROMÂNIEI, PARTEA I, Nr. 1.111/27.XI.2004
exprimat în kWh/tonă uscată la aer) se calculează după
cum urmează:
Fhârtie = energie termică din producția internă + energie
termică cumpărată — energie termică vândută — 1,25 x
energia electrică din producția internă.
PF,hârtie = Fhârtie/Freferință, hârtie.
Calculul numărului total de puncte PF: se calculează o
valoare totală de referință ponderată pentru celuloză
(Freferință ponderată, celuloză), după cum urmează:

Freferință

ponderată, celuloză

= ∑ (pi x Freferință,

celuloză).

În cele din urmă se însumează punctele pentru
producția de celuloză și hârtie, pentru a obține numărul
total de puncte (PF), după cum urmează:
PF = PF,celuloză x Freferință ponderată, celuloză/ (Freferință ponderată,
celuloză + Freferință, hârtie) + PF,hârtie x Freferință ponderată, hârtie/
(Freferință ponderată, celuloză + Freferință, hârtie)
Tabelul nr. 3

Valorile de referință pentru energie electrică și termică
Tipul de celuloză

Pasta chimică

Pasta mecanică
Pasta din maculatură
(fibre reciclate)

Tipul de hârtie
Hârtia necretată subțire,
fără pastă de lemn
Hârtia de ziar (SC —
supercalandrată)
Hârtia cretată subțire,
fără pastă de lemn
Hârtia cretată de ziar
(LWC, MWC)

Energia termică kWh/tonă uscată la aer
Freferință

4.000
Notă: pentru celuloza comercială uscată
la aer, cu un conținut de cel puțin 90% materie
uscată (tona metrică de celuloză uscată la aer),
această valoare poate fi mărită cu 25% pentru
energia necesară pentru uscare.
900
Notă: această valoare se aplică doar pentru
tona metrică de celuloză uscată la aer.
1.800
Notă: pentru tona metrică de celuloză uscată
la aer, această valoare poate fi mărită cu 25%,
luându-se în considerare energia necesară pentru
uscare.
Energia termică kWh/tonă

Energia electrică kWh/tonă uscată la aer
Ereferință

800
2.500

800
Energia electrică kWh/tonă

1.800

600

1.800

800

Evaluare și verificare — pentru punctele a) și b):
Agentul economic trebuie să prezinte calcule detaliate
care să ateste conformitatea cu acest criteriu, precum și
documentația doveditoare. De aceea, detaliile raportate ar
trebui să includă consumul total de energie electrică și
termică.
Agentul economic trebuie să calculeze toate intrările de
energie repartizate pe energie termică și energie electrică,
utilizate în timpul producției de celuloză și hârtie, inclusiv
energia folosită la descernelizarea deșeurilor de hârtie
pentru producția de hârtie reciclată. Energia folosită pentru
transportul materiilor prime, precum și în confecții și
ambalare nu este inclusă în calculele pentru consumul de
energie.
Energia termică totală include toți combustibilii
achiziționați. De asemenea, include energia termică
recuperată prin incinerarea leșiei și a deșeurilor provenite
din procesele de fabricație (de exemplu: deșeurile de lemn,
rumegușul, leșia, maculatura, deșeurile de hârtie), precum
și energia termică recuperată din producția internă de
energie electrică; totuși, agentul economic trebuie să ia în
considerare doar 80% din energia termică provenită din
aceste surse la calculul energiei termice totale.
Energia electrică reprezintă energia electrică netă
importată, provenind din rețea și din producerea de energie
din surse interne, măsurată ca energie electrică. Energia
electrică folosită pentru tratarea apelor reziduale nu trebuie
inclusă.

În cazul în care se produce abur prin folosirea energiei
electrice ca sursă de căldură, se calculează energia
termică a aburului, apoi se împarte la 0,8 și se adaugă la
consumul total de combustibil.
3. Fibrele — gestiunea durabilă a pădurilor
Fibrele pot fi fibre de lemn, fibre reciclate din hârtie
recuperată sau alte fibre de celuloză. Fibrele din deșeurile
de producție nu se consideră fibre reciclate.
Cel puțin 10% din fibrele de lemn neprelucrate trebuie
să provină din pădurile certificate ca fiind gestionate, astfel
încât să fie puse în aplicare principiile și măsurile care au
ca scop asigurarea unei gestiuni durabile a pădurilor.
Celelalte fibre de lemn neprelucrate trebuie să provină
din pădurile gestionate, astfel încât să fie puse în aplicare
principiile și măsurile care au ca scop asigurarea unei
gestiuni durabile a pădurilor.
Trebuie să se indice originea tuturor fibrelor neprelucrate
folosite.
În Europa principiile și măsurile menționate anterior
trebuie să corespundă cel puțin liniilor directoare
paneuropene de nivel operațional pentru gestiunea durabilă
a pădurilor, stabilite la Conferința ministerială de la
Lisabona, privind protecția pădurilor din Europa (2—4 iunie
1998). În afara Europei, acestea trebuie să corespundă cel
puțin principiilor UNCED de gestiune a pădurilor (Rio de
Janeiro, iunie 1992) și, dacă este cazul, criteriilor sau
liniilor directoare pentru gestiunea durabilă a pădurilor,
adoptate în cadrul inițiativelor internaționale și regionale

6

MONITORUL OFICIAL AL ROMÂNIEI, PARTEA I, Nr. 1.111/27.XI.2004

respective (ITTO, Procesul de la Montreal, Procesul de la
Tarapoto, Inițiativa UNEP/FAO pentru zonele aride din
Africa).
Evaluare și verificare:
Agentul economic trebuie să indice tipurile, cantitățile și
originea fibrelor folosite în producția de celuloză și hârtie.
Originea fibrelor de lemn neprelucrate trebuie să fie
indicată cu o precizie suficientă pentru a permite, dacă
este cazul, efectuarea unor verificări care să ateste faptul
că fibrele provin din păduri gestionate durabil. Când se
folosesc fibre de lemn neprelucrate, agentul economic
trebuie să prezinte certificatul/certificatele adecvate,
împreună cu documentele justificative care să ateste că
programul de certificare permite o evaluare corectă a
principiilor și măsurilor de gestiune durabilă a pădurilor.
Pentru fibrele de lemn neprelucrate din pădurile care nu
sunt certificate ca fiind păduri gestionate durabil, agentul
economic trebuie să prezinte o declarație, un statut sau un
cod deontologic care să ateste respectarea cerințelor de
mai sus.
4. Substanțe chimice periculoase
Evaluare și verificare:
Agentul economic trebuie să prezinte o listă cu
produsele chimice folosite în producția de celuloză și
hârtie, precum și documentația adecvată (de exemplu, fișe
tehnice de securitate). Această listă include cantitatea, rolul
și furnizorii tuturor substanțelor chimice folosite la
prelucrare.
a) Clorul: clorul gazos nu se folosește ca agent de
înălbire. Această cerință nu se aplică în cazul clorului
gazos folosit în producția și utilizarea dioxidului de clor.
Evaluare și verificare:
Agentul economic trebuie să prezinte o declarație de la
producătorul/producătorii de celuloză care atestă că clorul
gazos nu s-a folosit ca agent de înălbire. (Notă: deși
această cerință se aplică și în cazul înălbirii fibrelor
reciclate, se acceptă ca aceste fibre să fi fost înălbite cu
clor gazos într-un ciclu de viață anterior).
b) APEO: alchilfenoletoxilații sau alți derivați de
alchilfenol nu se adaugă în substanțele chimice de
curățare, de eliminare a cernelurilor, în agenții antispumare,
de dispersie sau de acoperire. Derivații de alchilfenol se
definesc ca substanțe care formează prin degradare fenoli
alchilici.
Evaluare și verificare:
Agentul economic trebuie să prezinte o declarație
(declarații) de la furnizorul (furnizorii) său (săi) de substanțe
chimice, care să ateste că nu s-au adăugat în aceste
produse alchilfenoletoxilați sau alți derivați de alchilfenol.
c) Monomerii reziduali: cantitatea totală de monomeri
reziduali (exclusiv acrilamidele) cărora li se atribuie sau li
se poate atribui una dintre următoarele fraze de risc:
• R45 — Poate cauza cancer;
• R46 — Poate provoca afecțiuni genetice ereditare;
• R49 — Poate provoca cancer prin inhalare;
• R68 — Risc potențial de efecte ireversibile;
• R50/53 — Foarte toxic pentru organismele acvatice,
poate cauza efecte nefavorabile pe termen lung asupra
mediului acvatic;
• R51/53 — Toxic pentru organismele acvatice, poate
cauza efecte nefavorabile pe termen lung asupra mediului
acvatic;
• R52/53 — Dăunător pentru organismele acvatice și
poate cauza efecte nefavorabile pe termen lung asupra
mediului acvatic;
• R60 — Poate altera fertilitatea;
• R61 — Poate provoca efecte nefaste asupra copilului
(foetus) în timpul sarcinii; sau orice combinație a acestora,

în conformitate cu Hotărârea Guvernului nr. 490/2002
pentru aprobarea Normelor metodologice de aplicare a
Ordonanței de urgență a Guvernului nr. 200/2000 privind
clasificarea, etichetarea și ambalarea substanțelor și
preparatelor chimice periculoase, din agenții de acoperire,
aditivii de retenție, agenții de încleiere, agenții hidrofugi sau
substanțele chimice folosite pentru preepurare sau epurare
finală a apei nu trebuie să depășească 100 ppm (calculată
pe baza conținutului de substanță solidă).
Acrilamida nu trebuie să se găsească în agenții de
acoperire, aditivii de retenție, agenții de încleiere, agenții
hidrofugi sau substanțele chimice folosite pentru preepurare
sau epurare finală a apei în concentrații mai mari de 1.000 ppm
(calculat pe conținutul de substanță solidă).
Autoritatea competentă poate excepta agentul economic
de la îndeplinirea acestor cerințe în legătură cu substanțele
chimice folosite pentru epurarea finală a apei.
Evaluare și verificare:
Agentul economic trebuie să prezinte o declarație de
conformitate cu acest criteriu, împreună cu documentația
adecvată (de exemplu, fișe tehnice de securitate).
d) Agenții tensioactivi din formulările pentru
descernelizarea fibrelor reciclate:
Dacă agenții tensioactivi se folosesc în cantități de cel
puțin 100 g/tonă uscată la aer (calculat pentru toți agenții
de suprafață folosiți în toate formulările pentru
descernelizarea fibrelor reciclate), fiecare agent de
suprafață trebuie să fie ușor biodegradabil. Dacă acești
agenți tensioactivi sunt folosiți în cantități sub 100 g/tonă
uscată la aer, fiecare agent tensioactiv trebuie să fie ușor
biodegradabil sau biodegradabil ulterior. Metodele de
încercare și nivelurile limită pentru demonstrarea
conformității cu acest criteriu sunt prezentate mai jos.
Evaluare și verificare:
Agentul economic trebuie să prezinte o declarație de
conformitate cu acest criteriu, împreună cu fișele relevante
de securitate sau cu rapoartele de încercare pentru fiecare
agent tensioactiv, indicând metoda de încercare, pragul și
concluzia stabilite și folosind una dintre următoarele metode
de încercare și niveluri limită pentru demonstrarea
conformității cu acest criteriu:
— pentru biodegradabilitatea imediată: metoda de
încercare OECD 301 A-F (sau prevăzută în standardele
ISO echivalente), cu un procent de degradare în decurs de
28 de zile de cel puțin 70% pentru 301 A și E și de cel
puțin 60% pentru 301 B, C, D și F;
— pentru biodegradabilitatea ulterioară: metoda de
încercare OECD 302 A-C (sau prevăzută în standardele
ISO echivalente), cu un procent de degradare (inclusiv
adsorbția) în decurs de 28 de zile de cel puțin 70% pentru
302 A și B și de cel puțin 60% pentru 302 C.
e) Biocide: componentele active din biocide sau din
agenții biostatici, folosite împotriva organismelor care
favorizează formarea de depuneri din sistemele de circulare
a apei, cu conținut de fibre, nu sunt potențial
biocumulative.
Evaluare și verificare:
Agentul economic trebuie să prezinte o declarație de
conformitate cu acest criteriu, împreună cu copia fișei
tehnice de securitate, sau un raport de încercare care să
indice metoda de încercare, pragul și concluzia stabilite,
folosind următoarele metode de încercare: OECD 107, 117
sau 305 A-E.
f) Coloranții azoici: nu se folosește nici un colorant
azoic care poate genera prin scindare:
4-aminobifenil
(92-67-1)
benzidină
(92-87-5)

MONITORUL OFICIAL AL ROMÂNIEI, PARTEA I, Nr. 1.111/27.XI.2004
4-clor-o-toluidină
(95-69-2)
2-naftilamină
(91-59-8)
o-amino-azotulen
(97-56-3)
2-amino-4-nitrotoluen
(99-55-8)
4-cloranilină
(106-47-8)
2,4-diaminoanisol
(615-05-4)
4,4’-diaminodifenilmetan
(101-77-9)
3,3’-diclorbenzidină
(91-94-1)
(119-90-4)
3,3’-dimetoxibenzidină
3,3’-dimetilbenzidină
(119-93-7)
3,3’-dimetil-4,4’-diaminodifenilmetan
(838-88-0)
p-crezidină
(120-71-8)
(101-14-4)
4,4’-metilen-bis-(2-cloranilină)
4,4’-oxidianilină
(101-80-4)
4,4’-tiodianilină
(139-65-1)
o-toluidină
(95-53-4)
2,4-diaminotoluen
(95-80-7)
2,4,5-trimetilanilină
(137-17-7)
o-anisidină
(90-04-0)
4-aminoazobenzen
(60-09-3)
Evaluare și verificare:
Agentul economic trebuie să prezinte o declarație de
conformitate cu acest criteriu.
g) Coloranții: nu trebuie să se folosească pentru
celuloză sau hârtie coloranți comerciali cărora li se atribuie
sau li se poate atribui la momentul solicitării una dintre
următoarele fraze de risc:
• R50 (foarte toxic pentru organismele acvatice);
• R51 (toxic pentru organismele acvatice);
• R52 (dăunător pentru organismele acvatice);
• R53 (poate avea efecte nefavorabile pe termen lung
asupra mediului acvatic);
sau orice combinație a acestora, în conformitate cu
Hotărârea Guvernului nr. 490/2002 pentru aprobarea
Normelor metodologice de aplicare a Ordonanței de
urgență a Guvernului nr. 200/2000 privind clasificarea,
etichetarea și ambalarea substanțelor și preparatelor
chimice periculoase.
Nu trebuie să se folosească pentru celuloză și hârtie
nici un colorant comercial cu un conținut total mai mare de
2% din greutate de substanțe cărora li se atribuie sau li
se poate atribui la momentul cererii una dintre frazele de
risc de mai sus (sau combinații ale acestora), în
conformitate cu Hotărârea Guvernului nr. 490/2002.
Acest criteriu nu se aplică în cazul preparatelor a căror
clasificare se datorează doar componentei/componentelor
de colorare cu un grad de fixare de cel puțin 98%. Se
consideră grad de fixare retenția totală de coloranți pe fibre,
în timpul procesării.
Evaluare și verificare:
Agentul economic trebuie să prezinte o declarație de
conformitate cu acest criteriu, împreună cu o documentație
doveditoare adecvată, precum și fișa tehnică de securitate.
h) Pigmenții sau coloranții pe bază de complecși
metalici
Nu trebuie folosiți coloranți sau pigmenți pe bază de
plumb, cupru, crom, nichel sau aluminiu. Totuși, se pot
folosi coloranți sau pigmenți pe bază de ftalocianină de
cupru.
Evaluare și verificare:
Agentul economic trebuie să prezinte o declarație de
conformitate cu acest criteriu.
i) Impuritățile ionice din coloranți: nivelul impurităților
ionice din coloranți nu trebuie să depășească: Ag 100 ppm;
As 50 ppm; Ba 100 ppm; Cd 20 ppm; Co 500 ppm;
Cr 100 ppm; Cu 250 ppm; Fe 2 500 ppm; Hg 4 ppm;

7

Mn 1 000 ppm; Ni 200 ppm; Pb 100 ppm; Se 20 ppm;
Sb 50 ppm; Sn 250 ppm; Zn 1500 ppm.
Evaluare și verificare:
Agentul economic trebuie să prezinte o declarație de
conformitate cu acest criteriu.
5. Gestiunea deșeurilor
Toate punctele de producere a celulozei și hârtiei au un
sistem de gestiune a deșeurilor (conform cerințelor impuse
de autoritățile de reglementare în acest domeniu) și a
produselor reziduale provenite din fabricarea produsului cu
etichetă ecologică. În solicitarea pentru acordarea etichetei
ecologice vor fi incluse documente și explicații privind
sistemul, precum și informații privind cel puțin punctele
următoare:
a) procedeele de separare și folosire a materialelor
reciclabile din deșeuri;
b) procedeele de recuperare a materialelor în alte
scopuri, precum incinerarea pentru producția de abur
industrial sau căldura ori utilizarea în agricultură;
c) procedeele de manipulare a deșeurilor periculoase
(conform cerințelor impuse de autoritățile de reglementare,
în acest domeniu, ale amplasamentului de producție
respectiv).
Evaluare și verificare:
Agentul economic trebuie să prezinte o descriere a
modului de gestiune a deșeurilor pentru punctele de
producție în cauză și o declarație de conformitate cu acest
criteriu.
6. Adecvat pentru utilizare
Produsul trebuie să fie adecvat pentru a fi utilizat.
Evaluare și verificare:
Agentul economic trebuie să prezinte documentația
doveditoare și/sau rezultatele încercărilor.
7. Informații pe ambalaj
Următorul text (sau un text echivalent) trebuie să
figureze pe ambalajul primar și secundar al produsului:
îAcest produs este autorizat să poarte eticheta
ecologică, deoarece îndeplinește condiții care, printre altele,
limitează emisiile de apă (CCO, AOX) și în aer (S, NOx,
CO2), precum și consumul de energie, combustibili minerali
și substanțe periculoase.“
îPentru mai multe informații privind eticheta ecologică,
vizitați site-ul web al ministerului: http://www.mappm.ro.“
îVă rugăm să colectați hârtia utilizată, pentru reciclare.“
În plus, producătorul trebuie să furnizeze o declarație
privind procentul minim de fibre reciclate, utilizate la
fabricarea produsului.
Evaluare și verificare:
Agentul economic trebuie să prezinte o mostră de
ambalaj al produsului, informațiile furnizate alături de
produs, împreună cu o declarație de conformitate cu acest
criteriu.
8. Informații pe eticheta ecologică
Rubrica a 2-a de pe eticheta ecologică va cuprinde
următorul text:
îpoluare redusă a aerului și apei
consum scăzut de energie
utilizare redusă a substanțelor periculoase“
Evaluare și verificare:
Agentul economic trebuie să prezinte o mostră de
ambalaj al produsului, eticheta, împreună cu o declarație
de conformitate cu acest criteriu.

8

MONITORUL OFICIAL AL ROMÂNIEI, PARTEA I, Nr. 1.111/27.XI.2004

ACTE

ALE

BĂNCII

NAȚIONALE

A

ROMÂNIEI

BANCA NAȚIONALĂ A ROMÂNIEI

HOTĂRÂRE
privind retragerea autorizației de funcționare a Cooperativei de Credit îVoința“ Șimian OC
Având în vedere constatările înscrise în Raportul nr. 120 din 16 august 2004 cu privire la starea financiară a
Cooperativei de credit îVoința“ Șimian OC și la posibilitatea redresării situației acesteia din punct de vedere al siguranței
financiare, întocmit de administratorul special numit de CREDITCOOP Casa Centrală în urma activității de administrare
specială desfășurate la Cooperativa de Credit îVoința“ Șimian OC în perioada 5 iulie 2004—15 august 2004, din care a
rezultat că nu există o perspectivă de redresare a situației economico-financiare a cooperativei de credit,
în temeiul prevederilor art. 201 alin. 2 din Ordonanța de urgență a Guvernului nr. 97/2000 privind organizațiile
cooperatiste de credit, aprobată și modificată prin Legea nr. 200/2002, cu modificările și completările ulterioare,
Banca Națională a României h o t ă r ă ș t e:
Art. 1. — Se retrage Autorizația de funcționare seria B
nr. 0359 din data de 23 septembrie 2002 a Cooperativei
de Credit îVoința“ Șimian OC, cu sediul în localitatea
Șimian, Str. Halangăi nr. 5, bl. A5, sc. 1, ap. 5, județul
Mehedinți, cod unic de înregistrare 3294202, număr de
ordine în registrul comerțului J25/1.055/1992, pentru
următoarele motive:
— nivelul fondurilor proprii se situează sub limita de
3.000.000 mii lei prevăzută la art. 7 alin. (1) din Normele
Băncii Naționale ale României nr. 13/2002 privind capitalul
minim al organizațiilor cooperatiste de credit și capitalul
agregat minim al rețelelor cooperatiste de credit, cu
modificările și completările ulterioare, acesta înregistrând la
data de 31 iulie 2004 un nivel de 68.862 mii lei;

— pierderea înregistrată de cooperativa de credit se
menține la un nivel ridicat (–55.499 mii lei la 31 iulie
2004).
Art. 2. — Prezenta hotărâre va fi transmisă Cooperativei
de Credit îVoința“ Șimian OC și CREDITCOOP Casa
Centrală și va intra în vigoare la data publicării ei în
Monitorul Oficial al României, Partea I.
Art. 3. — Prezenta hotărâre poate fi contestată la
Consiliul de administrație al Băncii Naționale a României,
în termen de 15 zile de la data comunicării, în conformitate
cu prevederile art. 202 alin. 1 din Ordonanța de urgență a
Guvernului nr. 97/2000 privind organizațiile cooperatiste de
credit, aprobată și modificată prin Legea nr. 200/2002, cu
modificările și completările ulterioare.

Guvernatorul Băncii Naționale a României,
Mugur Isărescu
București, 9 noiembrie 2004.
Nr. 464.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.111/27.XI.2004 conține 8 pagini.

Prețul de vânzare 9.500 lei

ISSN 1453—4495

