Anul 172 (XVI) — Nr. 719

PARTEA

I

LEGI, DECRETE, HOTĂRÂRI ȘI ALTE ACTE

Marți, 10 august 2004

SUMAR

Nr.

Pagina
ACTE ALE ORGANELOR DE SPECIALITATE

Nr.
759.

ALE ADMINISTRAȚIEI PUBLICE CENTRALE
758.

— Ordin al ministrului sănătății privind aprobarea
Metodologiei pentru desfășurarea concursului de
335.

rezidențiat în medicină, medicină dentară și
farmacie, sesiunea 14 noiembrie 2004 .................

1–7

Pagina
— Ordin al ministrului sănătății privind stabilirea
cuantumului taxei pentru participarea la concursul
de rezidențiat în medicină, medicină dentară și
farmacie, sesiunea noiembrie 2004 .......................

7

ACTE ALE BĂNCII NAȚIONALE A ROMÂNIEI
— Hotărâre privind retragerea autorizației de
funcționare a Cooperativei de credit VISARION
ROMAN RĂȘINARI .................................................

8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind aprobarea Metodologiei pentru desfășurarea concursului de rezidențiat în medicină,
medicină dentară și farmacie, sesiunea 14 noiembrie 2004
Văzând Referatul Direcției resurse umane, formare profesională, concursuri și examene nr. OB/6.624/2004,
în temeiul dispozițiilor Hotărârii Guvernului nr. 743/2003 privind organizarea și funcționarea Ministerului Sănătății,
cu modificările și completările ulterioare,
ministrul sănătății emite următorul ordin:
Art. 1. — Se aprobă Metodologia pentru desfășurarea
concursului de rezidențiat în medicină, medicină dentară și
farmacie, sesiunea 14 noiembrie 2004, prevăzută în anexa
care face parte integrantă din prezentul ordin.

Art. 2. — Direcția resurse umane, formare profesională,
concursuri și examene va duce la îndeplinire prevederile
prezentului ordin.
Art. 3. — Prezentul ordin va fi publicat în Monitorul
Oficial al României, Partea I.

Ministrul sănătății,
Ovidiu Brînzan
București, 14 iunie 2004.
Nr. 758.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 719/10.VIII.2004
ANEXĂ

METODOLOGIE
pentru desfășurarea concursului de rezidențiat în medicină, medicină dentară și farmacie,
sesiunea 14 noiembrie 2004
CAPITOLUL I
Dispoziții generale
1. Ministerul Sănătății organizează concurs național de
intrare în rezidențiat de medicină, medicină dentară și
farmacie la data de 14 noiembrie 2004. Concursul se va
desfășura în următoarele centre universitare:
— centrul universitar — grupa specialităților chirurgicale;
— București
— centrul universitar — grupa specialităților medicale;
— Cluj-Napoca
— centrul universitar — grupa medicină de familie;
— Craiova
— centrul universitar — grupa medicină dentară;
— Iași
— centrul universitar — grupa farmacie;
— Târgu Mureș
— centrul universitar — grupa medicină de laborator.
— Timișoara
2. Numărul de locuri pe profiluri, grupe de specialități și
specialități, precum și centrele de pregătire pentru fiecare
specialitate sunt aprobate prin ordin comun al ministrului
educației și cercetării și ministrului sănătății.
3. Pentru organizarea concursului de rezidențiat este
desemnată o comisie comună națională și comisii comune
zonale. Comisiile comune sunt formate din reprezentanți ai
Ministerului Sănătății și ai Ministerului Educației și Cercetării
și sunt aprobate prin ordin comun al ministrului educației și
cercetării și al ministrului sănătății.
4.1. Concursul se desfășoară sub formă de test grilă cu
200 de întrebări, cu o durată de 4 ore.
4.2. Se declară promovați candidații care obțin minimum
50% din punctajul maxim posibil la cele 200 de întrebări,
în limita numărului de locuri publicat pentru fiecare grupă
de specialități.
4.3. Doctoranzii cu frecvență pot fi admiși în rezidențiat
în situația îndeplinirii condițiilor de admitere la grupa sau
subgrupa de specialități respectivă.
4.4. Medicii rezidenți au obligația să efectueze
pregătirea și să susțină examenul de medic specialist în
specialitatea pentru care au optat, în primii 2 ani de la
absolvirea stagiului. Schimbarea specialității în care a fost
admis rezidentul este posibilă printr-un nou concurs de
rezidențiat. În cazuri justificate schimbarea se poate face
numai prin ordin al ministrului sănătății, dacă solicitantul
îndeplinește condițiile minime la specializarea cerută.
5. Informațiile generale importante despre concursul de
rezidențiat sunt făcute publice prin presă, radio, televiziune,
iar cele de detaliu, prin publicare în ziarul îViața Medicală“
și prin Internet, la adresa www.rezidențiat2004.ro.
CAPITOLUL II
Tematică, bibliografie, întrebări
6.1. Tematicile concursului de rezidențiat sunt diferite pe
profiluri și grupe de specialități, ca și bibliografia aferentă.
Ele sunt elaborate de Colegiul Medicilor din România,
respectiv de Colegiul Farmaciștilor din România, și sunt

aprobate de președintele Comisiei comune de rezidențiat și
publicate în ziarul îViața Medicală“ nr. 13 din 26 martie
2004.
6.2. Întrebările vor fi diferite în funcție de profil sau de
grupele de specialități. Fiecare dintre seturile de întrebări
este creat de grupuri de lucruri diferite. Coordonatorul
fiecărui grup de lucru este desemnat de către președintele
comisiei centrale a rezidențiatului, la propunerea
președinților comisiilor comune zonale, iar numele lui va fi
făcut public o dată cu încheierea concursului. Coordonatorul
fiecărui grup răspunde întru totul de corectitudinea
formulării întrebării, alegerea răspunsurilor corecte și de
păstrarea secretului întrebării. Coordonatorul va da avizul
îbun de tipar“ pentru multiplicarea caietelor de întrebări.
CAPITOLUL III
Înscrierea candidaților
7. La concurs se pot prezenta:
— candidați care au diploma de licență în profil medicofarmaceutic uman sau o diplomă echivalentă cu aceasta;
— rezidenți aflați în pregătire;
— specialiști care doresc să efectueze pregătire în cea
de-a doua specialitate, cu respectarea prevederilor legale;
— candidați apți din punct de vedere medical (fizic și
neuropsihic) pentru exercitarea activității în grupa de
specialitate pentru care candidează.
Medicii, stomatologii și farmaciștii care au obținut
intrarea în specialitate în urma promovării unui concurs de
rezidențiat pe post se prezintă la acest concurs cu
respectarea prevederilor stabilite prin actul adițional la
contractul de muncă.
8.1. Înscrierile la concurs se fac la sediile direcțiilor de
sănătate publică județene sau a municipiului București din
momentul apariției în presă a publicației de concurs și se
termină cu 25 de zile înaintea concursului.
8.2. Publicația de concurs va cuprinde următoarele:
— data, locul și ora desfășurării concursului;
— condiții de participare;
— locul și perioada de înscriere;
— numărul de locuri;
— informații generale.
9. Dosarele de înscriere ale candidaților trebuie să
conțină următoarele documente:
— cerere de înscriere la concurs, cu numele de familie,
inițiala tatălui și toate prenumele înscrise în buletinul/cartea
de identitate, precum și grupa de specialități pentru care
concurează (se va menționa acordul pentru folosirea
numelui, precum și pentru afișarea rezultatului pe Internet);
— xerocopie a buletinului/cărții de identitate (paginile din
care reies numele și prenumele candidatului, precum și
data nașterii);
— copie legalizată a diplomei de licență de medic,
stomatolog sau farmacist; absolvenții promoției 2004 pot
prezenta adeverința privind promovarea examenului de
licență;
— medicii rezidenți și medicii specialiști vor depune
adeverința eliberată de unitatea în care sunt încadrați, din
care să reiasă specialitatea în care sunt confirmați și tipul
contractului de muncă;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 719/10.VIII.2004
— certificat medical privind starea de sănătate, eliberat
de unitatea sanitară teritorială desemnată de direcția de
sănătate publică județeană sau a municipiului București, în
care se va preciza că este apt/inapt din punct de vedere
medical (fizic și neuropsihic) pentru exercitarea activității în
grupa de specialitate pentru care candidează;
— copii legalizate ale actelor doveditoare (certificat de
căsătorie etc.) pentru cei care și-au schimbat numele;

Nr.
crt.

DSP

Profil/grupa
(M, G, C,
L, S, F)

Numele,
inițiala
tatălui,
prenumele

Promoția

3

— chitanța de plată a taxei de concurs, stabilită de
Ministerul Sănătății.
10.1. După verificarea documentelor din dosare și a
condițiilor de participare pentru fiecare candidat, direcțiile
de sănătate publică vor alcătui o singură listă cu
candidații, în ordinea alfabetică a numelor în cadrul
profilului sau grupei de specialități, care va cuprinde
următoarele rubrici:

Universitatea
de medicină
și farmacie
absolvită

Locul actual
de muncă
Funcția

Unitatea

Nr. chitanței
de plată
a taxei
de concurs

Observații
privind
starea de
sănătate

Legendă:
DSP: Direcția de sănătate publică județeană sau a municipiului București (indicativ auto, de exemplu, BZ pentru
DSP Buzău, B pentru DSPM București);
Profil/Grupă:
M
G
C
L
S
F

pentru
pentru
pentru
pentru
pentru
pentru

grupa specialităților medicale
grupa medicină de familie
grupa specialităților chirurgicale
grupa de laborator
profilul de medicină dentară
profilul farmacie

Loc actual de muncă: pentru cei neîncadrați se înscrie îFP“ în rubrica pentru unitate, iar rubrica pentru funcție se
lasă necompletată.
Observații privind starea de sănătate: se va completa numai cu îAPT“ sau îINAPT“.

10.2. Listele vor fi redactate, conform structurii de mai
sus, într-un fișier EXCEL, și vor fi trimise la Centrul
Național de Perfecționare Postuniversitară a Medicilor,
Farmaciștilor, Altui Personal cu Studii Superioare și
Asistenților Medicali (CNPPMFAM) (str. Bodești nr. 1,
sectorul 2, București) prin e-mail, pe adresa
rezidentiat@perfmed.ro, în termen de două zile de la
terminarea înscrierilor, iar originalele vor fi transmise prin
Prioripost la adresa de mai sus, însoțite de dischetă.
Instrucțiunile privind modul de completare a listelor în
format electronic, precum și modelul de fișier EXCEL care
va fi folosit se găsesc la adresa de Internet
www.rezidentiat2004.ro.
10.3. După centralizarea și verificarea tabelelor cu
candidații înscriși, Centrul Național de Perfecționare
Postuniversitară a Medicilor, Farmaciștilor, Altui Personal cu
Studii Superioare și Asistenților Medicali va proceda la
redactarea listei finale cu candidații înscriși la concurs, pe
profiluri și grupe de specialități, în ordine alfabetică.
Repartizarea candidaților pe săli se va face diferențiat, pe
profilul și grupa de specialități pentru care s-au înscris.
10.4. La data de 11 noiembrie 2004 candidații vor putea
afla sala și ora începerii probei de concurs, cercetând
adresa de Internet pe site-ul www.rezidentiat2004.ro. La
sediile universităților de medicină și farmacie se vor afișa
listele cu candidații înscriși pentru grupa de specialitate
pentru care se organizează concurs, cu excepția grupei
specialităților chirurgicale, care se va afișa și la Centrul
Național de Perfecționare Postuniversitară a Medicilor,
Farmaciștilor, Altui Personal cu Studii Superioare și
Asistenților Medicali (str. Bodești nr. 1, sectorul 2,
București).

10.5. Cu cel puțin 24 de ore înainte de concurs, la
fiecare sală se va afișa lista candidaților repartizați în sala
respectivă.
CAPITOLUL IV
Desfășurarea concursului
11.1. Concursul se desfășoară în ziua de duminică,
14 noiembrie 2004.
11.2. În dimineața concursului, la ora 7,30, șeful de sală
împreună cu supraveghetorii vor lipi în dreptul fiecărui loc
din sală o legitimație de bancă cu numărul de ordine al
candidatului respectiv, număr corespunzător cu cel aflat în
listele candidaților.
11.3. Începând cu ora 8,30, candidații vor putea intra în
sala în care au fost repartizați. La intrare se vor legitima
șefului de sală cu buletinul/cartea de identitate sau cu
pașaportul, documente ce trebuie să fie în termen de
valabilitate. Cei care nu prezintă un astfel de document
valabil nu vor fi primiți în sala de concurs.
12.1. Candidații vor fi așezați în sală în ordine
alfabetică, conform listelor finale afișate, cu excepția
perechilor soț-soție, frați, candidați care au obligația, sub
sancțiunea anulării lucrării și eliminării din concurs, să
semnaleze aceste situații pentru a putea fi așezați separat.
Candidații aflați în sală pot declara sub semnătură situațiile
sus-menționate. Fiecare candidat se va așeza la locul
indicat prin legitimația de bancă. Candidații ocupă numai
locurile indicate de organizatori și nu au voie să le
schimbe între ei. În cazul în care locul desemnat inițial nu
este corespunzător, candidatul poate fi mutat pe un loc
disponibil, dar numai la indicația șefului de sală.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 719/10.VIII.2004

12.2. Candidații vor fi așezați în sală în așa fel încât să
rămână cel puțin un loc liber între doi candidați.
12.3. În prezența tuturor candidaților, șefii de sală vor
citi instrucțiunile privind modul de desfășurare a
concursului.
13.1. Începând cu ora 8,45 se vor împărți candidaților
grilele pentru răspuns și câte o carioca de culoare neagră
pentru completarea grilei (atât pentru completarea
răspunsurilor considerate corecte, cât și pentru completarea
datelor de identitate). Cele patru tipuri de grile pentru
răspuns se vor împărți astfel:
• rândul 1 primește grile tip A și B conform următoarei
scheme: A — B — A — B — A — B — etc.;
• rândul 2 primește grile tip C și D conform următoarei
scheme: C — D — C — D — C — D — etc.;
• rândul 3 primește grile tip A și B conform următoarei
scheme: B — A — B — A — B — A — etc.;
• rândul 4 primește grile tip C și D conform următoarei
scheme: D — C — D — C — D — C — etc.
13.2. Începând cu rândul 5 se repetă schema de mai
sus (rândul 5 = rândul 1, rândul 6 = rândul 2 etc.), până
când toți candidații vor primi o grilă de răspuns.
13.3. Se va proceda la verificarea de către fiecare
candidat a grilei pentru a se identifica eventualele greșeli
de tipărire, caz în care grila respectivă va fi înlocuită.
Fiecare candidat va completa apoi datele personale în
spațiul special de pe grilă, cu litere majuscule.
13.4. Șeful de sală și supraveghetorii vor verifica
corectitudinea datelor înscrise, confruntându-le cu actul de
identitate al candidatului și cu legitimația de bancă. După
această operațiune, actul de identitate al fiecărui candidat
va rămâne pe bancă pe toată durata probei scrise.
Candidații poartă întreaga responsabilitate asupra datelor
personale înscrise pe grilă.
13.5. Sacii sigilați conținând caietele cu întrebări vor fi
aduși la săli în jurul orei 9,30. Integritatea acestor saci va
fi constatată de șeful de sală și de 3 candidați din sala
respectivă. La ora 10,00 se vor desigila sacii în toate sălile
de concurs din toate centrele universitare. Se vor împărți
apoi candidaților caietele de întrebări, ținându-se cont de
tipul de grilă primit anterior. Din momentul în care a fost
distribuit ultimul caiet începe măsurarea timpului de
concurs, care este de 4 ore. Șeful de sală va nota la loc
vizibil și va informa candidații asupra orei de începere și
celei de terminare a concursului (fie prin scriere pe tablă,
fie pe o hârtie ce va fi afișată).
13.6. Fiecare candidat va verifica caietul, fiind schimbate
caietele cu greșeli de tipărire.
13.7. Întreaga responsabilitate asupra corespondenței
dintre tipul de grilă și cel al caietului cu întrebări revine
candidatului.
13.8. Candidații care nu sunt prezenți în sală în
momentul deschiderii sacilor cu caiete nu mai au acces în
sala de concurs.
13.9. În timpul concursului candidații nu au voie să
consulte nici un fel de materiale, să discute cu ceilalți
candidați, să copieze sau să aibă asupra lor aparatură
electronică de comunicare. Materialele documentare vor fi
depozitate într-un colț al sălii, unde candidații nu vor avea
acces până la terminarea concursului.
13.10. La terminarea concursului candidații vor preda
șefului de sală, sub semnătură, grila de răspuns. Caietul
cu întrebări rămâne în posesia candidaților, cu excepția
celor care, din orice motiv, părăsesc sala în primele 3 ore
de concurs.
13.11. Candidații absenți și cei care se retrag din
concurs vor fi menționați ca atare în procesul-verbal

(nominal). Cei care se retrag vor preda grila de răspuns și
caietul cu întrebări sub semnătură și vor putea părăsi sala
doar după expirarea primelor 30 de minute de la începerea
concursului. Șeful de sală va scrie pe grila lor îretras din
concurs“. Aceste grile vor fi preluate, constituind documente
pe baza cărora, în lista finală, pentru candidatul care s-a
retras, se va face mențiunea îretras din concurs“. După
părăsirea sălii nici unui candidat nu îi mai este permisă
revenirea (pe perioada desfășurării probei) pentru nici un
motiv, cu excepția situației în care un candidat are
necesități fiziologice, când va fi însoțit de 2 supraveghetori,
acceptându-se lipsa din sală maximum 10 minute. Timpul
absenței din sală nu prelungește durata probei pentru
candidatul respectiv.
13.12. Grilele de răspuns bune de corectat se predau
de către candidați sub semnătura șefului de sală.
Corectura acestor grile se face în mod electronic, în sala
de concurs, în prezența autorului și a încă 2 candidați din
sala respectivă care vor semna pe grilă. După anunțarea
punctajului tuturor candidaților din sala respectivă, șeful de
sală, în prezența a 3 candidați, ambalează și sigilează
plicul cu grilele corectate și discheta.
13.13. Grilele de răspuns cu mențiunea îretras din
concurs“ se ambalează separat.
13.14. Grilele de răspuns greșite și cele nefolosite vor fi
ambalate separat și vor purta mențiunea îanulat“.
13.15. Pe fiecare plic cu grile (grile corectate; grile cu
mențiunea îretras din concurs“ și grile cu mențiunea
îanulat“) se vor menționa sala, numărul de candidați,
numărul de grile corectate, respectiv grile cu mențiunile
îretras din concurs“ și îanulat“.
13.16. Șefii de sală vor completa un proces-verbal
privind numărul de candidați înscriși, numărul de candidați
prezenți, numărul de grile, caiete și dischete primite și
returnate. Procesele-verbale vor fi semnate de șefii de
sală, de supraveghetori și 3 candidați.
13.17. Coletele și procesele-verbale vor fi puse în saci,
care se vor sigila la rândul lor și vor fi predați
reprezentanților comisiei comune zonale. Pentru sigilare se
vor folosi clești speciali, care se vor găsi la reprezentantul
desemnat de comisia comună zonală, care răspunde de
localul respectiv de concurs.
13.18. Sacii vor fi transportați la sediul comisiei comune
zonale. Camerele unde se vor depozita sacii vor fi sigilate
de comisia comună zonală.
CAPITOLUL V
Clasificarea candidaților
14. Președintele comisiei comune zonale de rezidențiat
împreună cu colectivele care au alcătuit întrebările de
concurs vor fi prezenți în ziua concursului începând cu
ora 11,00, la sediul comisiei comune zonale, pentru a
alcătui grila cu răspunsurile la întrebările de concurs pentru
fiecare profil și grupă de specialitate. Grilele cu răspunsuri
vor fi multiplicate în prezența comisiei comune zonale de
rezidențiat și transmise în săli prin delegați, în plicuri
sigilate. Plicul va fi înmânat șefului de sală de către
delegați la expirarea celor 4 ore de concurs și după
predarea de către candidați a grilelor pentru corectat.
15.1. Eventualele contestații privind răspunsurile corecte
vor fi depuse de candidați în termen de 24 de ore din
momentul transmiterii grilelor în sălile de concurs.
Contestațiile se depun la universitatea de medicină și
farmacie sau se transmit prin fax la numerele comunicate
de comisia comună zonală. Pentru centrul universitar

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 719/10.VIII.2004
București contestațiile se depun la CNPPMFAM (București,
str. Bodești nr. 1, sectorul 2) sau prin fax la nr. 2556406.
Comisia comună zonală va analiza și va comunica
răspunsurile corecte rămase definitive în termen de 48 de ore
de la expirarea termenului de depunere a contestațiilor.
Comunicarea grilei corecte rămase definitive se va face
prin publicare pe Internet pe site-ul www.rezidențiat 2004.ro
și prin afișare la universitatea de medicină și farmacie ClujNapoca, Craiova, Iași, Timișoara, Târgu Mureș, respectiv
CNPPMFAM pentru centrul universitar București, și
constituie răspuns la contestațiile primite.
15.2. În urma analizării contestațiilor și stabilirii grilei
corecte rămase definitive, punctajele comunicate în săli pot
suferi modificări.
16. Prelucrarea rezultatelor stabilite în urma aplicării
grilei corecte rămase definitive se va face de către o
comisie de specialiști propuși de comisiile comune zonale
și desemnați prin ordin al ministrului sănătății. Membrii
acestei comisii nu au voie să introducă sau să scoată din
sala respectivă nici un fel de material. În sala respectivă
nu vor avea acces decât persoanele care formează
comisia menționată.
17. Înainte de alcătuirea clasificărilor, comisia
desemnată la pct. 16 va proceda la desfacerea sacilor și
la verificarea conținutului fiecărui colet, semnalând
eventualele neconcordanțe.
18.1. Clasificarea pe profiluri și grupe de specialități va
rezulta prin unificarea electronică a rezultatelor stabilite în
urma aplicării grilei corecte rămase definitive.
18.2. Rezultatele concursului național pentru rezidențiat
se confirmă prin ordin al ministrului sănătății.
CAPITOLUL VI
Rezultate
19.1. Data afișării clasificărilor va fi anunțată în timp util
prin mass-media.
19.2. Clasificările, data și locul alegerii specialităților și
centrelor de pregătire vor fi afișate la universitatea de
medicină și farmacie și la direcția de sănătate publică unde
se desfășoară concursul sau vor putea fi accesate pe
Internet.
20. Alegerea specialității și a centrelor de pregătire va
avea loc la aceeași dată pentru toate grupele de
specialități, prin teleconferință. Candidații au posibilitatea de
a se prezenta la unu dintre centrele universitare medicale
București, Brașov, Cluj-Napoca, Craiova, Constanța, Iași,
Oradea, Sibiu, Târgu Mureș sau Timișoara.
CAPITOLUL VII
Alegerea specialității și a centrelor de pregătire
21. Alegerea locurilor se va face în baza clasificărilor
afișate. La alegerea specialității și a centrului de pregătire
candidații vor prezenta buletinul/cartea de identitate sau
pașaportul în termen de valabilitate.
Împuterniciții vor prezenta buletinul/cartea de identitate
propriu/proprie și o împuternicire dată de candidat la
notariat.
22. Candidații sau împuterniciții acestora, care nu sunt
prezenți la data, ora și locul fixate pentru alegerea
specialității și a centrului de pregătire, pierd drepturile
conferite de concurs.

5

CAPITOLUL VIII
Exemplificări privind tipurile de întrebări
și modul de punctare
23. Caietele de concurs vor avea un număr de 200 de
întrebări pentru fiecare profil și grupă de specialități (40%
din cele afișate pe Internet; 60% întrebări la prima vedere).
24. Cele 200 de întrebări de concurs pot fi de două tipuri:
1. întrebări tip complement simplu, cu un singur răspuns
corect posibil din 5; se notează fiecare întrebare cu
răspuns corect cu 4 puncte; dacă la aceste întrebări
candidații marchează mai mult sau mai puțin de un
răspuns corect, întrebarea se anulează (punctaj 0);
2. întrebări tip complement multiplu cu 2—4 răspunsuri
corecte; fiecare întrebare cu răspunsuri corecte va fi notată
cu 5 puncte; dacă la aceste întrebări candidatul marchează
mai puțin de 2 sau mai mult de 4 răspunsuri, întrebarea
se anulează (punctaj 0).
În caietul de concurs se vor preciza întrebările de tip
complement simplu și întrebările de tip complement
multiplu.
Exemplu de punctare:
A B C D E
x

= întrebare cu două răspunsuri corecte
A și C

x

În cazul în care candidatul marchează corect A și C, va
primi 5 puncte.
În cazul în care candidatul marchează A și B, va fi
punctat astfel:
A B C D E
1 0 0 1 1 = 3 puncte
Departajarea candidaților cu punctaj egal se va face pe
baza punctajului ponderat, care reprezintă calculul statistic
în funcție de răspunsurile corecte date de toți candidații la
întrebarea considerată cu gradul de dificultate cel mai mare.
Departajarea candidaților care au obținut punctajul
maxim posibil se va face prin susținerea unei probe
suplimentare de departajare. Această probă constă în
100 de întrebări din tematica și bibliografia aprobate, de tip
complement multiplu, alcătuite cu 24 de ore înainte de
susținerea probei, într-un sediu securizat. Această probă va
avea loc în ziua de sâmbătă 20 noiembrie 2004 în centrul
universitar în care s-a desfășurat concursul. Corectura se
va face în mod electronic în sala de concurs, în prezența
candidaților. Rezultatele vor fi folosite pentru alcătuirea unei
ierarhizări a candidaților care au obținut punctaj maxim
posibil. Candidații care nu se prezintă la proba de
departajare vor figura în clasificare în ordine alfabetică,
după ierarhizarea candidaților care au susținut proba de
departajare.
Pentru susținerea probei de departajare nu se percepe taxă.
CAPITOLUL IX
Probleme de organizare
25. Pentru buna desfășurare a concursului de
rezidențiat se stabilesc grupuri de lucru pentru îndeplinirea
următoarelor obligații:
• publicarea tematicii de concurs și a bibliografiei,
precum și a metodologiei de desfășurare a concursului;
coordonator este președintele comisiei comune centrale de
rezidențiat;

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 719/10.VIII.2004

• stabilirea numărului de locuri pe profiluri, grupe de
specialități și centre de pregătire, conform prevederilor
legale;
• rezolvarea problemelor financiare (încasări de taxe,
cheltuieli pentru chirii, materiale, plata promptă a
personalului care a contribuit la concurs etc.); responsabil:
CNPPMFAM;
• închirierea sălilor pentru concurs și prezentarea unui
tabel cu locul, numele și capacitatea fiecărei săli, având
grijă să rămână în fiecare sală 1—3 locuri libere (în funcție
de capacitatea sălii); verificarea cu o săptămână înainte a
condițiilor de lucru în sala respectivă (căldură, lumină,
aerisire, scaune bune etc.); responsabil: președintele
comisiei comune zonale;
• asigurarea materialelor necesare întregii sesiuni (hârtie,
carioci de culori diferite, hârtie de împachetat, plicuri pentru
grile, sfoară, ceară roșie, dischete noi, clești pentru sigilat
etc.); responsabil: CNPPMFAM;
• organizarea supravegherii concursului, responsabil fiind
președintele comisiei comune zonale:
— solicitarea prin universitățile de medicină și farmacie
și direcțiile de sănătate publică a unui număr suficient de
supraveghetori (1 supraveghetor la 25 de candidați, cu un
minim de 3 persoane pentru o sală);
— desemnarea șefilor de clădire, de sală și a
supraveghetorilor pe locuri de concurs;
— instruirea acestora cu o săptămână înainte de
concurs;
• întocmirea și tipărirea listelor cu candidați, a
legitimațiilor de bancă și împărțirea candidaților pe săli în
funcție de capacitatea fiecăreia, afișarea acestora și
transmiterea spre web master pentru publicare pe Internet;
responsabili: CNPPMFAM și președinții comisiilor comune
zonale;
• elaborarea și tipărirea instrucțiunilor pentru șefii de
clădire, de sală, supraveghetori și candidați; coordonator:
președintele comisiei centrale de rezidențiat;
• elaborarea și tipărirea documentelor nesecrete
(procese-verbale — diferențiate pentru șefii de clădiri și de
sală — de predare-primire a sacilor cu caiete de întrebări
și de predare-primire de la sfârșitul concursului, adică
plicuri cu grile corectate, dischete, plicuri cu grile anulate
sau nefolosite, grile cu mențiunea îretras din concurs“,
caiete de întrebări nefolosite, atât ale șefilor de sală către
șefii de clădire, cât și ale șefilor de clădire către comisiile
comune zonale; procese-verbale asupra derulării
concursului, completate și semnate de șefii de sală și de
supraveghetori, grilelor de răspuns, plicurilor ce vor conține
borderourile de predare a grilei pentru corectat și de luare
la cunoștință a punctajului); responsabil: CNPPMFAM;
• tipărirea caietelor cu întrebări; responsabil: președintele
comisiei comune zonale;
• transportul caietelor cu întrebări la sălile de concurs și
apoi a grilelor corectate la locul stabilit de comisia comună
zonală, pregătirea mașinilor și a personalului de însoțire;
responsabil: președintele comisiei comune zonale;
• pregătirea pentru corectură: după aducerea la săli a
aparaturii electronice și asigurarea personalului necesar,
altul decât șefii de sală sau supraveghetorii; responsabil:
președintele comisiei comune zonale;
• stabilirea programului de corectare a grilelor pe
calculator; responsabil: CNPPMFAM;
• citirea grilelor prin scanare; responsabil: președintele
comisiei comune zonale;
• stabilirea grilei de răspuns; responsabil: președintele
comisiei comune zonale;

• stabilirea clasificărilor finale în ordinea descrescătoare
a punctajelor, cu departajare conform prevederilor pct. 24,
pe profiluri și grupe de specialități; responsabil: președintele
comisiei comune centrale;
• afișarea clasificărilor finale; responsabil: președintele
comisiei comune centrale;
• crearea unei pagini de web pe Internet, în care se
vor publica toate informațiile nesecrete legate de concurs
(distribuția pe săli a candidaților, locul de afișare a acestor
date, instrucțiuni pentru candidați, punctaje obținute,
cataloagele finale în ordinea clasificării etc.); responsabil:
CNPPMFAM;
• alegerea locurilor publicate la rezidențiat și a centrelor
de pregătire; responsabil: președintele comisiei comune
centrale.
26.1. Materialele necesare concursului, achiziționate de
Centrul Național de Perfecționare Postuniversitară a
Medicilor, Farmaciștilor, Altui Personal cu Studii Superioare
și Asistenților Medicali vor fi transmise comisiilor comune
zonale până la data de 8 noiembrie 2004.
26.2. Pregătirea materialelor necesare desfășurării
concursului:
I. Grilele pentru răspuns vor fi tipărite până la data de
1 noiembrie 2004, într-un număr dublu față de numărul
candidaților înscriși pe liste, plus o rezervă de 10% din
fiecare tip, pentru a se preîntâmpina posibilele dificultăți
generate de distribuția diferită a fiecărui tip de grilă în săli.
Grilele vor fi de patru tipuri, notate cu A, B, C și D,
pentru fiecare profil și grupa de specialități, corespunzător
cu notarea caietelor cu întrebări, în așa fel încât în săli
candidații care au locurile apropiate să aibă grile și caiete
de tipuri diferite.
Pregătirea sacilor pentru săli, conținând toate materialele
nesecrete necesare (cu excepția caietelor cu întrebări), se
va face de către comisiile comune zonale, în săptămâna
premergătoare concursului.
Fiecare sac, pe care se vor scrie profilul, grupa de
specialități, clădirea, sala, precum și conținutul sacului, va
cuprinde următoarele materiale:
• colete sigilate cu grile pentru răspuns; numărul grilelor
pentru răspuns va fi dublu față de numărul candidaților din
sala respectivă (+10%), în așa fel încât să se asigure
posibilitatea schimbării grilei cu una de același tip, o dată
pentru fiecare candidat, în cazul în care candidatul a făcut
greșeli și solicită schimbarea grilei; pe fiecare colet se vor
scrie sala, numărul de candidați din sala respectivă,
numărul de grile pentru răspuns conținute de colet
(numărul candidaților din sala respectivă x 2 + 10%);
• pixuri-cariocă de culoare neagră pentru completarea
grilei de răspuns; numărul pixurilor-cariocă este
corespunzător numărului candidaților din sala respectivă +
30% rezervă;
• plicuri format A4 pentru împachetarea grilelor
corectate;
• coli albe format A4 pentru protejarea grilelor ce vor fi
introduse în plicuri;
• plicuri format A5 conținând plumbii și sârma pentru
sigilat sacii;
• bandă adezivă pentru sigilarea plicurilor cu grilele
corectate și coletele cu grile anulate și retrase din concurs;
• sfoară pentru legarea coletelor cu grile;
• hârtie de împachetat pentru coletele cu grile anulate și
retrase din concurs;
• sârme cu plumbi;
• pixuri-cariocă de culoare roșie.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 719/10.VIII.2004
Sacii cu materialele nesecrete sigilați vor fi depozitați la
nivelul comisiilor comune zonale, cu două zile înainte de
concurs. Sediul va fi sigilat.
În dimineața zilei de concurs sacii sigilați, conținând
cele specificate mai sus, separat pentru fiecare sală de
concurs, vor fi transportați de comisiile special desemnate,
la locurile de desfășurare a concursului.
II. Caietele cu întrebări (crearea și multiplicarea lor)
Președintele comisiei comune zonale stabilește
responsabilii creării de subiecte pentru fiecare grupă de
specialități. Aceștia își aleg grupul de lucru pentru
conceperea întrebărilor. Aceste grupuri de lucru vor fi
făcute publice în ziua concursului.
Întrebările vor fi create după tematica și bibliografia deja
anunțate. Ele vor fi prezentate în anumite condiții de
punere în pagină și/sau pe discheta pe un anumit tipar.
Caietele cu întrebări vor fi multiplicate de o comisie
special desemnată care va lucra într-un loc de unde nu va
avea nici o legătură cu exteriorul și nu va părăsi locul
respectiv decât după minimum o oră de la începerea
probei scrise (nu mai devreme de ora 11,00). La locul
respectiv comisia desemnată va dispune de toate
materialele și echipamentele necesare multiplicării caietelor
cu întrebări și ambalării lor în sacii ce vor fi sigilați.
Caietele vor fi multiplicate într-un număr stabilit în funcție
de numărul candidaților din fiecare sală, plus o rezervă de
20%. Caietele vor fi multiplicate pe 4 tipuri, notate A, B, C
și D, pentru fiecare profil și grupa de specialități. Caietele
vor conține aceleași întrebări, dar ordinea acestor întrebări
va fi diferită pentru fiecare dintre cele 4 tipuri de caiete.
După multiplicarea caietelor într-un număr corespunzător
din fiecare tip, acestea vor fi împachetate, pachetele vor fi

7

sigilate cu bandă adezivă și ștampilate (ștampila va fi
emisă de CNPPMFAM), puse în saci, iar sacii vor fi sigilați
cu cleștii transmiși de CNPPMFAM. Caietele vor fi
multiplicate într-un număr egal cu numărul candidaților care
vor primi caietul de tipul respectiv + 20% mai mult, pentru
înlocuire în cazul unor eventuale greșeli de tipărire și
pentru preîntâmpinarea dificultăților legate de distribuția
diferită a fiecărui tip în săli. Aceasta rezervă de caiete
pentru fiecare tip va fi pusă în sacul desemnat pentru
fiecare sală de concurs.
În dimineața zilei de concurs, sacii sigilați, separat
pentru fiecare sală de concurs, vor fi transportați la locul
de desfășurare a concursului de comisiile special
desemnate, în mașini însoțite de două persoane.
După terminarea operațiunilor de multiplicare, toate
materialele rămase (rebuturi, plusuri, matrițe din copiatoare
etc.) vor fi împachetate separat, sigilate și transportate la
sediul comisiei comune zonale, unde vor fi păstrate până
după alegerea specialităților și a centrelor de pregătire.
După această dată toate documentele rezultate în urma
acestui concurs (grilele cu răspunsurile candidaților, grilele
cu mențiunea îanulat“ sau îretras din concurs“, dischete,
procese-verbale, contestațiile candidaților, documentele
emise de comisia comună zonală privind rezolvarea
contestațiilor și stabilirea grilei corecte rămase definitive,
tabelele originale cu alegerea specialității și a centrului de
pregătire etc.) vor fi împachetate și sigilate. Pachetele vor
fi transmise prin delegat și vor fi predate cu proces-verbal
de predare-primire Centrului Național de Perfecționare
Postuniversitară a Medicilor, Farmaciștilor, Altui Personal cu
Studii Superioare și Asistenților Medicali în termen de
5 zile.

MINISTERUL SĂNĂTĂȚII

ORDIN
privind stabilirea cuantumului taxei pentru participarea la concursul de rezidențiat în medicină,
medicină dentară și farmacie, sesiunea noiembrie 2004
Văzând Referatul Direcției resurse umane, formare profesională, concursuri și examene nr. OB/6.625/2004,
în temeiul dispozițiilor Hotărârii Guvernului nr. 743/2003 privind organizarea și funcționarea Ministerului Sănătății,
cu modificările și completările ulterioare, și ale Ordonanței de urgență a Guvernului nr. 64/2002,
ministrul sănătății emite următorul ordin:
Art. 1. — (1) Cuantumul taxei de participare la
concursul de rezidențiat în medicină, medicină dentară și
farmacie, sesiunea noiembrie 2004, se stabilește la suma
de 1.800.000 lei.
(2) Candidații depun această taxă în contul Centrului
Național de Perfecționare Postuniversitară a Medicilor,
Farmaciștilor, Altui Personal cu Studii Superioare și
Asistenților Medicali nr. 502516142125, deschis la
Trezoreria Sectorului 2 București.
Art. 2. — Sumele încasate de Centrul Național de
Perfecționare Postuniversitară a Medicilor, Farmaciștilor,

Altui Personal cu Studii Superioare și Asistenților Medicali
se vor utiliza pentru acoperirea cheltuielilor curente și de
capital aferente activității de organizare și desfășurare a
concursurilor anuale de rezidențiat, în condițiile legii.
Art. 3. — Direcția resurse umane, formare profesională,
concursuri și examene și Centrul Național de Perfecționare
Postuniversitară a Medicilor, Farmaciștilor, Altui Personal cu
Studii Superioare și Asistenților Medicali vor duce la
îndeplinire prevederile prezentului ordin.
Art. 4. — Prezentul ordin va fi publicat în Monitorul
Oficial al României, Partea I.

Ministrul sănătății,
Ovidiu Brînzan
București, 14 iunie 2004.
Nr. 759.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 719/10.VIII.2004

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

H O T Ă R Â R E*)
privind retragerea autorizației de funcționare
a Cooperativei de credit VISARION ROMAN RĂȘINARI

GUVERNATORUL BĂNCII NAȚIONALE A ROMÂNIEI,

MUGUR ISĂRESCU
București, 26 mai 2004.
Nr. 335.
*) Hotărârea este reprodusă în facsimil.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 719/10.VIII.2004 conține 8 pagini.

Prețul de vânzare 8.500 lei

ISSN 1453—4495

PDF compression, OCR, web-optimization with CVISION's PdfCompressor

