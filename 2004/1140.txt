Anul 172 (XVI) — Nr. 1.140

PARTEA

I

LEGI, DECRETE, HOTĂRÂRI ȘI ALTE ACTE

Joi, 2 decembrie 2004

SUMAR

Nr.

Pagina
LEGI ȘI DECRETE

536. — Lege pentru aprobarea Ordonanței de urgență
a Guvernului nr. 62/2004 privind regimul de
organizare și funcționare a parcurilor turistice ......

Nr.

Pagina
DECIZII ALE CURȚII CONSTITUȚIONALE

2

994. — Decret privind promulgarea Legii pentru
aprobarea Ordonanței de urgență a Guvernului
nr. 62/2004 privind regimul de organizare și
funcționare a parcurilor turistice .............................

3

545. — Lege pentru înființarea comunei Ciohorăni prin
reorganizarea comunei Miroslovești, județul Iași ......

3–4

1.003. — Decret privind promulgarea Legii pentru
înființarea comunei Ciohorăni prin reorganizarea
comunei Miroslovești, județul Iași ..........................

4

Decizia nr. 431 din 21 octombrie 2004 referitoare la
excepția de neconstituționalitate a prevederilor
art. 222 alin. (1) lit. b) și e) din Legea
nr. 31/1990 privind societățile comerciale .............

7–9

HOTĂRÂRI ALE GUVERNULUI ROMÂNIEI

546. — Lege pentru înființarea comunei Raciu prin
reorganizarea comunei Lucieni, județul Dâmbovița

4–5

1.004. — Decret privind promulgarea Legii pentru
înființarea comunei Raciu prin reorganizarea
comunei Lucieni, județul Dâmbovița ......................

1.946. — Hotărâre privind condițiile în baza cărora
funcționarul public cu statut special din sistemul
administrației penitenciare are dreptul la concedii
de odihnă, concedii de studii, învoiri plătite și
concedii fără plată, bilete de odihnă, tratament și
recuperare ................................................................

10–14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2.146. — Ordin al ministrului transporturilor, construcțiilor
și turismului privind modificarea NUT 5 la art. 66.4
din
Normele
uniforme
pentru
aplicarea
Regulamentului de transport pe căile ferate din
România, aprobate prin Ordinul ministrului
transporturilor nr. 746/1998 .....................................

5

14

ACTE ALE BĂNCII NAȚIONALE A ROMÂNIEI
547. — Lege pentru înființarea comunei Șopârlița prin
reorganizarea comunei Pârșcoveni, județul Olt .....
1.005. — Decret privind promulgarea Legii pentru
înființarea comunei Șopârlița prin reorganizarea
comunei Pârșcoveni, județul Olt .............................

6

26. — Circulară pentru completarea Regulamentului
Băncii Naționale a României nr. 6/2002 privind
regimul rezervelor minime obligatorii .....................

15

6

Rectificări .............................................................................

15

2

MONITORUL OFICIAL AL ROMÂNIEI, PARTEA I, Nr. 1.140/2.XII.2004

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului nr. 62/2004 privind regimul de organizare
și funcționare a parcurilor turistice
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 62 din 26 august 2004 privind regimul de
organizare și funcționare a parcurilor turistice, publicată în
Monitorul Oficial al României, Partea I, nr. 815 din
3 septembrie 2004, cu următoarele modificări:
1. Articolul 1 va avea următorul cuprins:
îArt. 1. — (1) Prezenta ordonanță de urgență
reglementează regimul de organizare și funcționare a
parcurilor turistice.
(2) Parcul turistic reprezintă o zonă turistică specială,
delimitată, în care se desfășoară activități de turism și
servicii specifice, în vederea valorificării potențialului turistic
existent.“
2. Articolul 2 va avea următorul cuprins:
îArt. 2. — Suprafața terenului aferent parcului turistic
trebuie să îndeplinească cumulativ următoarele condiții:
a) să fie situată într-o zonă cu potențial turistic complex,
identificat printr-un studiu de oportunitate;
b) delimitarea suprafeței să fie stabilită pe baza unor
documentații de amenajare a teritoriului și/sau de urbanism,
după caz, avizate și aprobate de către autoritățile
competente implicate conform legilor în vigoare.“
3. Articolul 3 va avea următorul cuprins:
îArt. 3. — Organul de specialitate al administrației
publice centrale care coordonează organizarea și
funcționarea parcurilor turistice din România este Ministerul
Transporturilor, Construcțiilor și Turismului, denumit în
continuare autoritate centrală pentru turism.“
4. Articolul 4 va avea următorul cuprins:
îArt. 4. — Titlul de parc turistic se acordă sau se
retrage, pentru fiecare caz, prin hotărâre a Guvernului, în
urma analizei și evaluării documentației de către autoritatea
centrală pentru turism, depusă de autoritățile administrației
publice locale.“

5. Alineatul (1) al articolului 5 va avea următorul
cuprins:
îArt. 5. — (1) În vederea obținerii titlului de parc turistic,
autoritățile administrației publice locale vor întocmi
documentația care va cuprinde următoarele:
a) dovada îndeplinirii condițiilor prevăzute la art. 2 cu
privire la terenul destinat parcului turistic;
b) studiul de fezabilitate pentru realizarea parcului
turistic, inclusiv descrierea infrastructurii în interiorul
acestuia și a sistemelor de conectare la utilitățile din
exteriorul parcului turistic ce urmează a fi realizate;
c) strategia de funcționare și dezvoltare a parcului
turistic.“
6. Alineatul (3) al articolului 6 va avea următorul
cuprins:
î(3) Hotărârea Guvernului prevăzută la alin. (1) va
specifica, pentru fiecare caz, la propunerea inițiatorului, tipul
activităților turistice și al serviciilor ce urmează a se
desfășura, potrivit zonei și condițiilor de atragere a unui
număr maxim de turiști, tipul investițiilor privind realizarea
infrastructurii (rețele de apă, canalizare și de drumuri
publice, rețele de alimentare cu gaze, energie electrică și
de telecomunicații etc.), precum și sursele de finanțare a
acestora.“
7. Articolul 7 va avea următorul cuprins:
îArt. 7. — Administrarea parcului turistic se realizează
de către un comitet de administrare ale cărui atribuții vor fi
stabilite, în principal, prin normele-cadru de aplicare a
prezentei ordonanțe de urgență. Pentru fiecare caz, la
propunerea inițiatorului, prin hotărâre a Guvernului, se vor
stabili componența comitetului de administrare în raport cu
cota de participare la realizarea parcului turistic, precum și
alte atribuții ale acestuia.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 25 noiembrie 2004.
Nr. 536.

3

MONITORUL OFICIAL AL ROMÂNIEI, PARTEA I, Nr. 1.140/2.XII.2004
PREȘEDINTELE ROMÂNIEI

DECRET
privind promulgarea Legii pentru aprobarea
Ordonanței de urgență a Guvernului nr. 62/2004
privind regimul de organizare și funcționare
a parcurilor turistice
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței de
urgență a Guvernului nr. 62/2004 privind regimul de organizare și
funcționare a parcurilor turistice și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

ION ILIESCU

București, 24 noiembrie 2004.
Nr. 994.

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru înființarea comunei Ciohorăni prin reorganizarea comunei Miroslovești, județul Iași
Parlamentul României adoptă prezenta lege.
Art. 1. — (1) Se înființează comuna Ciohorăni, județul
Iași, având în componență satul Ciohorăni, prin
reorganizarea comunei Miroslovești din același județ.
(2) Reședința comunei Ciohorăni se stabilește în satul
Ciohorăni.
Art. 2. — (1) În urma reorganizării prevăzute la art. 1,
comuna Miroslovești are în componență satele Miroslovești,
Mitești, Soci și Verșeni.
(2) Reședința comunei Miroslovești rămâne în satul
Miroslovești.
Art. 3. — (1) Până la constituirea, potrivit legii, a
autorităților administrației publice locale în comuna
Ciohorăni, rezolvarea problemelor curente se asigură de doi
delegați, numiți prin ordin al prefectului, cu atribuții de
primar și de viceprimar, precum și de un secretar, numit
de prefect în condițiile legii, care vor reprezenta autoritățile
locale.

(2) Salarizarea persoanelor prevăzute la alin. (1) se
face, potrivit reglementărilor legale în vigoare, din bugetul
comunei Ciohorăni.
Art. 4. — (1) Consiliul Județean Iași și delegații
împuterniciți conform prevederilor art. 3 alin. (1), împreună
cu Direcția Generală a Finanțelor Publice a Județului Iași și
Consiliul Local al Comunei Miroslovești, repartizează
veniturile și cheltuielile bugetului pe anul 2005 al comunei
Miroslovești între comunele prevăzute la art. 1 și 2.
(2) Veniturile și cheltuielile care, în condițiile legii, revin
de drept comunei Ciohorăni se administrează și se
gestionează prin autoritățile administrației publice locale ale
acestei noi comune, iar echilibrarea bugetului local se
realizează pe seama sumelor defalcate din impozitul pe
venit, în limitele prevederilor aprobate pentru anul 2005 pe
ansamblul județului Iași.
(3) Bugetul comunei Ciohorăni pe anul 2005 se
elaborează de către delegații prevăzuți la art. 3 alin. (1),

4

MONITORUL OFICIAL AL ROMÂNIEI, PARTEA I, Nr. 1.140/2.XII.2004

cu avizul Direcției Generale a Finanțelor Publice a
Județului Iași.
(4) Operațiunile de predare-preluare se fac pe bază de
protocol încheiat între primarul comunei Miroslovești și
delegatul desemnat prin ordin al prefectului, cu atribuții de
primar al comunei Ciohorăni.

Art. 5. — Anexa la Legea nr. 2/1968 privind
organizarea administrativă a teritoriului României,
republicată în Buletinul Oficial, Partea I, nr. 54—55 din
27 iulie 1981, cu modificările ulterioare, se modifică în mod
corespunzător.
Art. 6. — Prezenta lege intră în vigoare la data de
1 ianuarie 2005.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 25 noiembrie 2004.
Nr. 545.

PREȘEDINTELE ROMÂNIEI

DECRET
privind promulgarea Legii pentru înființarea
comunei Ciohorăni prin reorganizarea comunei Miroslovești,
județul Iași
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru înființarea comunei
Ciohorăni prin reorganizarea comunei Miroslovești, județul Iași, și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 24 noiembrie 2004.
Nr. 1.003.

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru înființarea comunei Raciu prin reorganizarea comunei Lucieni, județul Dâmbovița
Parlamentul României adoptă prezenta lege.
Art. 1. — (1) Se înființează comuna Raciu, județul
Dâmbovița, având în componență satele Raciu, Siliștea și
Șuța Seacă, prin reorganizarea comunei Lucieni din același
județ.

(2) Reședința comunei Raciu se stabilește în satul
Raciu.
Art. 2. — (1) În urma reorganizării prevăzute la art. 1,
comuna Lucieni are în componență satele Lucieni și Olteni.
(2) Reședința comunei Lucieni rămâne în satul Lucieni.

MONITORUL OFICIAL AL ROMÂNIEI, PARTEA I, Nr. 1.140/2.XII.2004
Art. 3. — (1) Până la constituirea, potrivit legii, a
autorităților administrației publice locale în comuna Raciu,
rezolvarea problemelor curente se asigură de doi delegați
numiți prin ordin al prefectului, cu atribuții de primar și de
viceprimar, precum și de un secretar numit de prefect în
condițiile legii, care vor reprezenta autoritățile locale.
(2) Salarizarea persoanelor prevăzute la alin. (1) se
face, potrivit reglementărilor legale în vigoare, din bugetul
comunei Raciu.
Art. 4. — (1) Consiliul Județean Dâmbovița și delegații
împuterniciți conform prevederilor art. 3 alin. (1), împreună
cu Direcția Generală a Finanțelor Publice a Județului
Dâmbovița și Consiliul Local al Comunei Lucieni,
repartizează veniturile și cheltuielile bugetului pe anul 2005
al comunei Lucieni între comunele prevăzute la art. 1 și 2.
(2) Veniturile și cheltuielile care, în condițiile legii, revin
de drept comunei Raciu se administrează și se
gestionează prin autoritățile locale ale acestei noi comune,
iar echilibrarea bugetului local se realizează pe seama

5

sumelor defalcate din impozitul pe venit, în limitele
prevederilor aprobate pentru anul 2005 pe ansamblul
județului Dâmbovița.
(3) Bugetul comunei Raciu pe anul 2005 se elaborează
de către delegații prevăzuți la art. 3 alin. (1), cu avizul
Direcției Generale a Finanțelor Publice a Județului
Dâmbovița.
(4) Operațiunile de predare-preluare se fac pe bază de
protocol încheiat între primarul comunei Lucieni și delegatul
desemnat prin ordin al prefectului, cu atribuții de primar al
comunei Raciu.
Art. 5. — Anexa la Legea nr. 2/1968 privind
organizarea administrativă a teritoriului României,
republicată în Buletinul Oficial, Partea I, nr. 54—55 din
27 iulie 1981, cu modificările ulterioare, se modifică în mod
corespunzător.
Art. 6. — Prezenta lege intră în vigoare la data de
1 ianuarie 2005.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 25 noiembrie 2004.
Nr. 546.

PREȘEDINTELE ROMÂNIEI

DECRET
privind promulgarea Legii pentru înființarea comunei Raciu
prin reorganizarea comunei Lucieni, județul Dâmbovița
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru înființarea comunei Raciu
prin reorganizarea comunei Lucieni, județul Dâmbovița, și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 24 noiembrie 2004.
Nr. 1.004.

6

MONITORUL OFICIAL AL ROMÂNIEI, PARTEA I, Nr. 1.140/2.XII.2004
PARLAMENTUL ROMÂNIEI

CAMERA DEPUTAȚILOR

SENATUL

LEGE
pentru înființarea comunei Șopârlița prin reorganizarea comunei Pârșcoveni, județul Olt
Parlamentul României adoptă prezenta lege.
Art. 1. — (1) Se înființează comuna Șopârlița, județul
Olt, având în componență satul Șopârlița, prin
reorganizarea comunei Pârșcoveni din același județ.
(2) Reședința comunei Șopârlița se stabilește în satul
Șopârlița.
Art. 2. — (1) În urma reorganizării prevăzute la art. 1,
comuna Pârșcoveni are în componență satele Pârșcoveni,
Butoi și Olari.
(2) Reședința comunei Pârșcoveni rămâne în satul
Pârșcoveni.
Art. 3. — (1) Până la constituirea, potrivit legii, a
autorităților administrației publice locale în comuna
Șopârlița, rezolvarea problemelor curente se asigură de doi
delegați, numiți prin ordin al prefectului, cu atribuții de
primar și de viceprimar, precum și de un secretar, numit
de prefect în condițiile legii, care vor reprezenta autoritățile
locale.
(2) Salarizarea persoanelor prevăzute la alin. (1) se
face, potrivit reglementărilor legale în vigoare, din bugetul
comunei Șopârlița.
Art. 4. — (1) Consiliul Județean Olt și delegații
împuterniciți conform prevederilor art. 3 alin. (1), împreună
cu Direcția Generală a Finanțelor Publice a Județului Olt și
Consiliul Local al Comunei Pârșcoveni, repartizează

veniturile și cheltuielile bugetului pe anul 2005 al comunei
Pârșcoveni între comunele prevăzute la art. 1 și 2.
(2) Veniturile și cheltuielile care, în condițiile legii, revin
de drept comunei Șopârlița se administrează și se
gestionează prin autoritățile administrației publice locale ale
acestei noi comune, iar echilibrarea bugetului local se
realizează pe seama sumelor defalcate din impozitul pe
venit, în limitele prevederilor aprobate pentru anul 2005 pe
ansamblul județului Olt.
(3) Bugetul comunei Șopârlița pe anul 2005 se
elaborează de către delegații prevăzuți la art. 3 alin. (1),
cu avizul Direcției Generale a Finanțelor Publice a Județului
Olt.
(4) Operațiunile de predare-preluare se fac pe bază de
protocol încheiat între primarul comunei Pârșcoveni și
delegatul desemnat prin ordin al prefectului, cu atribuții de
primar al comunei Șopârlița.
Art. 5. — Anexa la Legea nr. 2/1968 privind organizarea
administrativă a teritoriului României, republicată în Buletinul
Oficial, Partea I, nr. 54—55 din 27 iulie 1981, cu
modificările ulterioare, se modifică în mod corespunzător.
Art. 6. — Prezenta lege intră în vigoare la data de
1 ianuarie 2005.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 25 noiembrie 2004.
Nr. 547.
PREȘEDINTELE ROMÂNIEI

DECRET
privind promulgarea Legii pentru înființarea comunei Șopârlița
prin reorganizarea comunei Pârșcoveni, județul Olt
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea pentru înființarea comunei Șopârlița
prin reorganizarea comunei Pârșcoveni, județul Olt, și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 24 noiembrie 2004.
Nr. 1.005.

MONITORUL OFICIAL AL ROMÂNIEI, PARTEA I, Nr. 1.140/2.XII.2004

DECIZII

ALE

CURȚII

7

CONSTITUȚIONALE

CURTEA CONSTITUȚIONALĂ

D E C I Z I A Nr. 431
din 21 octombrie 2004

referitoare la excepția de neconstituționalitate a prevederilor art. 222 alin. (1) lit. b) și e)
din Legea nr. 31/1990 privind societățile comerciale
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Popa
Claudia Margareta Niță

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 222 alin. (1) lit. b) și e) din Legea
nr. 31/1990 privind societățile comerciale, republicată, cu
modificările și completările ulterioare, excepție ridicată de
Ecaterina Păun și Societatea Comercială îFLOR PREST
SERVICE“ — S.R.L. din Constanța în Dosarul
nr. 914/com/2004 al Tribunalului Constanța — Secția
comercială.
La apelul nominal se constată lipsa părților, față de care
procedura de citare este legal îndeplinită.
Reprezentantul Ministerului Public pune concluzii de
respingere a excepției ca neîntemeiată. În acest sens,
arată că prin Decizia nr. 164 din 1 aprilie 2004 Curtea
Constituțională a statuat că dispozițiile art. 222 alin. (1)
lit. e) reglementează o modalitate de dizolvare a unei
societăți comerciale, fără ca prin aceasta să fie încălcate
prevederile art. 44 alin. (2) teza întâi din Constituție,
republicată. În ceea ce privește critica de neconstituționalitate a dispozițiilor art. 222 alin. (1) lit. b), se arată
că și acestea reglementează o altă modalitate de dizolvare
a unei societăți comerciale și, prin conținutul lor, reprezintă
tocmai expresia obligației statului de a asigura libertatea
comerțului, protecția concurenței loiale și crearea cadrului
favorabil pentru valorificarea tuturor factorilor de producție,
astfel că nu se poate susține încălcarea art. 45 și a
art. 135 alin. (1) și alin. (2) lit. a) din Legea fundamentală.
C U R T E A,

având în vedere actele și lucrările dosarului, constată
următoarele:
Prin Încheierea din 14 mai 2004, pronunțată în Dosarul
nr. 914/com/2004, Tribunalul Constanța — Secția
comercială a sesizat Curtea Constituțională cu excepția de
neconstituționalitate a prevederilor art. 222 alin. (1) lit. b) și

e) din Legea nr. 31/1990 privind societățile comerciale,
republicată. Excepția a fost ridicată de Ecaterina Păun și
Societatea Comercială îFLOR PREST SERVICE“ — S.R.L.
din Constanța într-o cauză având ca obiect soluționarea
unei cereri de dizolvare a unei societăți comerciale.
În motivarea excepției de neconstituționalitate autorii
acesteia arată că dispozițiile art. 222 alin. (1) lit. b) și e)
din legea criticată contravin prevederilor art. 41 alin. (2)
teza întâi, ale art. 411 și ale art. 134 alin. (1) și alin. (2)
lit. a) din Constituție. Astfel, se apreciază că prin textele de
lege atacate, care prevăd două modalități de dizolvare a
societății comerciale, se creează îo diferențiere între
proprietatea asociatului care efectiv desfășoară o activitate
comercială și cea a altor asociați care nu desfășoară
activități comerciale“, dar care au posibilitatea să solicite, în
orice moment, retragerea lor din societate sau dizolvarea
acesteia. Consecința unor asemenea măsuri luate asupra
societății comerciale constă în îîncălcarea gravă și
ireparabilă a proprietății“ asociaților, nesocotindu-se astfel
art. 41 alin. (2) teza întâi din Constituție, referitor la
ocrotirea proprietății private, indiferent de titular.
De asemenea, se arată că dispozițiile de lege criticate
îrestrâng libertatea comerțului și creează un cadru
nefavorabil pentru valorificarea potențialului comercial“,
contravenind normelor constituționale prevăzute de art. 134
alin. (1) și alin. (2) lit. a). Se apreciază că îscopul legii
trebuie să fie acela de a asigura desfășurarea activității
societății comerciale, nu acela de a asigura
nefuncționalitatea acesteia“ și că îlichidarea unei societăți
(…) constituie un mijloc de limitare gravă a libertății
comerțului și a cadrului instituționalizat de exercitare a
actelor de comerț“.
Autorii excepției mai susțin că textele de lege atacate
înfrâng și prevederile art. 411 din Constituție, revizuită prin
Legea nr. 429/2003, prin aceea că îse încalcă liberul acces
la o activitate economică, la liberă inițiativă și la exercitarea
acestor libertăți în structura societății existente“.
Tribunalul Constanța — Secția comercială apreciază că
excepția de neconstituționalitate este neîntemeiată. În acest
sens se arată că affectio societatis, îcaracter special al
consimțământului cerut la încheierea unui contract de
societate“, este îpremisa conlucrării pentru îndeplinirea
obiectivelor sociale“, presupune încrederea reciprocă între
părțile contractante și trebuie perpetuată pe întreaga
perioadă de existență a respectivei societăți, reducerea sau
lipsa acestui element reprezentând o reală piedică în

8

MONITORUL OFICIAL AL ROMÂNIEI, PARTEA I, Nr. 1.140/2.XII.2004

realizarea obiectivelor societare. Pe de altă parte, se
apreciază că îatât timp cât Legea fundamentală garantează
libertatea asocierii, reciproca (retragerea, dizolvarea) este
valabilă și, în funcție de caracterele împiedicării, apare
uneori eficace sau justificabilă, ceea ce nu înseamnă că
înfrânge libertatea comerțului economiei de piață sau libera
inițiativă“. Mai mult, se afirmă că, îsub un alt aspect,
dizolvarea reprezintă și o măsură de protecție a intereselor
creditorilor societății, care ar putea fi lezați în drepturile lor
din cauza neînțelegerilor grave dintre asociați“.
Potrivit prevederilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului, Guvernului și instituției Avocatul Poporului,
pentru a-și exprima punctul de vedere asupra excepției de
neconstituționalitate ridicate.
Guvernul a comunicat punctul său de vedere cu Adresa
nr. 5/7.141/A.N. din data de 2 august 2004, prin care
consideră că excepția de neconstituționalitate este
neîntemeiată. În acest sens se arată că textele de lege
criticate înu conduc la o dizolvare automată a societății“,
deoarece instanța de judecată analizează situația de fapt
în funcție de prevederile legale, dar și de cele statutare, și
dispune dizolvarea doar în cazul în care există o vădită și
justificată imposibilitate a societății de a-și realiza obiectul
de activitate. În ceea ce privește dizolvarea din cauza unor
neînțelegeri grave între asociați, se arată că o societate își
poate continua existența și fără asociații din a căror culpă
au intervenit neînțelegerile, astfel că cererea de dizolvare
pe cale judiciară poate fi respinsă, iar asociații nemulțumiți
pot alege fie soluția retragerii din societate, fie pe cea a
excluderii asociatului culpabil, cu respectarea drepturilor
fiecăruia dintre aceștia. O altă soluție pentru salvgardarea
societății comerciale este modificarea obiectului societății,
prin acordul asociaților. Se mai menționează că, îprin
dizolvare, societatea nu se desființează, ci continuă să
existe, dar numai pentru operațiunile specifice procesului
de lichidare și fiecare dintre asociați beneficiază de
posibilitatea și mijloacele legale de a-și apăra drepturile și
interesele, inclusiv dreptul de proprietate“. În concluzie, se
arată că textele de lege criticate nu numai că nu încalcă
dispozițiile art. 44, 45 și ale art. 135 alin. (1) și (2) din
Constituție, ci îsunt menite să asigure conservarea
drepturilor pe care le consacră și să permită exercitarea lor
în limitele stabilite de lege“.
Avocatul Poporului a transmis punctul său de vedere
cu Adresa nr. 5.644 din data de 21 iulie 2004, prin care
apreciază că dispozițiile art. 222 alin. (1) lit. b) și e) din
Legea nr. 31/1990 privind societățile comerciale,
republicată, sunt constituționale. Astfel, în ceea ce privește
critica de neconstituționalitate față de dispozițiile art. 44
alin. (2) teza întâi din Constituție, consideră că aceasta nu
poate fi reținută, întrucât conținutul și limitele dreptului de
proprietate sunt stabilite de lege, care, în cazul de față,
este Legea nr. 31/1990, iar textele de lege criticate sunt
tocmai expresia acestor prevederi constituționale. În acest
sens invocă jurisprudența Curții Constituționale în materie,
respectiv Decizia nr. 164 din 1 aprilie 2004. Referitor la

critica de neconstituționalitate față de dispozițiile art. 45 din
Legea fundamentală, se menționează că nici aceasta nu
poate fi reținută, deoarece îprin efectul dizolvării societății
comerciale nu se aduce atingere, sub nici un aspect,
accesului liber la o activitate economică, liberei inițiative
sau exercitării acestor drepturi de către asociați“. În sfârșit,
se apreciază că nu sunt încălcate nici normele
constituționale cuprinse în art. 135 alin. (1) și alin. (2)
lit. a), întrucât îprin dispozițiile de lege atacate se
realizează tocmai respectarea obligației statului de a
asigura libertatea comerțului, protecția concurenței loiale,
precum și crearea cadrului favorabil pentru valorificarea
tuturor factorilor de producție“.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și instituției Avocatul Poporului, raportul întocmit
de judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, republicată, să soluționeze
excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 222 alin. (1) lit. b) și e) din Legea
nr. 31/1990 privind societățile comerciale, republicată în
Monitorul Oficial al României, Partea I, nr. 33 din
29 ianuarie 1998, cu modificările și completările ulterioare.
Textele de lege au următorul conținut:
— Art. 222 alin. (1) lit. b) și e):
î(1) Societatea se dizolvă prin:
(...)
b) imposibilitatea realizării obiectului de activitate al
societății sau realizarea acestuia;
(...)
e) hotărârea tribunalului, la cererea oricărui asociat, pentru
motive temeinice, precum neînțelegerile grave dintre asociați,
care împiedică funcționarea societății.“
În motivarea excepției ridicate autorii acesteia invocă
încălcarea art. 41 alin. (2) teza întâi, art. 411 și a art. 134
alin. (1) și alin. (2) lit. a) din Constituție, revizuită prin
Legea nr. 429/2003. Ca urmare a republicării Legii
fundamentale cu actualizarea denumirilor și renumerotarea
articolelor, normele invocate de autorii excepției au devenit
art. 44 alin. (2) teza întâi, art. 45, respectiv art. 135
alin. (1) și alin. (2) lit. a), și prevăd următoarele:
— Art. 44 alin. (2) teza întâi: îProprietatea privată este
garantată și ocrotită în mod egal de lege, indiferent de titular.“;
— Art. 45: îAccesul liber al persoanei la o activitate
economică, libera inițiativă și exercitarea acestora în condițiile
legii sunt garantate.“;

MONITORUL OFICIAL AL ROMÂNIEI, PARTEA I, Nr. 1.140/2.XII.2004
— Art. 135 alin. (1) și alin. (2) lit. a): î(1) Economia
României este economie de piață, bazată pe libera inițiativă și
concurență.
(2) Statul trebuie să asigure:
a) libertatea comerțului, protecția concurenței loiale, crearea
cadrului favorabil pentru valorificarea tuturor factorilor de
producție;“.
Din analiza excepției de neconstituționalitate ridicate se
constată că autorii acesteia consideră că prin
reglementarea celor două modalități de dizolvare prevăzute
de lit. b) și e) ale alin. (1) al art. 222 din Legea
nr. 31/1990 privind societățile comerciale se înfrâng dreptul
de proprietate, prevăzut de art. 44 alin. (2) teza întâi din
Constituție, accesul liber al persoanei la o activitate
economică, libera inițiativă și garantarea exercitării
acestora, statuate de prevederile constituționale ale art. 45,
și nu se respectă obligația statului de a asigura, potrivit
art. 135 alin. (1) și alin. (2) lit. a) din Legea fundamentală,
libertatea comerțului, protecția concurenței loiale, crearea
cadrului favorabil pentru valorificarea tuturor factorilor de
producție într-o economie de piață bazată pe libera
inițiativă și concurență.
Examinând excepția de neconstituționalitate ridicată,
raportată la normele constituționale ale art. 44 alin. (2) teza
întâi, art. 45 și ale art. 135 alin. (1) și alin. (2) lit. a),
Curtea constată că aceasta este neîntemeiată și urmează
să o respingă pentru următoarele considerente:
În ceea ce privește pretinsa neconstituționalitate față de
prevederile art. 44 alin. (2) teza întâi din Legea
fundamentală, este de reținut că aceste dispoziții se
încadrează în titlul III, intitulat îDrepturile, libertățile și
îndatoririle fundamentale ale cetățeanului“. În cazul de față
însă se invocă dreptul de proprietate al cărui titular este o
persoană juridică, astfel că normele constituționale amintite
trebuie examinate prin coroborare cu cele ale art. 135 din
Constituție, referitoare la obligațiile statului în ceea ce
privește economia națională. Într-o economie de piață,
guvernată de regulile concurenței loiale, ale liberului acces

9

la activitatea economică și ale liberei inițiative, statul,
urmând mecanismul propriu unui stat de drept, social și
democratic, nu poate să susțină și să protejeze o societate
comercială neviabilă, ca în speță, al cărei obiect de
activitate este perturbat în realizarea sa prin lipsa de
diligență, rea-credință sau neînțelegeri grave între asociați.
Este în interesul general al societății, dar și o consecință
firească a mecanismelor economiei de piață, ca astfel de
participanți la activitatea economică să nu constituie
subiecți față de care statul trebuie să-și asume îndeplinirea
obligațiilor prevăzute de art. 135 alin. (1) și alin. (2) lit. a)
din Constituție, iar asupra lor să-și producă efectul normele
juridice referitoare la încetarea activității în una dintre
modalitățile prevăzute în acestea. Prin urmare, dispozițiile
de lege criticate reprezintă tocmai expresia prevederilor
art. 44 alin. (2) teza întâi și ale art. 135 alin. (1) și
alin. (2) lit. a) din Legea fundamentală, întrucât prin
reglementarea celor două modalități de dizolvare a unei
societăți comerciale sunt respectate exigențele principiului
economiei de piață, bazată pe libera inițiativă și concurență,
precum și obligația statului de a asigura libertatea
comerțului, protecția concurenței loiale și crearea cadrului
favorabil pentru valorificarea tuturor factorilor de producție.
Textele de lege criticate sunt în deplin acord și cu
prevederile art. 45 din Constituție, care garantează accesul
liber al persoanei la o activitate economică, libera inițiativă,
precum și exercitarea acestora în condițiile legii. Nu se
poate susține că unei persoane juridice de drept privat,
aflate în stare de dizolvare, îi este obstaculat accesul la
activitatea economică, deoarece statul are obligația să
respecte acest drept, iar nu obligația de a menține în viața
economică o societate comercială, prin eforturi publice. De
altfel, dreptul oricărei persoane de a desfășura o activitate
economică este liber, statul garantând doar accesul
neîngrădit la libera inițiativă, precum și exercitarea acesteia.

Pentru considerentele expuse, în temeiul art. 146 lit. d) și al art. 147 alin. (4) din Constituție, republicată, precum
și al art. 1, 2, 3, al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 222 alin. (1) lit. a) și e) din Legea nr. 31/1990 privind
societățile comerciale, excepție ridicată de Ecaterina Păun și Societatea Comercială îFLOR PREST SERVICE“ — S.R.L.
din Constanța în Dosarul nr. 914/com/2004 al Tribunalului Constanța — Secția comercială.
Definitivă și general obligatorie.
Pronunțată în ședința publică din 21 octombrie 2004.
PREȘEDINTELE CURȚII CONSTITUȚIONALE

prof. univ. dr. IOAN VIDA
Magistrat-asistsent,
Claudia Margareta Niță

10

MONITORUL OFICIAL AL ROMÂNIEI, PARTEA I, Nr. 1.140/2.XII.2004

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind condițiile în baza cărora funcționarul public cu statut special
din sistemul administrației penitenciare are dreptul la concedii de odihnă,
concedii de studii, învoiri plătite și concedii fără plată, bilete de odihnă, tratament și recuperare
În temeiul art. 108 din Constituția României, republicată, și al art. 34 lit. e) și h) din Legea nr. 293/2004 privind
Statutul funcționarilor publici din Administrația Națională a Penitenciarelor,
Guvernul României adoptă prezenta hotărâre.
CAPITOLUL I
Concediul de odihnă anual
Art. 1. — (1) Funcționarii publici cu statut special din
sistemul administrației penitenciare, denumiți în continuare
funcționari publici din sistemul administrației penitenciare, au
dreptul în fiecare an calendaristic la un concediu de odihnă
plătit, a cărui durată se stabilește în raport cu vechimea lor
în serviciu, după cum urmează:
a) 32 de zile calendaristice, pentru cei cu o vechime în
serviciu de până la 10 ani;
b) 38 de zile calendaristice, pentru cei cu o vechime în
serviciu de peste 10 ani.
(2) Vechimea în serviciu care se ia în considerare la
determinarea duratei concediului de odihnă este aceea pe
care funcționarii publici din sistemul administrației
penitenciare o împlinesc în cursul anului calendaristic
pentru care li se acordă concediul și se stabilește potrivit
legislației pensiilor, aplicabilă acestei categorii profesionale.
(3) Durata concediului de odihnă al funcționarilor publici
din sistemul administrației penitenciare, care nu au lucrat
tot timpul anului, se stabilește proporțional cu perioada
lucrată și în raport cu vechimea în serviciu stabilită potrivit
alin. (2).
Art. 2. — (1) Concediul de odihnă se efectuează până
la finele anului calendaristic respectiv, integral sau
fracționat.
(2) Concediul de odihnă poate fi fracționat la cererea
funcționarilor publici din sistemul administrației penitenciare,
cu condiția ca una dintre fracțiuni să nu fie mai mică de
15 zile calendaristice.
Art. 3. — (1) Funcționarii publici din sistemul
administrației penitenciare, care au absentat de la program
întregul an calendaristic, fiind în concedii medicale,
concediu de maternitate, concedii pentru creșterea copilului
sau îngrijirea copilului bolnav, acordate în condițiile Legii
nr. 19/2000 privind sistemul public de pensii și alte drepturi
de asigurări sociale, cu modificările și completările
ulterioare, ori în concedii fără plată, nu au dreptul la
concediu de odihnă pentru acel an.
(2) În cazul în care perioadele de concedii prevăzute la
alin. (1), însumate, au fost de 12 luni sau mai mari și s-au

întins pe 2 ori pe mai mulți ani calendaristici consecutivi,
funcționarii publici din sistemul administrației penitenciare au
dreptul la un singur concediu de odihnă, acordat în anul
reluării activității, în măsura în care nu a fost efectuat în
anul în care a intervenit absența de la serviciu pentru
motivele prevăzute la alin. (1).
Art. 4. — (1) Conducerea unității este obligată să ia
măsurile necesare pentru ca funcționarii publici din sistemul
administrației penitenciare să efectueze în fiecare an
calendaristic concediul de odihnă la care au dreptul.
(2) Dacă, din motive întemeiate, unii funcționari publici
din sistemul administrației penitenciare nu au putut efectua
concediul de odihnă la care aveau dreptul într-un an
calendaristic, la cerere, unitatea este obligată să le acorde
concediul până la sfârșitul anului calendaristic următor.
Art. 5. — (1) Programarea de principiu a concediilor de
odihnă pentru anul următor se face până la data de
15 decembrie a anului în curs, cu consultarea funcționarilor
publici din sistemul administrației penitenciare, și se aprobă
de șeful structurii respective.
(2) Concediile de odihnă se programează eșalonat, în
tot cursul anului, ținându-se seama de activitățile specifice
desfășurate și de nevoile personale ale funcționarilor publici
din sistemul administrației penitenciare, fără ca numărul
celor aflați în același timp în concediu de odihnă să
depășească o treime din efectivul unității.
(3) La programarea concediilor de odihnă conducerea
unității va ține seama, în măsura în care este posibil, și de
specificul activității soției/soțului funcționarului public din
sistemul administrației penitenciare.
Art. 6. — (1) Reprogramarea sau amânarea efectuării
concediului de odihnă va putea fi efectuată când
funcționarul public din sistemul administrației penitenciare se
află în una dintre următoarele situații:
a) este în concediu medical pentru incapacitate
temporară de muncă;
b) urmează să îndeplinească sarcini de importanță
deosebită din dispoziția șefului unității din care face parte;
c) funcționarul public din sistemul administrației
penitenciare — femeie solicită concediul de odihnă înainte
sau în continuarea concediului de maternitate ori i s-a
acordat concediu plătit pentru creșterea copilului în vârstă

MONITORUL OFICIAL AL ROMÂNIEI, PARTEA I, Nr. 1.140/2.XII.2004
de până la 2 ani sau a copilului cu handicap până la
împlinirea vârstei de 3 ani;
d) are recomandare medicală pentru a urma un
tratament într-o stațiune balneoclimaterică, caz în care data
începerii concediului de odihnă va fi cea indicată în
recomandarea medicală sau în biletul de tratament;
e) urmează sau este planificat să urmeze un curs de
perfecționare ori de specializare.
(2) Pentru situațiile prevăzute la alin. (1) lit. c), d) și e)
reprogramarea este condiționată de cererea prealabilă a
funcționarului public din sistemul administrației penitenciare.
Art. 7. — (1) Concediul de odihnă se întrerupe în
următoarele situații:
a) a intervenit unul dintre cazurile prevăzute la art. 6
alin. (1) lit. a), b) sau e);
b) când funcționarul public din sistemul administrației
penitenciare — femeie intră în concediu de maternitate;
c) pentru nevoi de serviciu neprevăzute.
(2) Pentru cazurile de întrerupere a concediului de
odihnă prevăzute la alin. (1) funcționarii publici din sistemul
administrației penitenciare au dreptul să efectueze restul
zilelor de concediu după ce au încetat situațiile respective
sau, când acest lucru nu este posibil, la data stabilită
printr-o nouă programare, în cadrul aceluiași an
calendaristic.
(3) Întreruperea concediului de odihnă se dispune în
scris, în situațiile prevăzute la alin. (1) lit. c) și la art. 6
alin. (1) lit. b) și e), de către șeful structurii din care face
parte cel în cauză.
Art. 8. — În cazul în care concediul de odihnă este
întrerupt, drepturile bănești primite pentru situațiile
prevăzute la art. 3 nu se restituie, urmând ca diferența de
concediu în zile să fie efectuată la o dată ulterioară, în
cadrul aceluiași an calendaristic sau, după caz, în anul
reluării activității, plățile urmând să fie regularizate în raport
cu situația intervenită.
Art. 9. — Concediul de odihnă și drepturile bănești
aferente, cuvenite funcționarilor publici din sistemul
administrației penitenciare detașați în condițiile legii la alte
unități, se acordă de către conducătorii unităților la care
aceștia își desfășoară activitatea, cu respectarea
prevederilor prezentei hotărâri.
Art. 10. — Funcționarii publici din sistemul administrației
penitenciare, încadrați în posturi cu fracțiuni de normă,
4 sau 6 ore pe zi, au dreptul la concediu de odihnă cu
durata stabilită potrivit art. 1.
Art. 11. — Funcționarii publici din sistemul administrației
penitenciare, care îndeplinesc prin cumul, pe lângă funcția
de bază, cu o normă întreagă, o altă funcție, au dreptul la
concediu de odihnă plătit numai de la unitatea în care au
funcția de bază.
Art. 12. — (1) În cazul în care, după ce funcționarul
public din sistemul administrației penitenciare a efectuat
concediul de odihnă, raportul său de serviciu cu unitatea a
încetat din motivele prevăzute la art. 54 lit. a), c) și d) din
Legea nr. 293/2004 privind Statutul funcționarilor publici din
Administrația Națională a Penitenciarelor, acesta este

11

obligat să restituie unității cota-parte din indemnizația de
concediu de odihnă și prima de concediu corespunzătoare
perioadei nelucrate din anul pentru care i s-a acordat acel
concediu.
(2) Prevederile alin. (1) nu se aplică funcționarilor publici
din sistemul administrației penitenciare pentru care, după
încetarea raporturilor de serviciu cu unitatea în temeiul
art. 58 din Legea nr. 293/2004, a intervenit achitarea în
urma exercitării căilor de atac, iar hotărârea pronunțată a
rămas definitivă.
CAPITOLUL II
Concediul de odihnă suplimentar
Art. 13. — (1) În afara concediului de odihnă prevăzut
la art. 1, funcționarii publici din sistemul administrației
penitenciare, care își desfășoară activitatea în condiții
deosebite — vătămătoare, grele sau periculoase — ori în
locuri de muncă în care există astfel de condiții, stabilite
potrivit legii, au dreptul în fiecare an calendaristic la un
concediu de odihnă suplimentar cu o durată cuprinsă între
3 și 14 zile calendaristice.
(2) Concediile de odihnă suplimentare se cumulează cu
concediile de odihnă prevăzute la art. 1.
Art. 14. — (1) Existența condițiilor deosebite —
vătămătoare, grele sau periculoase — la locul de muncă
se stabilește potrivit prevederilor legale.
(2) Pe baza determinărilor făcute potrivit alin. (1), prin
ordin al ministrului justiției se stabilesc categoriile de
funcționari publici din sistemul administrației penitenciare
care își desfășoară efectiv activitatea în locuri de muncă cu
condiții deosebite — vătămătoare, grele sau periculoase —,
precum și durata concediului de odihnă suplimentar de
care acestea beneficiază în fiecare an calendaristic.
Art. 15. — Pentru funcționarii publici din sistemul
administrației penitenciare, care nu lucrează un an întreg
în condițiile prevăzute la art. 14 alin. (1) ori lucrează în
condiții ce dau dreptul la un număr diferit de zile, durata
concediului de odihnă suplimentar se stabilește proporțional
cu timpul efectiv lucrat în astfel de condiții în cursul anului
calendaristic respectiv.
Art. 16. — (1) În cazul în care funcționarul public din
sistemul administrației penitenciare, potrivit programării, a
efectuat integral concediul de odihnă suplimentar cuvenit și
ulterior, în cursul aceluiași an calendaristic, nu mai
lucrează în condițiile respective, cota-parte din indemnizația
primită, aferentă timpului nelucrat din acel an calendaristic,
nu se restituie unității.
(2) Concediul de odihnă suplimentar se acordă, de
regulă, în cea de-a doua parte a anului în curs și nu
poate fi reeșalonat în anul următor.
CAPITOLUL III
Concediul de studii plătit
Art. 17. — (1) Funcționarii publici din sistemul
administrației penitenciare beneficiază de concedii de studii
numai pentru frecventarea primei instituții de învățământ

12

MONITORUL OFICIAL AL ROMÂNIEI, PARTEA I, Nr. 1.140/2.XII.2004

superior de la dobândirea statutului de personal al
Administrației Naționale a Penitenciarelor.
(2) Funcționarii publici din sistemul administrației
penitenciare, care urmează cursuri ale unor instituții de
învățământ superior de stat ori particulare, acreditate ori
autorizate, de lungă sau de scurtă durată, cursuri serale,
cu frecvență redusă și la distanță, în condițiile alin. (1), au
dreptul la un concediu de studii plătit, de 30 de zile
calendaristice, acordat la cerere, integral sau fracționat, în
fiercare an universitar.
(3) De drepturile prevăzute la alin. (2) beneficiază și
funcționarii publici din sistemul administrației penitenciare —
absolvenți cu diplomă ai colegiilor universitare de scurtă
durată, care își continuă studiile în învățământul superior
de lungă durată, în instituții de învățământ superior de stat
sau particulare, autorizate ori acreditate.
(4) Concediul prevăzut la alin. (2) se acordă
funcționarilor publici din sistemul administrației penitenciare
pentru frecventarea unei singure instituții de învățământ
superior, în situația în care urmează simultan cursurile mai
multor facultăți/colegii.
(5) Funcționarii publici din sistemul administrației
penitenciare, care în ultimul an de învățământ superior nu
și-au finalizat studiile prin examen de licență/absolvire și nu
au beneficiat de concediu de studii, îl pot solicita ulterior, o
singură dată.
(6) Funcționarilor publici din sistemul administrației
penitenciare, aflați în situația prevăzută la alin. (5), care au
beneficiat de concediu de studii parțial în ultimul an de
învățământ superior, li se poate aproba efectuarea
diferenței de concediu de studii pentru susținerea ulterioară
a examenului de licență/absolvire.
(7) Nu au dreptul la concediu de studii funcționarii
publici din sistemul administrației penitenciare, înmatriculați
la instituții de învățământ superior de stat sau particulare,
autorizate ori acreditate, de lungă sau de scurtă durată,
pentru repetarea anului de studii din motive imputabile.
(8) Concediul de studii neefectuat nu se poate efectua
în anul universitar următor, cu excepția situației prevăzute
la alin. (6).
Art. 18. — (1) De prevederile art. 17 alin. (1) și (2)
beneficiază și funcționarul public din sistemul administrației
penitenciare înscris la cursuri postuniversitare, masterat sau
doctorat.
(2) Nu se consideră concediu de studii participarea, cu
aprobare, a funcționarilor publici din sistemul administrației
penitenciare la cursuri sau la alte forme de pregătire cu
scoatere de la locul de muncă.
Art. 19. — (1) Funcționarilor publici din sistemul
administrației penitenciare li se acordă concediu de studii,
dacă obțin aprobarea șefilor de unități pentru a urma
cursurile unor instituții de învățământ superior, studii
aprofundate sau doctorat.
(2) Aprobarea pentru frecventarea formelor de pregătire
prevăzute la alin. (1) se acordă numai dacă acestea
asigură specializarea/pregătirea potrivit nevoilor unității.

CAPITOLUL IV
Învoirile plătite și concediile fără plată
Art. 20. — (1) Funcționarii publici din sistemul
administrației penitenciare au dreptul, potrivit legii, la învoiri
plătite cu durata de până la 10 zile calendaristice, în cazul
următoarelor evenimente familiale:
a) căsătoria funcționarului public din sistemul
administrației penitenciare;
b) nașterea sau căsătoria unui copil;
c) decesul soțului/soției sau al unei rude de până la
gradul al II-lea a funcționarului public din sistemul
administrației penitenciare sau a soțului/soției acestuia.
(2) Funcționarii publici din sistemul administrației
penitenciare pot beneficia de învoiri plătite cu durata de cel
mult 5 zile calendaristice, în următoarele situații:
a) în caz de accidentare sau îmbolnăvire gravă a unuia
dintre membrii familiei;
b) în situația unor dezastre care au afectat domiciliul
funcționarului public din sistemul administrației penitenciare,
al părinților, socrilor sau copiilor acestuia;
c) pentru alte situații sau evenimente excepționale, de
natură să justifice învoirea solicitată.
(3) Învoirile plătite se aprobă de conducerea unității, la
cererea funcționarului public din sistemul administrației
penitenciare.
Art. 21. — (1) Funcționarii publici din sistemul
administrației penitenciare au dreptul la concediu fără plată,
a cărui durată însumată poate fi de 30 de zile
calendaristice anual, pentru rezolvarea următoarelor situații
personale:
a) pregătirea și/sau susținerea examenelor de admitere,
de finalizare a anilor de studii sau de absolvire a celei
de-a doua/treia facultăți;
b) susținerea examenelor nepromovate de admitere la
doctorat sau în instituții de învățământ superior, a celor de
an universitar ori de licență (diplomă), pentru pregătirea
cărora au beneficiat de concedii de studii;
c) prezentarea la concurs în vederea ocupării unui alt
post.
(2) Concedii fără plată, cu durata de până la 30 de zile
calendaristice anual, pot fi acordate și pentru rezolvarea
altor probleme personale ale funcționarilor publici din
sistemul administrației penitenciare.
(3) În mod excepțional, funcționarii publici din sistemul
administrației penitenciare au dreptul la concedii fără plată,
cu durată însumată între 30 și 90 de zile calendaristice,
anual, în următoarele situații:
a) tratament medical efectuat în străinătate pe durata
recomandată de medic, fără a depăși însă 90 de zile,
dacă cel în cauză nu beneficiază, potrivit legii, de concediu
medical și de indemnizație pentru incapacitate temporară
de muncă, precum și pentru însoțirea soțului sau, după
caz, a soției ori a unei rude apropiate — copil, frate, soră,
părinte — pe timpul cât aceasta se află la tratament în
străinătate;
b) pentru alte motive temeinic fundamentate.

MONITORUL OFICIAL AL ROMÂNIEI, PARTEA I, Nr. 1.140/2.XII.2004

13

(4) Concediile fără plată se aprobă de conducerea
unității, la cererea funcționarului public din sistemul
administrației penitenciare, și se comunică compartimentelor
financiar-contabilitate și resurse umane.
Art. 22. — (1) În perioada concediilor fără plată
funcționarii publici din sistemul administrației penitenciare își
păstrează calitatea avută.
(2) Perioadele concediilor fără plată de peste 30 de zile,
acordate în condițiile art. 21, nu constituie vechime în
serviciu și nu se iau în calcul la stabilirea stagiului minim
în gradul profesional.

(2) Diferența de preț pentru biletele de odihnă,
tratament și recuperare până la acoperirea integrală a
contravalorii acestora se suportă din bugetul de venituri și
cheltuieli al Administrației Naționale a Penitenciarelor.

CAPITOLUL V

b) din motive personale — titularul renunță la bilet,
anunțând structura specializată cu cel puțin 15 zile înainte
de data înscrisă pe bilet pentru prezentarea în stațiune.

Acordarea biletelor de odihnă, tratament și recuperare
Art. 23. — (1) Acordarea biletelor de odihnă, tratament
și recuperare pentru funcționarii publici din sistemul
administrației penitenciare se face în limita disponibilităților
bugetare alocate cu această destinație și a numărului de
locuri aprobate.
(2) Funcționarii publici din sistemul administrației
penitenciare pot beneficia de bilete de odihnă, tratament și
recuperare numai pe perioada concediilor de odihnă, o
singură dată pe an.
(3) De bilete de odihnă, tratament și recuperare pot
beneficia și soțul/soția funcționarului public din sistemul
administrației penitenciare, copiii acestuia cu vârste
cuprinse între 6 și 18 ani, care urmează cursurile unei
unități de învățământ preuniversitar, acreditată conform
legii, precum și copiii cu handicap aflați în îngrijirea familiei
funcționarului public din sistemul administrației penitenciare.
Art. 24. — (1) Contractarea biletelor de odihnă,
tratament și recuperare și decontarea contravalorii acestora
cu prestatorii de servicii se fac de către structura
specializată constituită la nivelul Administrației Naționale a
Penitenciarelor prin ordin al ministrului justiției.
(2) Biletele de odihnă, tratament și recuperare se
repartizează pe unități penitenciare prin grija structurii
prevăzute la alin. (1), conform estimărilor realizate în baza
solicitărilor formulate de potențialii beneficiari până la data
de 15 decembrie a anului respectiv, pentru anul următor.
Art. 25. — (1) Contribuția care trebuie să fie plătită de
funcționarul public din sistemul administrației penitenciare
pentru biletele prevăzute la art. 23 se stabilește după cum
urmează:
a) 50% din prețul integral al biletului de odihnă, când
beneficiar al acestuia este funcționarul public din sistemul
administrației penitenciare și soțul/soția acestuia;
b) prețul integral al biletului de odihnă, tratament și
recuperare, în cazul soțului/soției funcționarului public din
sistemul administrației penitenciare, care nu face parte din
categoria persoanelor care, potrivit legii, pot beneficia de
aceste bilete prin sistemul organizat și administrat de
Ministerul Muncii, Solidarității Sociale și Familiei;
c) 50% din contribuția părintelui funcționar public din
sistemul administrației penitenciare, când beneficiar al
biletului de odihnă este copilul acestuia, potrivit art. 23 alin. (3).

Art. 26. — (1) Contribuția pentru biletele prevăzute la
art. 23, plătită de funcționarul public din sistemul
administrației penitenciare, se poate restitui acestuia în
următoarele cazuri:
a) din motive medicale sau personale — deces în
familie, internare în unități sanitare — atestate cu
documente, când titularul nu mai poate ajunge în stațiune;

(2) Contribuția se restituie integral beneficiarului și în
situația în care acesta, deși s-a prezentat în stațiune la
data înscrisă pe bilet, nu a fost cazat, prezentând structurii
specializate motivația scrisă a unității prestatoare de servicii
balneare.
Art. 27. — (1) Funcționarii publici din sistemul
administrației penitenciare și familiile acestora beneficiază,
ca măsură de protecție socială, de înlesniri stabilite prin
ordin al ministrului justiției în ceea ce privește folosirea
caselor de odihnă, sanatoriilor, căminelor de garnizoană și
a altor amenajări recreative și sportive.
(2) Cheltuielile ce decurg din aplicarea măsurilor
prevăzute la alin. (1) se suportă din veniturile proprii
aprobate prin bugetul Administrației Naționale a
Penitenciarelor.
Art. 28. — Durata unei serii de odihnă, tratament și
recuperare este de 10 până la 18 zile, după caz.
Art. 29. — Biletele de odihnă, tratament și recuperare
se distribuie funcționarilor publici din sistemul administrației
penitenciare, conform procedurilor stabilite prin decizie a
directorului general al Administrației Naționale a
Penitenciarelor.
Art. 30. — La acordarea biletelor de odihnă, tratament
și recuperare va fi avută în vedere îndeplinirea unuia dintre
următoarele criterii esențiale:
a) periculozitatea, nocivitatea și dificultățile condițiilor
concrete de muncă ale solicitanților;
b) evidențierea prin acte exemplare de devotament și
curaj;
c) înaltă probitate profesională și morală.
Art. 31. — În situația în care funcționarii publici din
sistemul administrației penitenciare nu pot utiliza biletele de
odihnă, pot renunța la acestea, dar, în situația în care nu
găsesc alt funcționar public din sistemul administrației
penitenciare care să beneficieze de ele ori nu le
returnează structurii specializate din cadrul Administrației
Naționale a Penitenciarelor, sumele cheltuite pentru
procurarea lor se vor recupera de la aceștia, conform
procedurilor legale, cu excepția cazurilor prevăzute la
art. 26.

14

MONITORUL OFICIAL AL ROMÂNIEI, PARTEA I, Nr. 1.140/2.XII.2004
CAPITOLUL VI
Dispoziții finale

Art. 32. — Pe durata concediilor de odihnă, a
concediilor de studii plătite sau a învoirilor plătite posturile
funcționarilor publici din sistemul administrației penitenciare

nu pot fi încadrate cu alte persoane, urmând ca sarcinile
de serviciu ale acestora să fie redistribuite.
Art. 33. — Prevederile prezentei hotărâri se aplică și
funcționarilor publici cu statut special din Ministerul Justiției,
care au atribuții de coordonare și control al activității din
sistemul administrației penitenciare sau alte atribuții în
legătură cu activitatea administrației penitenciare.

PRIM-MINISTRU

ADRIAN NĂSTASE
Contrasemnează:
Ministrul justiției,
Cristian Diaconescu
p. Ministrul finanțelor publice,
Gheorghe Gherghina,
secretar de stat
p. Ministrul muncii, solidarității sociale și familiei,
Doru-Claudiu Frunzulică,
secretar de stat
București, 10 noiembrie 2004.
Nr. 1.946.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
privind modificarea NUT 5 la art. 66.4 din Normele uniforme
pentru aplicarea Regulamentului de transport pe căile ferate din România,
aprobate prin Ordinul ministrului transporturilor nr. 746/1998
În temeiul art. 5 alin. (4) din Hotărârea Guvernului nr. 412/2004 privind organizarea și funcționarea Ministerului
Transporturilor, Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. I. — NUT 5 la art. 66.4 din Normele uniforme
pentru aplicarea Regulamentului de transport pe căile ferate
din România, aprobate prin Ordinul minstrului transporturilor
nr. 746/1998, publicat în Monitorul Oficial al României,
Partea I, nr. 57 bis din 9 februarie 1999, se modifică și va
avea următorul cuprins:
îNUT 5 la art. 66.4
Sigiliile utilizate de expeditori trebuie să fie confecționate
de către agenții economici care dețin autorizație de furnizor
feroviar, trebuie să fie omologate/agrementate tehnic de

către Autoritatea Feroviară Română — AFER și să conțină
următoarele elemente:
5.1. denumirea expeditorului (în caz de necesitate,
prescurtată);
5.2. numărul de control (format din 5 cifre);
5.3. inițialele căii ferate;
5.4. denumirea stației de expediție (în caz de
necesitate, prescurtată).“
Art. II. — Prezentul ordin va fi publicat în Monitorul
Oficial al României, Partea I.

p. Ministrul transporturilor, construcțiilor și turismului,
Ileana Tureanu,
secretar de stat
București, 18 noiembrie 2004.
Nr. 2.146.

MONITORUL OFICIAL AL ROMÂNIEI, PARTEA I, Nr. 1.140/2.XII.2004

ACTE

ALE

BĂNCII

NAȚIONALE

A

15

ROMÂNIEI

BANCA NAȚIONALĂ A ROMÂNIEI

CIRCULARĂ
pentru completarea Regulamentului Băncii Naționale a României nr. 6/2002
privind regimul rezervelor minime obligatorii
În baza dispozițiilor art. 5
conformitate cu prevederile art. 38
ulterioare, și ale art. 164 și 206 din
credit, cu modificările și completările
în temeiul art. 48 din Legea

și 8 din Legea nr. 312/2004 privind Statutul Băncii Naționale a României, în
din Legea nr. 58/1998 privind activitatea bancară, cu modificările și completările
Ordonanța de urgență a Guvernului nr. 97/2000 privind organizațiile cooperatiste de
ulterioare,
nr. 312/2004,

Banca Națională a României emite prezenta circulară.
Art. I. — Regulamentul Băncii Naționale a României
nr. 6/2002 privind regimul rezervelor minime obligatorii,
publicat în Monitorul Oficial al României, Partea I, nr. 566
din 1 august 2002, cu modificările și completările ulterioare,
se completează după cum urmează:
— În cuprinsul capitolului II îRegimul rezervelor
minime obligatorii“ se introduce secțiunea a 7-a îModul de
constituire a rezervei minime obligatorii în situația în care
are loc fuziunea sau divizarea instituțiilor de credit“, cu
următorul cuprins:
îArt. 261. — (1) Pentru perioada de aplicare în cadrul
căreia își produce efectele actul juridic privind fuziunea a
două sau mai multe instituții de credit, obligația de
constituire a rezervelor minime obligatorii pentru toate
instituțiile de credit care fuzionează revine instituției de
credit rezultate. Disponibilitățile în lei și în valută ale
instituțiilor de credit care au fuzionat vor fi luate în calcul
cumulat pentru îndeplinirea obligației de constituire a
rezervei minime obligatorii.
(2) Începând cu perioada de aplicare următoare datei în
care își produce efectele actul juridic privind fuziunea,
raportarea și constituirea rezervelor minime obligatorii se
vor face de către instituția de credit astfel creată, pe baza

elementelor din bilanțul agregat al tuturor instituțiilor de
credit preluate, pentru întreaga perioadă de observare
aferentă.
(3) Pentru perioada de aplicare în care își produce
efectele actul juridic privind divizarea unei instituții de credit,
obligația de constituire a rezervelor minime obligatorii revine
fiecărei instituții de credit rezultate, proporțional cu partea
din baza de calcul a rezervei minime obligatorii alocată.
Pentru îndeplinirea obligației de constituire a rezervei
minime obligatorii, disponibilitățile în lei și în valută ale
instituției de credit ce a fost divizată vor fi luate în calcul
pentru fiecare instituție de credit rezultată, proporțional cu
partea din baza de calcul a rezervei minime obligatorii
alocată.
(4) Începând cu perioada de aplicare următoare datei în
care își produce efectele actul juridic privind divizarea,
raportarea și constituirea rezervelor minime obligatorii se
vor face de către fiecare instituție de credit, proporțional cu
elementele din bilanțul instituției de credit divizate, pentru
întreaga perioadă de observare aferentă.“
Art. II. — Prezenta circulară intră în vigoare începând cu
perioada de aplicare următoare datei publicării în Monitorul
Oficial al României, Partea I.

Guvernatorul Băncii Naționale a României,
Mugur Isărescu
București, 19 noiembrie 2004.
Nr. 26.
RECTIFICĂRI
În Protocolul 1 la Acordul de comerț liber dintre România și Bosnia și
Herțegovina, semnat la Sarajevo la 8 aprilie 2003, ratificat prin Legea nr. 398/2003,
publicat în Monitorul Oficial al României, Partea I, nr. 745 bis din 24 octombrie 2003,
se face următoarea rectificare (care nu aparține redacției Monitorul Oficial, Partea I):
— la paragraful 6 al articolului 15, în loc de:
îa) o cotă de 5% din taxa vamală se va reține pentru produsele menționate la
capitolele 25 la 49 și 64 la 97 ale Sistemului armonizat sau o taxă mai mică dacă este în
vigoare în partea în cauză;
b) o cotă de 10% din taxa vamală se va reține pentru produsele menționate la
capitolele 50 la 63 ale Sistemului armonizat, sau o taxă mai mică dacă este în vigoare în
partea în cauză.“
se va citi:
îa) o cotă de 5% din valoarea în vamă se va reține pentru produsele menționate la
capitolele 25 la 49 și 64 la 97 ale Sistemului armonizat, sau o taxă vamală mai mică dacă
este în vigoare în partea în cauză;
b) o cotă de 10% din valoarea în vamă se va reține pentru produsele menționate
la capitolele 50 la 63 ale Sistemului armonizat, sau o taxă vamală mai mică dacă este în
vigoare în partea în cauză.“

P R E Ț U R I L E

publicațiilor legislative pentru anul 2005
— pe suport tradițional —
Nr.
crt.

1.
2.
3.
4.
5.
6.
7.
8.
9.
10.
11.
12.

Valoarea
abonamentului
anual
— lei —

Trim. I

Trim. II

Trim. III

română
română,

12.340.000
2.135.000

3.085.000
—

3.085.000
—

3.085.000
—

3.085.000
—

maghiară

9.480.000
15.000.000
3.040.000
12.820.000
11.820.000
3.130.000
5.190.000

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

800.000
565.000
3.000.000

—
—
—

—
—
—

—
—
—

—
—
—

Denumirea publicației

Monitorul Oficial, Partea I, în limba
Monitorul Oficial, Partea I, în limba
numere bis*)
Monitorul Oficial, Partea I, în limba
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Colecția Legislația României
Colecția de hotărâri ale Guvernului
acte normative
Repertoriul actelor normative
Decizii ale Curții Constituționale
Ediții trilingve

și alte

Valoarea
abonamentului trimestrial
— lei —
Trim. IV

**) Cu excepția numerelor bis în care se publică acte cu un volum extins și care interesează doar un număr restrâns de utilizatori.

Toate publicațiile Regiei Autonome îMonitorul Oficial“ sunt purtătoare de T.V.A. în cotă de 9%, aceasta fiind
inclusă în prețul de abonament.
Pentru siguranța clienților, abonamentele la publicațiile Regiei Autonome îMonitorul Oficial“ se pot efectua prin
următorii difuzori:
u COMPANIA NAȚIONALĂ îPOȘTA ROMÂNĂ“ — S.A. — prin oficiile sale poștale
u RODIPET — S.A.
— prin toate filialele
u INTERPRESS SPORT — S.R.L.
— București, str. Hristo Botev nr. 6
(telefon/fax: 313.85.07; 313.85.08; 313.85.09)
u PRESS EXPRES — S.R.L.
— Otopeni, str. Flori de Câmp nr. 9
(telefon/fax: 221.05.37; 0745.133.712)
u M.T. PRESS IMPEX — S.R.L.
— București, bd. Basarabia nr. 256
(telefon/fax: 255.48.15; 255.48.16)
u INFO EUROTRADING — S.A.
— București, Splaiul Independenței nr. 202A
(telefon/fax: 212.73.54)
u ACTA LEGIS — S.R.L.
— București, str. Banul Udrea nr. 10,
(telefon/fax: 411.91.79)
u CURIER PRESS — S.A.
— Brașov, str. Traian Grozăvescu nr. 7
(telefon/fax: 0268/47.05.96)
u MIMPEX — S.R.L.
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
u CALLIOPE — S.R.L.
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
u ASTOR-MED — S.R.L.
— Iași, str. Sucidava nr. 2, bl. U2, sc. C, ap. 2
(telefon/fax: 0232/27.91.76, 0232/25.84.27)
u ART ADVERTISING — S.R.L.
— Râmnicu Vâlcea, str. Regina Maria nr. 7, bl. C1, sc. C, mezanin II
(tel. 0250/73.54.75, 0744.50.90.99)
u ZIRKON MEDIA — S.R.L.
— București, str. Călin Ottoi nr. 29
(tel. 250.52.77, 250.22.94, fax 250.56.30)
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.140/2.XII.2004 conține 16 pagini.

Prețul de vânzare 18.500 lei

ISSN 1453—4495

