PARTEA

Anul 172 (XVI) — Nr. 882

I

Luni, 27 septembrie 2004

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 284 din 1 iulie 2004 referitoare la excepția
de neconstituționalitate a dispozițiilor art. 16
alin. (4) și ale art. 37 alin. (4) din Legea energiei
electrice nr. 318/2003 ...............................................

398.

803.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului comunicațiilor și tehnologiei
informației privind publicarea Memorandumului de
înțelegere dintre România și Comunitatea
Europeană cu privire la participarea României în
cadrul Programului comunitar privind rețelele de
telecomunicații transeuropene (eTEN).......................
— Ordin al ministrului transporturilor, construcțiilor
și turismului pentru aprobarea Reglementării
tehnice îGhid privind adaptarea scării de intensități
seismice europene EMS—98 la condițiile seismice
ale României și la necesitățile inginerești“, indicativ
GT—053-04................................................................

DECIZII

ALE

Nr.

Pagina

804.

— Ordin al ministrului transporturilor, construcțiilor
și turismului pentru aprobarea Reglementării
tehnice îGhid privind constituirea, întreținerea și
utilizarea băncii de date cuprinzând înregistrări ale
cutremurelor puternice, obținute pe clădiri
instrumentate seismic în rețeaua seismică
națională INCERC“, indicativ GT—055-04...............

7

— Ordin al ministrului transporturilor, construcțiilor
și turismului pentru aprobarea Reglementării
tehnice îGhid privind constituirea, întreținerea și
utilizarea băncii de date pe suport magnetic (CDROM) cuprinzând înregistrări ale mișcărilor
seismice ale terenului la cutremurele din 1977,
1986 și 1990, obținute în rețeaua seismică
națională INCERC“, indicativ GT—054-04...............

8

Rectificări ...............................................................................

8

1–3

805.

4–6

7

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 284
din 1 iulie 2004

referitoare la excepția de neconstituționalitate a dispozițiilor art. 16 alin. (4)
și ale art. 37 alin. (4) din Legea energiei electrice nr. 318/2003
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu

—
—
—
—
—
—
—

președinte
judecător
judecător
judecător
judecător
judecător
judecător

Ion Predescu
Șerban Viorel Stănoiu
Florentina Baltă
Ioana Marilena Chiorean

—
—
—
—

judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 16 alin. (4) și ale art. 37 alin. (4) din

2

MONITORUL OFICIAL AL ROMÂNIEI, PARTEA I, Nr. 882/27.IX.2004

Legea energiei electrice nr. 318/2003, excepție ridicată de
Maria Catrinoiu în Dosarul nr. 1.378/2003 al Judecătoriei
Brezoi.
La apelul nominal răspund consilierii juridici Florin Colta
și Laurențiu Ștefan pentru Societatea Comercială Filiala de
Distribuție și Furnizare a Energiei Electrice îElectrica
Oltenia“ S.A. — Sucursala Râmnicu Vâlcea, cu delegații
depuse în ședință, lipsă fiind celelalte părți, față de care
procedura de citare este legal îndeplinită.
Cauza fiind în stare de judecată, reprezentanții Societății
Comerciale Filiala de Distribuție și Furnizare a Energiei
Electrice îElectrica Oltenia“ S.A. — Sucursala Râmnicu Vâlcea
solicită respingerea excepției ca fiind neîntemeiată,
apreciind că dispozițiile criticate din Legea energiei electrice
nu contravin dreptului de proprietate, consacrat de art. 44
din Constituție, republicată, și de prevederile Convenției
pentru apărarea drepturilor omului și a libertăților
fundamentale.
Reprezentantul Ministerului Public pune concluzii de
respingere a excepției de neconstituționalitate, arătând că
prevederile legale criticate sunt constituționale, invocând în
acest sens jurisprudența recentă a Curții Constituționale, și
anume deciziile nr. 72/2004 și nr. 140/2004.
C U R T E A,

având în vedere actele și lucrările dosarului, reține
următoarele:
Prin Încheierea din 4 februarie 2004, pronunțată în
Dosarul nr. 1.378/2003, Judecătoria Brezoi a sesizat
Curtea Constituțională cu excepția de neconstituționalitate
a prevederilor art. 16 alin. (4) și art. 37 alin. (4) din Legea
energiei electrice nr. 318/2003, excepție ridicată de Maria
Catrinoiu într-o cauză civilă având ca obiect obligarea
Societății Comerciale îElectrica“ — S.A. la respectarea
dreptului de proprietate al autoarei excepției și la ridicarea
construcțiilor de pe terenul proprietatea sa.
În motivarea excepției de neconstituționalitate, autorul
acesteia susține că dispozițiile legale criticate sunt contrare
prevederilor Constituției referitoare la garantarea proprietății,
întrucât prevăd că terenurile pe care se situează rețelele
electrice sunt și rămân în proprietatea statului. Astfel,
autorul excepției arată că, întrucât i s-a stabilit prin
hotărâre judecătorească dreptul de proprietate asupra unor
asemenea terenuri, statul nu poate fi și el proprietarul
acestora îîn absența unei operațiuni de expropriere, de
concesionare ori de cumpărare din partea statului“.
Judecătoria Brezoi opinează în sensul că excepția este
neîntemeiată, deoarece art. 37 alin. (4) din Legea
nr. 318/2003 precizează doar că terenurile respective sunt
și rămân în proprietatea statului, fără a reglementa un
transfer al acestor terenuri din proprietatea privată în
proprietatea publică. Dreptul de proprietate asupra
terenurilor aferente rețelelor electrice îeste stabilit a fi public
prin art. 4 alin. 2, 3, 4 și 5 din Legea nr. 18/1991 și prin
dispozițiile Legii nr. 213/1998 privind regimul juridic al
proprietății publice“.
Potrivit dispozițiilor art. 24 alin. (1) din Legea
nr. 47/1992, republicată, încheierile de sesizare au fost
comunicate președinților celor două Camere ale
Parlamentului și Guvernului, pentru a-și formula punctele de
vedere asupra excepției de neconstituționalitate ridicate. De
asemenea, în conformitate cu dispozițiile art. 181 din Legea
nr. 35/1997, cu modificările ulterioare, s-a solicitat punctul
de vedere al instituției Avocatul Poporului.
Guvernul apreciază că excepția de neconstituționalitate
este neîntemeiată, întrucât dispozițiile legale criticate nu
contravin prevederilor art. 44 din Constituție, republicată.
Terenurile pe care sunt amplasate rețelele de distribuție a
energiei electrice, fiind afectate utilității publice, au trecut în
proprietatea publică a statului, iar autorul excepției nu

putea dobândi dreptul de proprietate asupra acestora.
Astfel, regimul juridic de apartenență la domeniul public al
statului a terenurilor respective a fost doar reconfirmat, iar
nu stabilit prin dispozițiile art. 37 alin. (4) din Legea
nr. 318/2003 și, ca atare, nu se mai pune problema plății
unei drepte și prealabile despăgubiri pentru exercitarea
drepturilor de uz și servitute asupra terenurilor respective,
în temeiul art. 480 și 481 din Codul civil.
Totodată, arată că dispozițiile legale criticate se
încadrează în măsurile necesare pentru îndeplinirea
obligației statului de a proteja interesele naționale în
activitatea economică, financiară și valutară, astfel cum
prevede art. 135 alin. (2) lit. b) din Constituția revizuită și
republicată.
Avocatul Poporului apreciază că dispozițiile legale
criticate sunt în conformitate cu prevederile art. 44 alin. (1)
și (2) din Constituție, republicată. Astfel, reglementarea
modului de exercitare a dreptului de uz și de servitute de
către titularii autorizațiilor de înființare și de către titularii
licențelor, precum și a bunurilor proprietate publică a
statului sau a unităților administrativ-teritoriale respectă
prevederile art. 44 alin. (1) teza a doua din Constituție,
republicată, potrivit cărora conținutul și limitele dreptului de
proprietate sunt stabilite de lege, în acest sens, fiind Legea
fondului funciar nr. 18/1991, republicată, Legea
nr. 213/1998 privind proprietatea publică și regimul juridic
al acesteia, precum și Legea nr. 318/2003.
Totodată, textele criticate sunt în conformitate și cu
prevederile alin. (2) al art. 44 din Constituție, republicată,
întrucât se aplică tuturor proprietarilor de terenuri pe care
se află rețele electrice de distribuție, nefiind instituite nici
un fel de discriminări.
Referitor la critica de neconstituționalitate a art. 37
alin. (4) din Legea energiei electrice, în raport cu art. 44
alin. (3) și (6) din Constituție, republicată, arată că
dispozițiile criticate nu reglementează procedura exproprierii,
ci stabilesc doar faptul că terenurile pe care se situează
rețelele electrice de distribuție, existente la data intrării în
vigoare a Legii nr. 318/2003, sunt și rămân în proprietatea
publică a statului.
În ceea ce privește critica de neconstituționalitate
raportată la prevederile alin. (4), (5), (7), (8) și (9) ale
art. 44 din Constituție, republicată, apreciază că acestea nu
au relevanță în cauză.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, republicată, cu modificările
și completările ulterioare, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și celor ale art. 1 alin. (2),
ale art. 2, 3, 12 și 23 din Legea nr. 47/1992, republicată,
cu modificările și completările ulterioare, să soluționeze
excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 16 alin. (4) și ale art. 37 alin. (4) din Legea
energiei electrice nr. 318/2003, publicată în Monitorul Oficial
al României, Partea I, nr. 511 din 16 iulie 2003, care au
următorul conținut:
— Art. 16 alin. (4): îExercitarea drepturilor de uz și
servitute asupra proprietăților afectate de capacitățile
energetice se realizează cu titlu gratuit pe toată durata
existenței acestora. Dacă cu ocazia intervenției pentru
retehnologizări, reparații, revizii, avarii se produc pagube

MONITORUL OFICIAL AL ROMÂNIEI, PARTEA I, Nr. 882/27.IX.2004
proprietarilor din vecinătatea capacităților energetice, titularii de
licență au obligația să plătească despăgubiri în condițiile
prezentei legi.“;
— Art. 37 alin. (4): îTerenurile pe care se situează
rețelele electrice de distribuție existente la intrarea în vigoare a
prezentei legi sunt și rămân în proprietatea publică a statului.“
În susținerea excepției, autorul acesteia apreciază că
dispozițiile legale criticate contravin prevederilor
constituționale ale art. 44, al căror conținut, în urma
republicării Constituției României în Monitorul Oficial al
României, Partea I, nr. 767 din 31 octombrie 2003, este
următorul:
— Art. 44: î(1) Dreptul de proprietate, precum și creanțele
asupra statului, sunt garantate. Conținutul și limitele acestor
drepturi sunt stabilite de lege.
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot
dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.
(3) Nimeni nu poate fi expropriat decât pentru o cauză de
utilitate publică, stabilită potrivit legii, cu dreaptă și prealabilă
despăgubire.
(4) Sunt interzise naționalizarea sau orice alte măsuri de
trecere silită în proprietate publică a unor bunuri pe baza
apartenenței sociale, etnice, religioase, politice sau de altă
natură discriminatorie a titularilor.
(5) Pentru lucrări de interes general, autoritatea publică
poate folosi subsolul oricărei proprietăți imobiliare, cu obligația
de a despăgubi proprietarul pentru daunele aduse solului,
plantațiilor sau construcțiilor, precum și pentru alte daune
imputabile autorității.
(6) Despăgubirile prevăzute în alineatele (3) și (5) se
stabilesc de comun acord cu proprietarul sau, în caz de
divergență, prin justiție.
(7) Dreptul de proprietate obligă la respectarea sarcinilor
privind protecția mediului și asigurarea bunei vecinătăți,
precum și la respectarea celorlalte sarcini care, potrivit legii sau
obiceiului, revin proprietarului.
(8) Averea dobândită licit nu poate fi confiscată. Caracterul
licit al dobândirii se prezumă.
(9) Bunurile destinate, folosite sau rezultate din infracțiuni
ori contravenții pot fi confiscate numai în condițiile legii.“
Examinând excepția de neconstituționalitate ridicată,
Curtea reține următoarele:
Dispozițiile art. 16 din Legea energiei electrice
nr. 318/2003 reglementează exclusiv drepturile de uz și de

3

servitute asupra proprietăților — bunuri imobile afectate de
capacitățile energetice, drepturi care privesc unul dintre
atributele dreptului de proprietate. Această reglementare
este în conformitate cu dispozițiile art. 44 alin. (1) teza a
doua din Constituție, republicată, potrivit cărora conținutul și
limitele exercitării dreptului de proprietate se stabilesc de
lege, precum și cu prevederile art. 1 paragraful 2 din
Primul protocol adițional la Convenția pentru apărarea
drepturilor omului și a libertăților fundamentale, care
recunosc dreptul statelor de a reglementa, prin lege,
îfolosința bunurilor conform interesului general“. Or, înființarea
instalațiilor și executarea lucrărilor la capacitățile energetice
pentru buna funcționare a acestora reprezintă, fără putință
de tăgadă, un interes general major și, ca atare, legiuitorul
este pe deplin competent să stabilească condițiile exercitării
dreptului de proprietate. Chiar și în aceste condiții, alin. (5)
al art. 18 din Legea nr. 318/2003 prevede, în mod expres,
obligația titularului licenței îsă plătească proprietarilor
despăgubirea cuvenită pentru pagubele produse, să degajeze
terenul și să-l repună în situația anterioară, în cel mai scurt
timp posibil“.
În ceea ce privește pretinsa neconstituționalitate a
dispozițiilor art. 37 alin. (4) din Legea nr. 318/2003, Curtea
constată că acestea nu dispun exproprierea și nici
transferul dreptului de proprietate în vreun alt mod, ci doar
constată că îTerenurile pe care se situează rețelele electrice
existente la intrarea în vigoare a prezentei legi sunt și rămân în
proprietatea publică a statului“. Această prevedere se
justifică prin dispozițiile art. 136 alin. (3) din Constituție,
republicată, potrivit cărora fac obiectul exclusiv al
proprietății publice î[…] și alte bunuri stabilite de legea
organică“. De asemenea, dispozițiile criticate dau expresie
și prevederilor constituționale cuprinse în alin. (2) și (4) ale
art. 136, potrivit cărora proprietatea publică aparține statului
sau unităților administrativ-teritoriale și este inalienabilă.
Pe de altă parte, dispozițiile legale criticate în prezenta
cauză au mai fost supuse controlului de constituționalitate
prin Decizia nr. 72 din 26 februarie 2004, publicată în
Monitorul Oficial al României, Partea I, nr. 249 din
22 martie 2004, Curtea respingând excepția de
neconstituționalitate și constatând că aceste dispoziții legale
sunt în concordanță cu prevederile constituționale, cu
reglementările internaționale, precum și cu practica în
materie a Curții Europene a Drepturilor Omului. Întrucât nu
există elemente noi, de natură a determina modificarea
jurisprudenței Curții Constituționale, soluția și considerentele
deciziei menționate sunt valabile și în această cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, republicată,
precum și al art. 13 alin. (1) lit. A.d) și al art. 23 din Legea nr. 47/1992, republicată, cu modificările și completările
ulterioare,
CURTEA

În numele legii
D E C I D E:

Respinge excepția de neconstituționalitate a dispozițiilor art. 16 alin. (4) și ale art. 37 alin. (4) din Legea energiei
electrice nr. 318/2003, excepție ridicată de Maria Catrinoiu în Dosarul nr. 1.378/2003 al Judecătoriei Brezoi.
Definitivă și obligatorie.
Pronunțată în ședința publică din data de 1 iulie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ioana Marilena Chiorean

4

MONITORUL OFICIAL AL ROMÂNIEI, PARTEA I, Nr. 882/27.IX.2004

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL COMUNICAȚIILOR ȘI TEHNOLOGIEI INFORMAȚIEI

ORDIN
privind publicarea Memorandumului de înțelegere dintre România
și Comunitatea Europeană cu privire la participarea României
în cadrul Programului comunitar privind rețelele de telecomunicații transeuropene (eTEN)
Având în vedere prevederile Hotărârii Guvernului nr. 744/2003 privind organizarea și funcționarea Ministerului
Comunicațiilor și Tehnologiei Informației, modificată prin Hotărârea Guvernului nr. 927/2004,
în baza art. 28 alin. (2) din Legea nr. 590/2003 privind tratatele,
ministrul comunicațiilor și tehnologiei informației emite prezentul ordin.
Art. 1. — Se dispune prin prezentul ordin publicarea
Memorandumului de înțelegere dintre România și
Comunitatea Europeană cu privire la participarea României
în cadrul Programului comunitar privind rețelele de
telecomunicații transeuropene (eTEN), încheiat la data de
14 iunie 2004 cu reprezentantul împuternicit de Comisia

Europeană, prezentat în anexa care face parte integrantă
din prezentul ordin.
Art. 2. — Prezentul ordin va fi publicat în Monitorul
Oficial al României, Partea I, și va fi pus în aplicare prin
grija Ministerului Comunicațiilor și Tehnologiei Informației și
a Inspectoratului General pentru Comunicații și Tehnologia
Informației.

Ministrul comunicațiilor și tehnologiei informației,
Silvia Adriana Țicău
București, 27 august 2004.
Nr. 398.
ANEXĂ

MEMORANDUM DE ÎNȚELEGERE
între România și Comunitatea Europeană cu privire la participarea României în cadrul Programului comunitar
privind rețelele de telecomunicații transeuropene (eTEN)
Comisia Europeană, denumită în continuare Comisia, în numele Comunității Europene, pe de o parte, și Guvernul
României, denumit în continuare România, pe de altă parte,
având în vedere că:
1. Decizia nr. 1/2002 a Consiliului de Asociere UE—România din 18 februarie 20021) stabilește principiile generale
referitoare la participarea României la programele Comunității (2002/257/EC), lăsând Comisia și autoritățile competente
din România să determine termenii specifici și condițiile, incluzând și contribuția financiară, cu referire la o astfel de
participare la fiecare program;
2. programul eTEN a fost stabilit prin Decizia nr. 1.336/97/EC a Parlamentului European și a Consiliului din
17 iunie 19972), modificată corespunzător prin Decizia nr. 1.376/2002/EC a Parlamentului European și a Consiliului din
12 iulie 20023);
3. Reglementarea Consiliului (EC) nr. 2.236/95 din 18 septembrie 19954), modificată prin Reglementarea (EC)
nr. 1.655/1999 a Parlamentului European și a Consiliului din 19 iulie 19995), stabilește normele generale pentru
garantarea ajutorului financiar al Comunității în domeniul rețelelor transeuropene,
au convenit după cum urmează:
ARTICOLUL 1
Program

România va participa la Programul comunitar privind
rețelele de telecomunicații transeuropene (eTEN), denumit
în continuare Programul, în conformitate cu condițiile
stipulate în Decizia nr. 1/2002 a Consiliului de Asociere
UE—România din data de 18 februarie 2002, stabilind
principiile generale pentru participarea României la
1)
2)
3)
4)
5)

OJ
OJ
OJ
OJ
OJ

L
L
L
L
L

91, 6 aprilie 2002, pag. 20.
183, 11 iulie 1997, pag. 12—20.
200, 30 iulie 2002, pag. 1.
228, 23 septembrie 1995, pag. 1.
197, 29 iulie 1999, pag. 1.

programele Comunității (2002/257/EC), și în conformitate cu
termenii și condițiile la care se face referire la art. 2—4.
ARTICOLUL 2
Condiții privind participarea la Program

1. România va participa la activitățile Programului în
conformitate cu obiectivele, criteriile, procedurile și
termenele limită definite în Decizia nr. 1.336/97/EC a

MONITORUL OFICIAL AL ROMÂNIEI, PARTEA I, Nr. 882/27.IX.2004
Parlamentului European și a Consiliului, modificată
corespunzător prin Decizia nr. 1.376/2002/EC a
Parlamentului European și a Consiliului.
2. Termenii și condițiile aplicabile predării, examinării și
selectării dosarelor instituțiilor participante, organizațiilor și
ale persoanelor fizice din România vor fi aceleași care se
aplică instituțiilor, organizațiilor și persoanelor fizice din
statele membre ale Uniunii Europene.
3. Pentru a participa la Program România va plăti o
contribuție financiară anuală la bugetul general al Uniunii
Europene.
4. Contribuția financiară a României privind participarea
sa și implementarea Programului va fi adăugată la suma
specificată în fiecare an în bugetul general al Uniunii
Europene, pentru echilibrarea obligațiilor financiare ce revin
din diferitele măsuri necesare ce trebuie luate pentru
executarea, controlul și punerea în funcțiune a Programului.
5. Una dintre limbile oficiale ale Comunității va fi folosită
pentru procedurile referitoare la cereri, contracte și
rapoarte, precum și la alte aspecte administrative ale
Programului.
ARTICOLUL 3
Contribuția financiară

Regulile privind contribuția financiară a României sunt
stipulate în anexa nr. 1.
O parte din contribuția financiară va fi finanțată din
ajutorul extern relevant al unui instrument al Comunității,
dacă România cere astfel.
ARTICOLUL 4
Raport și evaluare

Fără a aduce atingere responsabilităților Comisiei și ale
Curții de Conturi a Comunităților Europene referitoare la

5

monitorizarea și evaluarea Programului, participarea
României la Program va fi monitorizată pe baza
parteneriatului ce implică Comisia și România. România va
trimite Comisiei rapoarte relevante și va lua parte la alte
activități specifice oferite de către Comisie în contextul
Programului.
Regulile privind controlul financiar, recuperarea și alte
măsuri antifraudă sunt prevăzute în anexa nr. 2.
ARTICOLUL 5
Dispoziții finale

Prezentul memorandum de înțelegere va fi aplicabil pe
durata Programului. Cu toate acestea, dacă Comunitatea
Europeană va decide să prelungească durata Programului
fără nici o schimbare esențială în cadrul acestuia, prezentul
memorandum de înțelegere va fi de asemenea prelungit în
mod corespunzător și automat, dacă nici o parte nu îl va
denunța.
Proiectele și activitățile aflate în derulare la momentul
terminării Programului vor continua până la finalizarea lor
în condițiile stipulate în prezentul memorandum de
înțelegere, precum și în aranjamentele contractuale
corespunzătoare acestor proiecte și activități, prevăzute în
anexa nr. 2.
Anexele nr. 1 și 2 fac parte integrantă din prezentul
memorandum de înțelegere.
Prezentul memorandum de înțelegere va putea fi
amendat numai în scris, prin acordul comun al părților.
Prezentul memorandum de înțelegere va intra în vigoare
la data la care va fi semnat de ambele părți.
Încheiat la 14 iunie 2004.

Dan Nica,
ministrul comunicațiilor și tehnologiei informației

Erkki Liikanen,
membru al Comisiei pentru Întreprinderi
și Societatea Informațională
ANEXA Nr. 1
REGULI

privind contribuția financiară a României la Programul comunitar
privind rețelele de telecomunicații transeuropene (eTEN)
1. Contribuția financiară va fi plătită de România la
bugetul general al Uniunii Europene pentru a participa la
Program și va fi următoarea:
— 91.000 euro pentru anul 2004;
— 246.000 euro pentru anul 2005;
— 250.000 euro pentru anul 2006.
2. Contribuția României va acoperi costurile referitoare
la pregătirea, fezabilitatea, dezvoltarea și executarea
proiectelor de interes comun, precum și pentru dezvoltarea
și implementarea măsurilor pe linie orizontală, conform
prevederilor Programului.
3. Costurile de călătorie ale reprezentanților și ale
experților români în scopul de a lua parte în calitate de
observator la activitatea comitetului la care s-a făcut
referire în art. 17 din Reglementarea Consiliului
nr. 2.236/95 și în art. 8 din Decizia nr. 1.336/97/EC a
Parlamentului European și a Consiliului sau la alte întâlniri
referitoare la implementarea Programului vor fi rambursate
de către Comisie pe aceeași bază și în conformitate cu

procedurile în vigoare pentru reprezentanții statelor membre
ale Uniunii Europene.
4. Regulamentul financiar aplicabil bugetului general al
Uniunii Europene va fi aplicat și gestionării contribuției
României.
5. Când prezentul memorandum de înțelegere va intra
în vigoare, precum și la începutul fiecărui an fiscal,
Comisia va trimite României o cerere de fonduri
corespunzătoare contribuției ei la costurile acoperite de
acest memorandum de înțelegere.
Contribuția corespunzătoare va fi plătită în euro într-un
cont al Comisiei special stabilit pentru plăți în euro.
6. România va plăti contribuția sa financiară la costurile
anuale în conformitate cu cererea de fonduri, dar nu mai
târziu de 3 luni de la data cererii. Orice întârziere a plății
va duce la plata de dobânzi de către România, adăugate
la suma respectivă începând de la acea dată. Rata
dobânzii va fi aceea a Băncii Centrale Europene pentru
operațiunile sale principale de refinanțare, publicată în

6

MONITORUL OFICIAL AL ROMÂNIEI, PARTEA I, Nr. 882/27.IX.2004

seriile C ale Jurnalului Oficial al Comunităților Europene,
și va fi făcută în euro la data limită, cu o creștere de
3,5%. În cazul în care întârzierea plății contribuției este
atât de mare încât poate pune în pericol implementarea și

controlul Programului, participarea României la Program
pentru anul respectiv va fi suspendată de către Comisie în
urma neplății timp de 20 de zile după trimiterea către
România a unei scrisori oficiale de avertizare.

ANEXA Nr. 2
CONTROL FINANCIAR, RECUPERARE ȘI ALTE MĂSURI ANTIFRAUDĂ

I. Controale și măsuri antifraudă efectuate
de Comunitate
1. În conformitate cu reglementările (CE, Euratom)
nr. 1.605/2002 din 25 iunie 2002, (CE, Euratom)
nr. 2.342/2002 din 23 decembrie 2002 și cu alte
reglementări la care se face referire în prezentul
memorandum de înțelegere, contractele încheiate cu
beneficiarii programelor stabiliți în România vor permite ca
expertizele contabile financiare sau de alt tip să fie
efectuate oricând la sediul beneficiarilor și al subcontractorilor
de către agenții Comisiei sau de către alte persoane
împuternicite de Comisie.
2. Oficialii Comisiei sau alte persoane împuternicite de
Comisie vor avea acces corespunzător la site-uri, lucrări și
documente, precum și la toate informațiile necesare
efectuării unor astfel de expertize contabile, inclusiv în
formă electronică. Acest drept de acces va fi stipulat în
mod explicit în contractele încheiate în vederea
implementării instrumentelor la care se face referire în
prezentul memorandum de înțelegere. Curtea Europeană a
Auditorilor va avea aceleași drepturi ca și Comisia.
3. În cadrul prezentului memorandum de înțelegere,
Comisia este autorizată să efectueze verificări și inspecții
la fața locului, pe teritoriul României, în conformitate cu
prevederile procedurale ale Reglementării Comisiei
(Euratom, CE) nr. 2.185/96 din 11 noiembrie 1996.
Aceste verificări și inspecții vor fi pregătite și efectuate
în strânsă colaborare cu autoritățile competente din
România desemnate de autoritățile din România, care
trebuie să fie notificate la timp asupra obiectului, scopului
și bazei legale a acestor verificări și inspecții, astfel încât
să poată furniza sprijinul cerut.
Dacă autoritățile interesate din România doresc acest
lucru, verificările și inspecțiile la fața locului pot fi efectuate
împreună cu acestea.
În cazul în care participanții la programe sunt supuși
inspecției sau controlului la fața locului, autoritățile române,
acționând în concordanță cu legislația națională, vor acorda
inspectorilor Comisiei asistență pentru a prelua sarcina
acestora de realizare a inspecției sau verificării la fața
locului.
Comisia va raporta cât se poate de repede autorităților
române orice aspect sau suspiciune legată de neregulile
constatate în timpul inspecției sau verificărilor la fața
locului. În orice caz Comisia este obligată să informeze
autoritățile menționate mai sus asupra rezultatelor
verificărilor și inspecțiilor.
II. Informare și consultare
1. În scopul implementării corecte a prezentei anexe,
autoritățile competente din România și autoritățile
comunitare vor face schimb de informații periodic, iar la
cererea uneia dintre părți, vor acorda consultanță.

2. Autoritățile române competente vor informa fără
întârziere Comisia despre orice fapt sau suspiciune
constatată în legătură cu o neregularitate privind încheierea
și implementarea contractelor încheiate pentru aplicarea
instrumentelor menționate în prezentul memorandum de
înțelegere.
III. Măsuri administrative și penalități
Fără a prejudicia aplicarea Codului penal din România,
pot fi impuse de către Comisie măsuri administrative și
penalități, în conformitate cu reglementările (CE, Euratom)
nr. 1.605/2002 din 25 iunie 2002 și (CE, Euratom)
nr. 2.342/2002 din 23 decembrie 2002 și cu Reglementarea
Consiliului (CE, Euratom) nr. 2.988/95 din 18 decembrie 1995
cu privire la protecția intereselor financiare ale Comunităților
Europene.
IV. Recuperare
Deciziile luate de către Comisie în cadrul prezentului
memorandum de înțelegere, care impun obligații financiare
asupra persoanelor, altele decât statele, se vor aplica în
România. Punerea în vigoare a acestor decizii se va face
conform unor reguli de procedură civilă în vigoare în statul
pe teritoriul căruia aceasta este efectuată. Ordinul pentru
punerea în vigoare a deciziei va fi anexat la aceasta, fără
alte formalități, cu excepția verificării autenticității deciziei de
către autoritatea națională desemnată de Guvernul
României în acest scop, care va înștiința și Comisia
Europeană. În momentul în care aceste formalități au fost
completate pe formularul de aplicare de către Comisie,
aceasta poate recurge la punerea în vigoare, în
conformitate cu legile naționale, aducând această chestiune
în fața autorității competente. Legalitatea deciziei Comisiei
va fi verificată de Curtea de Justiție a Comunității
Europene.
Hotărârile date de Curtea de Justiție a Comunității
Europene, legate de o clauză arbitrară dintr-un contract în
domeniul de aplicabilitate a prezentului memorandum de
înțelegere, vor fi puse în vigoare în conformitate cu
aceleași condiții.
V. Comunicare directă
Comisia va comunica în mod direct cu participanții din
cadrul Programului, stabiliți în România, și cu
subcontractorii lor. Ei vor putea prezenta direct Comisiei
toate documentele și informațiile relevante care sunt cerute
pentru a fi depuse pe baza instrumentelor la care se face
referire în prezentul memorandum de înțelegere și pe baza
contractelor încheiate în vederea implementării lor.

MONITORUL OFICIAL AL ROMÂNIEI, PARTEA I, Nr. 882/27.IX.2004

7

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Reglementării tehnice îGhid privind adaptarea scării de intensități seismice
europene EMS—98 la condițiile seismice ale României și la necesitățile inginerești“,
indicativ GT—053-04
În temeiul prevederilor art. 38 alin. 2 din Legea nr. 10/1995 privind calitatea în construcții, cu modificările
ulterioare, ale art. 2 pct. 45 și ale art. 5 alin. (4) din Hotărârea Guvernului nr. 412/2004 privind organizarea și
funcționarea Ministerului Transporturilor, Construcțiilor și Turismului,
având în vedere procesul-verbal de avizare nr. 26 din 16 iulie 2002 al Comitetului tehnic CT-S4 — Risc seismic,
acțiuni și siguranța construcțiilor,
ministrul transporturilor, construcțiilor și turismului emite următorul ordin:
Art. 1. — Se aprobă Reglementarea tehnică îGhid
privind adaptarea scării de intensități seismice europene
EMS—98 la condițiile seismice ale României și la
necesitățile inginerești“, indicativ GT—053-04, elaborată de
Institutul Național de Cercetare-Dezvoltare în Construcții și

Economia Construcțiilor — INCERC București, prevăzută în
anexa*) care face parte integrantă din prezentul ordin.
Art. 2. — Prezentul ordin va fi publicat în Monitorul
Oficial al României, Partea I.
Art. 3. — Direcția tehnică va duce la îndeplinire
prevederile prezentului ordin.

p. Ministrul transporturilor, construcțiilor și turismului,
Traian Panait,
secretar de stat
București, 28 aprilie 2004.
Nr. 803.

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Reglementării tehnice îGhid privind constituirea, întreținerea
și utilizarea băncii de date cuprinzând înregistrări ale cutremurelor puternice,
obținute pe clădiri instrumentate seismic în rețeaua seismică națională INCERC“,
indicativ GT—055-04
În temeiul prevederilor art. 38 alin. 2 din Legea nr. 10/1995 privind calitatea în construcții, cu modificările
ulterioare, ale art. 2 pct. 45 și ale art. 5 alin. (4) din Hotărârea Guvernului nr. 412/2004 privind organizarea și
funcționarea Ministerului Transporturilor, Construcțiilor și Turismului,
având în vedere procesul-verbal de avizare nr. 28 din 16 iulie 2002 al Comitetului tehnic CT-S4 — Risc seismic,
acțiuni și siguranța construcțiilor,
ministrul transporturilor, construcțiilor și turismului emite următorul ordin:
Art. 1. — Se aprobă Reglementarea tehnică îGhid
privind constituirea, întreținerea și utilizarea băncii de date
cuprinzând înregistrări ale cutremurelor puternice, obținute
pe clădiri instrumentate seismic în rețeaua seismică
națională INCERC“, indicativ GT—055-04, elaborată de
Institutul Național de Cercetare-Dezvoltare în Construcții și

Economia Construcțiilor — INCERC București, prevăzută în
anexa*) care face parte integrantă din prezentul ordin.
Art. 2. — Prezentul ordin va fi publicat în Monitorul
Oficial al României, Partea I.
Art. 3. — Direcția tehnică va duce la îndeplinire
prevederile prezentului ordin.

p. Ministrul transporturilor, construcțiilor și turismului,
Traian Panait,
secretar de stat
București, 28 aprilie 2004.
Nr. 804.
*) Anexa se publică ulterior în Monitorul Oficial al României, Partea I, nr. 882 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1, și se mai publică și în Buletinul Construcțiilor
editat de Institutul Național de Cercetare-Dezvoltare în Construcții și Economia Construcțiilor — INCERC București.

8

MONITORUL OFICIAL AL ROMÂNIEI, PARTEA I, Nr. 882/27.IX.2004

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Reglementării tehnice îGhid privind constituirea, întreținerea
și utilizarea băncii de date pe suport magnetic (CD-ROM) cuprinzând înregistrări
ale mișcărilor seismice ale terenului la cutremurele din 1977, 1986 și 1990,
obținute în rețeaua seismică națională INCERC“, indicativ GT—054-04
În temeiul prevederilor art. 38 alin. 2 din Legea nr. 10/1995 privind calitatea în construcții, cu modificările
ulterioare, ale art. 2 pct. 45 și ale art. 5 alin. (4) din Hotărârea Guvernului nr. 412/2004 privind organizarea și
funcționarea Ministerului Transporturilor, Construcțiilor și Turismului,
având în vedere procesul-verbal de avizare nr. 27 din 16 iulie 2002 al Comitetului tehnic CT-S4 — Risc seismic,
acțiuni și siguranța construcțiilor,
ministrul transporturilor, construcțiilor și turismului emite următorul ordin:
Art. 1. — Se aprobă Reglementarea tehnică îGhid
privind constituirea, întreținerea și utilizarea băncii de date
pe suport magnetic (CD-ROM) cuprinzând înregistrări ale
mișcărilor seismice ale terenului la cutremurele din 1977,
1986 și 1990, obținute în rețeaua seismică națională
INCERC“, indicativ GT—054-04, elaborată de Institutul
Național de Cercetare-Dezvoltare în Construcții și Economia

Construcțiilor — INCERC București, prevăzută în anexa*)
care face parte integrantă din prezentul ordin.
Art. 2. — Prezentul ordin va fi publicat în Monitorul
Oficial al României, Partea I.
Art. 3. — Direcția tehnică va duce la îndeplinire
prevederile prezentului ordin.

p. Ministrul transporturilor, construcțiilor și turismului,
Traian Panait,
secretar de stat
București, 28 aprilie 2004.
Nr. 805.
*) Anexa se publică ulterior în Monitorul Oficial al României, Partea I, nr. 882 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1, și se mai publică și în Buletinul Construcțiilor
editat de Institutul Național de Cercetare-Dezvoltare în Construcții și Economia Construcțiilor — INCERC București.

RECTIFICĂRI

În anexa la Ordinul președintelui Agenției Naționale pentru Întreprinderi Mici și
Mijlocii și Cooperație nr. 199/2004 pentru aprobarea Procedurii de implementare a
Programului privind dezvoltarea abilităților antreprenoriale în rândul tinerilor și
facilitarea accesului acestora la finanțare — START, publicat în Monitorul Oficial al
României, Partea I, nr. 819 din 6 septembrie 2004, se face următoarea rectificare
(care nu aparține Redacției îMonitorul Oficial“):
— la pct. 2 subpunctul 2.2 partea introductivă, în loc de: î... suma de
2,5 miliarde lei, ...“ se va citi: î... suma de 2,75 miliarde lei, ...“.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 882/27.IX.2004 conține 8 pagini.

Prețul de vânzare 8.500 lei

ISSN 1453—4495

