Anul 172 (XVI) — Nr. 1.000

PARTEA

I

LEGI, DECRETE, HOTĂRÂRI ȘI ALTE ACTE

Vineri, 29 octombrie 2004

SUMAR

Nr.
DECRETE
841. — Decret privind conferirea Ordinului național
îPentru Merit“ în grad de Mare Cruce ...................
842. — Decret privind conferirea Ordinului îMeritul
Cultural“ în grad de Ofițer ......................................
DECIZII ALE CURȚII CONSTITUȚIONALE
Decizia nr. 315 din 14 septembrie 2004 referitoare la
excepția de neconstituționalitate a dispozițiilor
art. 46 alin. (4) din Legea nr. 10/2001 privind
regimul juridic al unor imobile preluate în mod
abuziv în perioada 6 martie 1945—22 decembrie
1989 ...........................................................................
HOTĂRÂRI ALE GUVERNULUI ROMÂNIEI
1.756. — Hotărâre privind transmiterea, cu titlu gratuit, a
unor bunuri din proprietatea Regiei Autonome
îAdministrația Patrimoniului Protocolului de Stat“ în
proprietatea privată a statului și în administrarea
Ministerului Administrației și Internelor ....................

Pagina

Nr.

Pagina

3–4

4–5

6

1.789. — Hotărâre privind acordarea unui ajutor ............

2

5

1.788. — Hotărâre privind alocarea unei sume din
Fondul de rezervă bugetară la dispoziția
Guvernului pe anul 2004, pentru județul Suceava

2

1.787. — Hotărâre privind suplimentarea bugetului
Ministerului Culturii și Cultelor pe anul 2004, din
Fondul de rezervă bugetară la dispoziția
Guvernului, pentru Arhiepiscopia Romano-Catolică
București ...................................................................

6

ACTE ALE BIROULUI ELECTORAL CENTRAL
17.

— Hotărâre privind interpretarea unor dispoziții
din Legea nr. 373/2004 pentru alegerea Camerei
Deputaților și a Senatului .......................................

7

19. — Hotărâre pentru aplicarea prevederilor art. 4
alin. (12) din Legea nr. 373/2004 pentru alegerea
Camerei Deputaților și a Senatului ........................

8

2

MONITORUL OFICIAL AL ROMÂNIEI, PARTEA I, Nr. 1.000/29.X.2004

DECRETE
PREȘEDINTELE ROMÂNIEI

DECRET
privind conferirea Ordinului național îPentru Merit“
în grad de Mare Cruce
În temeiul prevederilor art. 94 lit. a) și ale art. 100 din Constituția
României, republicată, precum și ale art. 3 alin. 3, ale art. 4 alin. (1), ale
art. 6 lit. A și ale art. 11 din Legea nr. 29/2000 privind sistemul național de
decorații al României, cu modificările ulterioare,
la propunerea ministrului afacerilor externe,
în semn de apreciere pentru contribuția sa deosebită la promovarea și
dezvoltarea relațiilor de prietenie și cooperare dintre Republica Libaneză și
România,
Președintele României d e c r e t e a z ă:
Articol unic. — Se conferă Ordinul național îPentru Merit“ în grad de
Mare Cruce domnului Fares Bouiez, ministrul mediului din Republica
Libaneză.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 27 octombrie 2004.
Nr. 841.
PREȘEDINTELE ROMÂNIEI

DECRET
privind conferirea Ordinului îMeritul Cultural“
în grad de Ofițer
În temeiul prevederilor art. 94 lit. a) și ale art. 100 din Constituția
României, republicată, precum și ale art. 3 alin. (3), ale art. 7 lit. A și ale
art. 11 din Legea nr. 29/2000 privind sistemul național de decorații al
României, cu modificările ulterioare,
pentru îndelungata și prodigioasa carieră artistică pusă în slujba
cântecului românesc, prin care a încântat sufletele a numeroase generații, în
semn de apreciere a talentului muzical deosebit și pentru promovarea
muzicii românești pe plan internațional,
Președintele României d e c r e t e a z ă:
Articol unic. — Se conferă Ordinul îMeritul cultural“ în grad de Ofițer,
categoria B — îMuzică“, doamnei Aura Urziceanu.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 27 octombrie 2004.
Nr. 842.

MONITORUL OFICIAL AL ROMÂNIEI, PARTEA I, Nr. 1.000/29.X.2004

DECIZII

ALE

CURȚII

3

CONSTITUȚIONALE

CURTEA CONSTITUȚIONALĂ

D E C I Z I A Nr. 315
din 14 septembrie 2004

referitoare la excepția de neconstituționalitate a dispozițiilor art. 46 alin. (4) din Legea nr. 10/2001
privind regimul juridic al unor imobile preluate în mod abuziv
în perioada 6 martie 1945—22 decembrie 1989
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Popa
Maria Bratu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 46 alin. (4) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945—22 decembrie 1989, excepție
ridicată de Ioana Ardeleanu în Dosarul nr. 7.061/2002 al
Judecătoriei Sectorului 5 București.
La apelul nominal sunt prezenți Vasile Constantinescu și
Constanța Constantinescu, lipsind celelalte părți.
Procedura de citare a fost legal îndeplinită.
Cauza fiind în stare de judecată, părțile prezente solicită
respingerea excepției.
Reprezentantul Ministerului Public, având în vedere
jurisprudența Curții Constituționale în această materie, pune
concluzii de respingere, ca neîntemeiată, a excepției de
neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 3 octombrie 2003, pronunțată în
Dosarul nr. 7.061/2002, Judecătoria Sectorului 5 București
a sesizat Curtea Constituțională cu excepția de
neconstituționalitate a dispozițiilor art. 46 alin. (4) din
Legea nr. 10/2001 privind regimul juridic al unor imobile
preluate în mod abuziv în perioada 6 martie 1945—
22 decembrie 1989, excepție ridicată de Ioana Ardeleanu
într-o cauză civilă ce are ca obiect constatarea nulității
absolute a unui contract de vânzare-cumpărare.
În motivarea excepției de neconstituționalitate, astfel
cum rezultă din încheierea de sesizare a Curții
Constituționale, autorul excepției susține că dispozițiile
legale criticate încalcă principiul neretroactivității legii civile,
consacrat prin art. 15 alin. (2) din Constituție.
Judecătoria Sectorului 5 București apreciază că
excepția de neconstituționalitate invocată este nefondată. În
acest sens instanța arată că textul legal criticat consacră
expres soluția nulității absolute a unui act juridic a cărui
încheiere s-a făcut cu nesocotirea unor norme legale
imperative. De asemenea, precizează că, asupra
constituționalității art. 46 alin. (4) din Legea nr. 10/2001,
Curtea Constituțională s-a mai pronunțat prin Decizia
nr. 159/2003, statuând cu acel prilej că acest text legal nu

are un caracter novator față de reglementarea anterioară,
cauza de nulitate existând încă de la încheierea actului.
Potrivit prevederilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate,
iar în conformitate cu art. 181 din Legea nr. 35/1997, cu
modificările ulterioare, a fost solicitat punctul de vedere al
instituției Avocatul Poporului.
Guvernul consideră că excepția este neîntemeiată,
deoarece textul legal dedus controlului reprezintă chiar o
consacrare a principiului neretroactivității legii, în sensul că
încheierea actelor juridice și regimul juridic al nulității
acestora sunt reglementate de legea în vigoare la
momentul încheierii lor. De asemenea, arată că dispozițiile
legale criticate constată, de fapt, nulitatea absolută a unor
acte, ca urmare a nerespectării unor dispoziții imperative
ale legilor în vigoare, la momentul încheierii lor. În
susținerea acestui punct de vedere, Guvernul invocă
jurisprudența Curții Constituționale, și anume Decizia
nr. 159/2003.
Avocatul Poporului consideră că dispozițiile art. 46
alin. (4) reprezintă o consacrare a principiului îtempus regit
actum“, astfel încât, în speța de față, pentru a exista
retroactivitate îar trebui ca între prevederile Codului civil
referitoare la nulitatea absolută și cele cuprinse în art. 46
alin. (4) din Legea nr. 10/2001 să fie o deosebire“, iar
dispozițiile criticate să se aplice situațiilor juridice anterioare
intrării sale în vigoare. Precizează, de altfel, că obiectul
sesizării îl constituie aplicarea în timp a prevederilor art. 46
alin. (4) din Legea nr. 10/2001. Sub acest aspect însă,
Curtea Constituțională a statuat în mod constant în
jurisprudența sa că modul de aplicare a dispozițiilor unei
legi, sub raportul acțiunii lor în timp, nu este de
competența sa, ci numai constatarea dacă, sub aspectul
retroactivității, aceste dispoziții sunt în concordanță cu
Constituția.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, susținerile părților prezente,
concluziile procurorului, dispozițiile legale criticate, raportate
la prevederile Constituției, republicată, precum și dispozițiile
Legii nr. 47/1992 privind organizarea și funcționarea Curții
Constituționale, republicată, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, ale art. 1 alin. (2), ale art. 2, 3, 10

4

MONITORUL OFICIAL AL ROMÂNIEI, PARTEA I, Nr. 1.000/29.X.2004

și 29 din Legea nr. 47/1992, republicată, să soluționeze
excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 46 alin. (4) din Legea nr. 10/2001 privind
regimul juridic al unor imobile preluate în mod abuziv în
perioada 6 martie 1945—22 decembrie 1989, publicată în
Monitorul Oficial al României, Partea I, nr. 75 din
14 februarie 2001.
Dispozițiile legale criticate au următorul conținut: îActele
juridice de înstrăinare, inclusiv cele întocmite în cadrul
procesului de privatizare, având ca obiect imobile preluate cu
titlu valabil, sunt lovite de nulitate absolută dacă au fost
încheiate cu încălcarea dispozițiilor imperative ale legilor în
vigoare la data înstrăinării.“
Textul constituțional invocat de autorul excepției, în
motivarea acesteia, este cel al art. 15 alin. (2), potrivit
căruia îLegea dispune numai pentru viitor, cu excepția legii
penale sau contravenționale mai favorabile“.
Examinând excepția de neconstituționalitate, Curtea
constată că dispozițiile art. 46 alin. (4) din Legea

nr. 10/2001 au mai fost supuse controlului de
constituționalitate. Astfel, prin Decizia nr. 159/2003,
publicată în Monitorul Oficial al României, Partea I, nr. 437
din 19 iunie 2003, Curtea Constituțională a statuat că
aceste dispoziții legale sunt constituționale, întrucât textul
de lege supus criticii de neconstituționalitate nu are un
caracter novator față de reglementarea anterioară, cauza
de nulitate existând încă de la încheierea actului. Pentru a
exista retroactivitate ar trebui ca între cele două prevederi
să fie o deosebire, iar noua reglementare să se aplice
situațiilor juridice anterioare intrării sale în vigoare. Dar cum
în acest caz sancțiunea care intervine este aceeași atât în
momentul încheierii actului, cât și în cazul noii legi, se
observă că există o continuitate care exclude, prin ipoteză,
retroactivitatea.
Întrucât nu au intervenit elemente noi, de natură a
determina
reconsiderarea
jurisprudenței
Curții
Constituționale, atât soluția, cât și considerentele cuprinse
în această decizie își păstrează valabilitatea și în cauza de
față.

Pentru considerentele expuse, în temeiul art. 146 lit. d) și al art. 147 alin. (4) din Constituție, republicată, precum
și al art. 1—3, al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 46 alin. (4) din Legea nr. 10/2001 privind regimul
juridic al unor imobile preluate în mod abuziv în perioada 6 martie 1945—22 decembrie 1989, excepție ridicată de
Ioana Ardeleanu în Dosarul nr. 7.061/2002 al Judecătoriei Sectorului 5 București.
Definitivă și general obligatorie.
Pronunțată în ședința publică din 14 septembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Maria Bratu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind transmiterea, cu titlu gratuit, a unor bunuri din proprietatea
Regiei Autonome îAdministrația Patrimoniului Protocolului de Stat“ în proprietatea privată
a statului și în administrarea Ministerului Administrației și Internelor
În temeiul art. 108 din Constituția României, republicată, și al art. 11 lit. m) din Legea nr. 90/2001 privind
organizarea și funcționarea Guvernului României și a ministerelor, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea, cu titlu gratuit, a
bunurilor prevăzute în anexa care face parte integrantă din
prezenta hotărâre, din proprietatea Regiei Autonome

îAdministrația Patrimoniului Protocolului de Stat“ în
proprietatea privată a statului și în administrarea
Ministerului Administrației și Internelor.

MONITORUL OFICIAL AL ROMÂNIEI, PARTEA I, Nr. 1.000/29.X.2004

5

Art. 2. — Predarea-preluarea bunurilor prevăzute la

și Ministerul Administrației și Internelor — Inspectoratul

art. 1 se face pe bază de protocol încheiat între Regia

General al Poliției de Frontieră, în termen de 60 de zile de

Autonomă îAdministrația Patrimoniului Protocolului de Stat“

la data intrării în vigoare a prezentei hotărâri.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul administrației și internelor,
Toma Zaharia,
secretar de stat
Ministrul pentru coordonarea
Secretariatului General al Guvernului,
Eugen Bejinariu
p. Ministrul finanțelor publice,
Gheorghe Gherghina,
secretar de stat

București, 21 octombrie 2004.
Nr. 1.756.

ANEXĂ
BUNURILE

care se transmit, cu titlu gratuit, din proprietatea Regiei Autonome
îAdministrația Patrimoniului Protocolului de Stat“ în proprietatea privată
a statului și în administrarea Ministerului Administrației și Internelor
1.
2.
3.
4.
5.
6.
7.

Servere de rețea PC 486 DX2/66 Mhz
Stații de lucru PC 486 DX2/66 Mhz
Stații de lucru portabile
Cititoare optice inspecție VICOMP
Cititoare optice inspecție CBN
Lămpi UV fixe dual band
Lămpi UV portabile

15 bucăți
30 bucăți
5 bucăți
20 bucăți
122 bucăți
400 bucăți
169 bucăți

GUVERNUL ROMÂNIEI

HOTĂRÂRE
privind suplimentarea bugetului Ministerului Culturii și Cultelor pe anul 2004, din Fondul de rezervă
bugetară la dispoziția Guvernului, pentru Arhiepiscopia Romano-Catolică București
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare, precum și al art. 3 din Ordonanța Guvernului nr. 82/2001 privind stabilirea unor
forme de sprijin financiar pentru unitățile de cult aparținând cultelor religioase recunoscute din România, aprobată cu
modificări și completări prin Legea nr. 125/2002,
Guvernul României adoptă prezenta hotărâre.
Art.

1.

—

Se

aprobă

suplimentarea

bugetului

Ministerului Culturii și Cultelor cu suma de 4.000 milioane lei
din Fondul de rezervă bugetară la dispoziția Guvernului
pe anul 2004, pentru Arhiepiscopia Romano-Catolică
București.

Art. 2. — Ministerul Finanțelor Publice va introduce
modificările corespunzătoare în bugetul Ministerului Culturii
și Cultelor și în bugetul de stat pe anul 2004.
Art. 3. — Ministerul Culturii și Cultelor și alte organe
abilitate de lege vor controla modul de utilizare, în
conformitate cu prevederile legale, a sumei alocate potrivit
prezentei hotărâri.

PRIM-MINISTRU

ADRIAN NĂSTASE

București, 28 octombrie 2004.
Nr. 1.787.

Contrasemnează:
Ministrul culturii și cultelor,
Răzvan Theodorescu
p. Ministrul finanțelor publice,
Gheorghe Gherghina,
secretar de stat

6

MONITORUL OFICIAL AL ROMÂNIEI, PARTEA I, Nr. 1.000/29.X.2004
GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului pe anul 2004,
pentru județul Suceava
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate din
impozitul pe venit pentru bugetele locale pe anul 2004 cu
suma de 2 miliarde lei din Fondul de rezervă bugetară la
dispoziția Guvernului, prevăzut în bugetul de stat pe anul
2004, și alocarea acesteia bugetului propriu al orașului Siret,
județul Suceava, pentru asigurarea combustibilului și energiei

electrice pentru cele 6 școli, două spitale și pentru centrul de
asistență socială din oraș, pe perioada de iarnă.
Art. 2. — Utilizarea sumei prevăzute la art. 1 se va face
de către ordonatorul principal de credite, potrivit dispozițiilor legale.
Art. 3. — Se autorizează Ministerul Finanțelor Publice
să introducă modificările corespunzătoare în volumul și în
structura bugetului de stat pe anul 2004.

PRIM-MINISTRU

ADRIAN NĂSTASE
Contrasemnează:
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
p. Ministrul finanțelor publice,
Gheorghe Gherghina,
secretar de stat

București, 28 octombrie 2004.
Nr. 1.788.

GUVERNUL ROMÂNIEI

HOTĂRÂRE
privind acordarea unui ajutor
În temeiul prevederilor art. 108 din Constituția României, republicată, ale art. 1 din Ordonanța Guvernului
nr. 28/2003 privind trimiterea bolnavilor pentru tratament în străinătate, aprobată cu modificări prin Legea nr. 119/2003, ale
art. 5 alin. (1) lit. h) și alin. (2) din Ordonanța de urgență a Guvernului nr. 118/1999 privind înființarea și utilizarea
Fondului național de solidaritate, aprobată cu modificări și completări prin Legea nr. 366/2001, și ale Ordonanței de
urgență a Guvernului nr. 32/2001 pentru reglementarea unor probleme financiare, aprobată cu modificări prin Legea
nr. 374/2001, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă acordarea unui ajutor în sumă
de 15.600 euro în vederea decontării cheltuielilor aferente
tratamentului chirurgical efectuat la o clinică din Franța de
către doamna Saiu Camelia Eugenia, în vârstă de 43 de ani,
domiciliată în municipiul București, șos. Pantelimon nr. 254,
bl. 55, sc. A, ap. 33, sectorul 2.
(2) Suma prevăzută la alin. (1) se va acorda în lei și va
fi suportată din bugetul Ministerului Muncii, Solidarității
Sociale și Familiei, prin Direcția pentru Dialog, Familie și
Solidaritate Socială a Municipiului București, la cursul de
schimb valutar al Băncii Naționale a României din ziua
lucrătoare precedentă efectuării deschiderii de credite
bugetare.

(3) Suma aprobată din bugetul Ministerului Muncii,
Solidarității Sociale și Familiei pentru decontarea cheltuielilor
legate de intervenția chirurgicală în străinătate va fi
transferată de Direcția pentru Dialog, Familie și Solidaritate
Socială a Municipiului București către Direcția de Sănătate
Publică a Municipiului București, la solicitarea acesteia.
Art. 2. — Fundamentarea sumei solicitate și justificarea
celei utilizate pentru efectuarea tratamentului chirurgical în
străinătate revin Ministerului Sănătății, prin Direcția de
Sănătate Publică a Municipiului București, care va efectua
plata și va certifica documentele financiar-contabile
prezentate de furnizorul de servicii medicale din străinătate.

PRIM-MINISTRU

ADRIAN NĂSTASE

București, 28 octombrie 2004.
Nr. 1.789.

Contrasemnează:
Ministrul muncii, solidarității sociale și familiei,
Dan Mircea Popescu
Ministrul sănătății,
Ovidiu Brînzan
p. Ministrul finanțelor publice,
Gheorghe Gherghina,
secretar de stat

7

MONITORUL OFICIAL AL ROMÂNIEI, PARTEA I, Nr. 1.000/29.X.2004

ACTE

ALE

BIROULUI

ELECTORAL

CENTRAL

BIROUL ELECTORAL CENTRAL

HOTĂRÂRE
privind interpretarea unor dispoziții din Legea nr. 373/2004
pentru alegerea Camerei Deputaților și a Senatului
Având în vedere dispozițiile art. 32 alin. (1) lit. a) și c) din Legea nr. 373/2004 pentru alegerea Camerei
Deputaților și a Senatului, cu modificările ulterioare,
în temeiul prevederilor art. 32 alin. (1) și (8) din aceeași lege,
Biroul Electoral Central h o t ă r ă ș t e:
Art. 1. — Dispozițiile art. 44 alin. (8) din Legea
nr. 373/2004, precum și ale art. 3 alin. (1) din Legea
nr. 187/1999 privind accesul la propriul dosar și
deconspirarea securității ca poliție politică vor fi interpretate
astfel:
a) declarația de acceptare a candidaturii se depune în
4 exemplare: un exemplar original și 3 copii;
b) declarația de avere se depune în două exemplare,
potrivit formularului tipizat prevăzut de Ordonanța de
urgență a Guvernului nr. 24/2004, ambele completate,
semnate și datate de candidat;
c) declarația pe propria răspundere, potrivit legii penale,
privind apartenența sau neapartenența ca agent sau
colaborator al organelor de securitate ca poliție politică
trebuie făcută în scris (de mână, dactilografiată sau
tehnoredactată), semnată de candidat și nu este necesar
să fie autentificată notarial.
Art. 2. — Având în vedere dispozițiile art. 75 alin. (3),
(4) și (8) din Legea nr. 373/2004, coroborate cu cele ale
articolului unic pct. 2 și 3 din Ordonanța de urgență a
Guvernului nr. 80/2004, precum și prevederile art. 52
alin. (3) din Legea nr. 373/2004, la operațiunile electorale
privind prezentarea de către prefecți a unui exemplar din
primul tiraj pentru fiecare tip de buletin de vot pot asista și
reprezentanții desemnați de organizațiile neguvernamentale
prevăzute la art. 75 alin. (5) din Legea nr. 373/2004.
Art. 3. — Dispozițiile art. 55 alin. (4) din Legea
nr. 373/2004 vor fi interpretate avându-se în vedere și
prevederile art. 61 alin. (5) din aceeași lege, în sensul că,
atât în cazul presei scrise, cât și în cel al presei
audiovizuale, contractele de publicitate comercială nu pot fi
transformate sau utilizate pentru difuzarea de publicitate în
scop de propagandă electorală, așa cum este interzisă, de
asemenea, cedarea timpilor de antenă în favoarea

candidaților și a partidelor politice participante la alegerile
din 28 noiembrie de către societăți comerciale cu capital
public sau privat, instituții publice, organizații
neguvernamentale ori persoane fizice.
Art. 4. — Având în vedere dispozițiile art. 55 alin. (4)
din Legea nr. 373/2004, publicitatea electorală în presa
scrisă se va face pe baze contractuale, contra cost, în timp
ce spoturile electorale ce pot fi difuzate de către
radiodifuzorii publici și privați, în timpul campaniei
electorale, vor fi cuprinse numai în cadrul emisiunilor
electorale și al dezbaterilor electorale și vor avea caracter
gratuit.
Art. 5. — Cererea prevăzută de dispozițiile art. 83
alin. (1) din Legea nr. 373/2004 va fi însoțită de un act
medical, în copie sau în original, care să ateste că
persoana care solicită deplasarea urnei speciale nu este
transportabilă.
Art. 6. — Prin bunuri, în sensul art. 102 alin. (1) din
Legea nr. 373/2004, se înțelege acele obiecte care au o
valoare economică semnificativă, precum și mărfuri de
utilitate, alimentare (alimente, băuturi alcoolice sau
nealcoolice, produse din tutun), sau nealimentare. Nu se
încadrează în această categorie materialele de propagandă
electorală, precum afișe, pliante, cărți poștale, ilustrate,
brichete, chibrituri, calendare, căni, caiete, pixuri, șepci,
tricouri, eșarfe, fulare și alte obiecte asemănătoare
inscripționate cu însemnele partidului politic, alianței politice,
alianței electorale sau organizației cetățenilor aparținând
minorităților naționale, care participă la alegerile
parlamentare și prezidențiale, ori cele conținând sau
reprezentând însemne ori fotografii ale candidaților și a
căror valoare este mai mult simbolică (insigne, ecusoane,
fanioane, stegulețe și alte obiecte asemănătoare).

Președintele Biroului Electoral Central,
judecător Emil Gherguț
Locțiitor președinte,
judecător Victor Pașca Cameniță
Membri:
Nicoleta Florea
Gheorghe Cernat
Veronica Rădulescu
Emilia Braicău
Magdalena Ghermeli
Octavian Opriș
Alexandru Radu
Ionel Fleșariu
Matei-Agathon Dan
Nicolae Sfăcăreanu
Ioan Onisei
Gheorghe Rădulescu
Dinu Marian
Zsuzsanna Peter
Tamara Baicu

—
—
—
—
—
—
—
—
—
—
—
—
—
—
—

judecător
judecător
judecător
judecător
judecător
președintele Autorității Electorale Permanente
vicepreședintele Autorității Electorale Permanente
vicepreședintele Autorității Electorale Permanente — împotrivă
reprezentant al P.S.D.
reprezentant al P.U.R.
reprezentant al P.D.
reprezentant al P.N.L.
reprezentant al P.R.M.
reprezentant al U.D.M.R.
reprezentant al Grupului parlamentar al minorităților naționale din Camera Deputaților

București, 25 octombrie 2004.
Nr. 17.

8

MONITORUL OFICIAL AL ROMÂNIEI, PARTEA I, Nr. 1.000/29.X.2004

BIROUL ELECTORAL CENTRAL

HOTĂRÂRE
pentru aplicarea prevederilor art. 4 alin. (12) din Legea nr. 373/2004
pentru alegerea Camerei Deputaților și a Senatului
Având în vedere prevederile art. 4 alin. (12) din Legea nr. 373/2004 pentru alegerea Camerei Deputaților și a
Senatului,
în temeiul art. 32 alin. (7) și (8) din aceeași lege,
Biroul Electoral Central

h o t ă r ă ș t e:

Art. 1. — (1) În înțelesul art. 4 alin. (12) din Legea
nr. 373/2004, listele de candidați pe care organizațiile
cetățenilor aparținând minorităților naționale le pot depune
în mai multe circumscripții electorale trebuie să cuprindă
aceiași candidați. Candidații vor fi înscriși în toate listele în
aceeași ordine. Privitor la numărul de candidați, acesta
poate fi diferit de la circumscripție la circumscripție, dar va
fi egal, pentru fiecare circumscripție în parte, cu cel stabilit
prin anexa la Hotărârea Biroului Electoral Central
nr. 4/2004. Reducerea sau creșterea numărului de candidați

în limita numărului stabilit pentru fiecare circumscripție prin
Hotărârea Biroului Electoral Central nr. 4/2004 se operează
în finalul listei.
(2) În cazul în care candidaturile au fost depuse până
la data prezentei hotărâri, listele de candidați pot fi
înlocuite cu liste întocmite potrivit prevederilor alin. (1).
Art. 2. — Prezenta hotărâre este obligatorie pentru toate
birourile electorale de circumscripție.
Art. 3. — Prezenta hotărâre se publică în Monitorul
Oficial al României, Partea I.

Președintele Biroului Electoral Central,
judecător Emil Gherguț
Locțiitor președinte,
judecător Victor Pașca Cameniță
Membri:
Nicoleta Florea
Gheorghe Cernat
Veronica Rădulescu
Emilia Braicău
Magdalena Ghermeli
Octavian Opriș
Alexandru Radu
Ionel Fleșariu
Matei-Agathon Dan
Nicolae Sfăcăreanu
Ioan Onisei
Gheorghe Rădulescu
Dinu Marian
Zsuzsanna Peter
Tamara Baicu

—
—
—
—
—
—
—
—
—
—
—
—
—
—
—

judecător
judecător
judecător
judecător
judecător
președintele Autorității Electorale Permanente
vicepreședintele Autorității Electorale Permanente
vicepreședintele Autorității Electorale Permanente
reprezentant al P.S.D.
reprezentant al P.U.R.
reprezentant al P.D.
reprezentant al P.N.L.
reprezentant al P.R.M.
reprezentant al U.D.M.R.
reprezentant al Grupului parlamentar al minorităților naționale din Camera Deputaților

București, 26 octombrie 2004.
Nr. 19.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.000/29.X.2004 conține 8 pagini.

Prețul de vânzare 9.500 lei

ISSN 1453—4495

