PARTEA

Anul 172 (XVI) — Nr. 921

I

LEGI, DECRETE, HOTĂRÂRI ȘI ALTE ACTE

Luni, 11 octombrie 2004

SUMAR

Nr.

Pagina

Nr.

LEGI ȘI DECRETE
391.

— Lege privind Semnul onorific Răsplata Muncii
în Serviciul Public .......................................................
— Decret pentru promulgarea Legii privind Semnul
onorific Răsplata Muncii în Serviciul Public ...............

nr. 212/2004 privind aprobarea Listei cuprinzând
indicațiile geografice și denumirile de origine
protejate și recunoscute în România pentru
produse alimentare ..................................................

2–4

736.

Pagina

5
ACTE ALE CASEI NAȚIONALE DE ASIGURĂRI
DE SĂNĂTATE

´
392.
737.

— Lege privind Ordinul Meritul Industrial și
Comercial și Medalia Meritul Industrial și Comercial

5–14

— Decret pentru promulgarea Legii privind Ordinul
Meritul Industrial și Comercial și Medalia Meritul
Industrial și Comercial ................................................

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
715.

— Ordin al ministrului agriculturii, pădurilor și
dezvoltării rurale pentru completarea Ordinului
ministrului agriculturii, pădurilor și dezvoltării rurale

15

504.

— Decizie privind modificarea Deciziei
președintelui Casei Naționale de Asigurări de
Sănătate nr. 219/2003 pentru aprobarea Listei
cuprinzând medicamentele (denumiri comerciale)
de care beneficiază asigurații în tratamentul
ambulatoriu, cu și fără contribuție personală,
corespunzătoare denumirilor comune internaționale
(DCI), aprobate prin Hotărârea Guvernului
nr. 516/2003 .............................................................

16

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 921/11.X.2004

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind Semnul onorific Răsplata Muncii în Serviciul Public
Parlamentul României adoptă prezenta lege.
Art. 1. — (1) Decorația Semnul onorific Răsplata Muncii
în Serviciul Public, prevăzută la art. 10 pct. 2 din Legea
nr. 29/2000 privind sistemul național de decorații al
României, cu modificările și completările ulterioare, face
parte din categoria semnelor onorifice.
(2) Semnul onorific Răsplata Muncii în Serviciul Public
este o decorație care se acordă funcționarilor publici,
indiferent din ce categorie fac parte, care au 20, 25 și
30 de ani de activitate în funcția publică.
Art. 2. — (1) Semnul onorific Răsplata Muncii în Serviciul
Public se prezintă sub o singură formă: însemnul.
(2) Însemnul decorației Semnul onorific Răsplata Muncii
în Serviciul Public se prezintă sub forma unei cruci de
Malta argintie, având în centru, într-un medalion, înscrise
cu cifre latine, aurite, datele: îXX“, îXXV“, îXXX“,
reprezentând numărul anilor de activitate în funcții publice.
Art. 3. — Regulamentul privind descrierea și modul de
acordare a Semnului onorific Răsplata Muncii în Serviciul
Public, precum și modelul desenat al semnului sunt
prevăzute în anexele nr. 1 și 2 care fac parte integrantă
din prezenta lege.
Art. 4. — (1) Semnul onorific Răsplata Muncii în Serviciul
Public se conferă de Președintele României prin decret, în
baza propunerilor nominale de decorare formulate, potrivit
art. 4 alin. (2) lit. c) din Legea nr. 29/2000, prin Agenția
Națională a Funcționarilor Publici, de către:
a) miniștrii și conducătorii celorlalte organe de
specialitate din administrația publică centrală, pentru
funcționarii publici din aparatul propriu;
b) ministrul administrației și internelor, pentru funcționarii
publici din serviciile deconcentrate ale ministerelor și ale
altor organe centrale din unitățile administrativ-teritoriale;
c) președintele Agenției Naționale a Funcționarilor
Publici, pentru funcționarii publici din administrația publică
locală.

(2) Propunerile nominale pentru conferirea Semnului
onorific Răsplata Muncii în Serviciul Public sunt avizate de
Cancelaria Ordinelor, în conformitate cu art. 5 din Legea
nr. 29/2000.
(3) Agenția Națională a Funcționarilor Publici trebuie să
înainteze Cancelariei Ordinelor, până la data de 30 iulie a
fiecărui an, listele centralizatoare cu persoanele care
îndeplinesc criteriile pentru decorarea cu Semnul onorific
Răsplata Muncii în Serviciul Public, de la toate instituțiile
publice abilitate să facă propuneri.
Art. 5. — Semnul onorific Răsplata Muncii în Serviciul
Public se poate conferi nelimitat.
Art. 6. — Semnul onorific Răsplata Muncii în Serviciul
Public se conferă pentru:
a) 20 de ani de activitate;
b) 25 de ani de activitate;
c) 30 de ani de activitate.
Art. 7. — (1) Atestarea Semnului onorific Răsplata
Muncii în Serviciul Public se face printr-un brevet, în
conformitate cu art. 24 din Legea nr. 29/2000.
(2) Brevetele pentru Semnul onorific Răsplata Muncii în
Serviciul Public sunt validate prin semnătura sau parafa
miniștrilor ori a conducătorilor instituțiilor publice care au
făcut propunerile și a cancelarului ordinelor, în conformitate
cu art. 28 din Legea nr. 29/2000.
Art. 8. — În cazul decesului unui titular al Semnului
onorific Răsplata Muncii în Serviciul Public, însemnul
decorației rămâne în posesia moștenitorilor legali.
Art. 9. — Sumele necesare confecționării însemnelor,
brevetelor, etuiurilor și cutiilor decorațiilor Semnului onorific
Răsplata Muncii în Serviciul Public sunt asigurate anual de la
bugetul de stat, prin bugetul Administrației Prezidențiale.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 28 septembrie 2004.
Nr. 391.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 921/11.X.2004

3
ANEXA Nr. 1

REGULAMENT
privind descrierea și modul de acordare a Semnului onorific Răsplata Muncii în Serviciul Public
Art. 1. — Semnul onorific Răsplata Muncii în Serviciul
Public se acordă pe viață.
Art. 2. — (1) Semnul onorific Răsplata Muncii în Serviciul
Public este o decorație care se poate acorda funcționarilor
publici, indiferent din ce categorie fac parte, pentru:
a) 20 de ani de activitate în funcția publică;
b) 25 de ani de activitate în funcția publică;
c) 30 de ani de activitate în funcția publică.
(2) În sensul prezentului regulament, prin activitate în
funcția publică se înțelege ansamblul atribuțiilor și
responsabilităților prevăzute în Legea nr. 188/1999 privind
Statutul funcționarilor publici, republicată.
Art. 3. — (1) Însemnul decorației Semnul onorific
Răsplata Muncii în Serviciul Public se prezintă sub forma
unei cruci de Malta, având diametrul de 35 mm,
confecționată din argint sau tombac argintat, având aplicat
în centru un medalion circular. Brațele crucii au, la centru,
lângă medalion, lățimea de 7 mm, iar la vârfuri, lățimea de
17 mm. Bordura crucii este ușor înălțată și lisă.
(2) Pe avers, medalionul central este mărginit de un inel
aurit cu diametrul interior de 10 mm și diametrul exterior
de 12 mm. În centrul medalionului sunt înscrise cu cifre
latine, aurite, datele: îXX“, îXXV“ sau îXXX“, reprezentând
numărul anilor de activitate în funcția publică.
(3) Pe revers, central, este aplicată stema României,
aurită.
(4) Însemnul este surmontat de un inel cu diametrul de
2 mm, perpendicular pe însemn, prin care se prinde un
inel cu diametrul de 17 mm, prin care se petrece panglica.
(5) Panglica semnului onorific este din rips moarat
albastru, străbătută de 6 benzi galbene, late de 2 mm;
panglica este lată de 35 mm și are înălțimea aparentă de
50 mm. Pe spate are un sistem de prindere.
(6) Pentru persoanele de sex feminin, panglica este
pliată sub forma unei funde, realizată prin plierea unei
panglici din rips moarat, lungă de 100 mm și lată de
40 mm.
Art. 4. — (1) Diferența dintre categorii este următoarea:
a) pentru 20 de ani de activitate, însemnul este din
tombac argintat;
b) pentru 25 de ani de activitate, însemnul este din
argint cu titlul de 800‰;
c) pentru 30 de ani de activitate, însemnul este din
argint cu titlul de 925‰.
(2) Însemnele pentru îXXV“ și îXXX“ de ani au
poansonat, pe revers, titlul metalului din care sunt
confecționate.
Art. 5. — (1) Cutia în care se păstrează decorația este
din carton, îmbrăcată la exterior în pergamoid albastru, are
închizători metalice și în interior este căptușită cu mătase
galbenă.
(2) Pe capacul cutiei sunt imprimate, auriu, denumirea
și categoria semnului onorific.

Art. 6. — (1) Semnul onorific Răsplata Muncii în Serviciul
Public se poartă, de regulă, cu prilejul Zilei Naționale a
României și al celorlalte sărbători naționale sau religioase
și în alte situații stabilite prin regulament de către Agenția
Națională a Funcționarilor Publici.
(2) Semnul onorific Răsplata Muncii în Serviciul Public,
indiferent de categorie, se poartă pe partea stângă a
pieptului.
(3) Se poartă întotdeauna numai însemnul ultimei
categorii primite.
Art. 7. — (1) Funcționarii publici propuși să li se confere
Semnul onorific Răsplata Muncii în Serviciul Public trebuie să
îndeplinească următoarele condiții:
a) să aibă o vechime neîntreruptă într-o funcție publică
de 20, 25 sau 30 de ani;
b) să obțină cel puțin calificativul îbun“ în urma evaluării
performanțelor profesionale individuale din ultimii 5 ani
premergători anului în care urmează să li se confere
decorația.
(2) Nu se iau în calcul anii din ultimii 5 ani premergători
anului în care urmează să se confere decorația, dacă în
această perioadă cei în cauză:
a) au obținut calificative anuale inferioare calificativului
îbun“;
b) au fost sancționați, conform art. 65 alin. (3) lit. a)—d)
din Legea nr. 188/1999, republicată.
(3) Funcționarii publici care au avut întreruperi mai mult
de 12 luni în aceste funcții nu pot primi Semnul onorific
Răsplata Muncii în Serviciul Public decât cu o categorie
inferioară, chiar dacă timpul cumulat însumează 25 sau 30
de ani de activitate.
(4) Fac excepție de la prevederile alin. (3) toate cazurile
de suspendare de drept a raporturilor de serviciu,
prevăzute la art. 81 alin. (1) din Legea nr. 188/1999,
republicată, precum și toate cazurile de încetare a
raporturilor de serviciu pe motive politice, în perioada
1948—1989.
(5) La calcularea vechimii în funcția publică se iau în
calcul și anii anteriori reglementărilor prevăzute de Legea
nr. 188/1999, republicată, corespunzător echivalărilor de
funcții stabilite de Agenția Națională a Funcționarilor Publici.
(6) Funcționarii publici care au fost destituiți din funcție
ca sancțiune disciplinară sau ca urmare a unei condamnări
penale printr-o hotărâre judecătorească definitivă nu vor
putea beneficia de conferirea Semnului onorific Răsplata
Muncii în Serviciul Public.
Art. 8. — În termen de 30 de zile de la intrarea în
vigoare a prezentei legi, Agenția Națională a Funcționarilor
Publici va elabora propuneri de reglementări specifice
domeniilor de activitate, care vor fi aprobate prin hotărâre a
Guvernului, în care se vor detalia condițiile în care se
poate conferi Semnul onorific Răsplata Muncii în Serviciul
Public.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 921/11.X.2004
ANEXA Nr. 2*)

*) Anexa nr. 2 este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 921/11.X.2004

5

PREȘEDINTELE ROMÂNIEI

DECRET
pentru promulgarea Legii privind Semnul onorific
Răsplata Muncii în Serviciul Public
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind Semnul onorific Răsplata
Muncii în Serviciul Public și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

ION ILIESCU

București, 24 septembrie 2004.
Nr. 736.
´

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind Ordinul Meritul Industrial și Comercial
și Medalia Meritul Industrial și Comercial
Parlamentul României adoptă prezenta lege.
Art. 1. — Ordinul Meritul Industrial și Comercial și
Medalia Meritul Industrial și Comercial, prevăzute la art. 7
lit. A și B din Legea nr. 29/2000 privind sistemul național
de decorații al României, cu modificările și completările
ulterioare, fac parte din categoria decorațiilor civile pe
domenii de activitate.
Art. 2. — (1) Ordinul Meritul Industrial și Comercial este
o decorație care se poate acorda cetățenilor români sau
străini cu merite deosebite în domeniile privind creșterea
economică: industrie, energie, resurse minerale, producția
de apărare, comerț cu bunuri și servicii.
(2) Medalia Meritul Industrial și Comercial este o
decorație care se poate acorda cetățenilor români sau
străini cu rezultate meritorii în domeniile: industrie, energie,
resurse minerale, producția de apărare, comerț cu bunuri și
servicii.
(3) Unitățile care funcționează în subordinea și în
coordonarea ministerelor de resort sau sub autoritatea
acestora, regiile autonome, societățile comerciale cu capital
de stat, mixt sau privat, de profil, din țară sau din

străinătate, pot fi decorate în mod excepțional cu Ordinul
Meritul Industrial și Comercial.
Art. 3. — (1) Ordinul Meritul Industrial și Comercial se
prezintă sub două forme cu valoare ierarhică egală:
însemnul și rozeta.
(2) Însemnul Ordinului Meritul Industrial și Comercial este
o cruce cu brațe egale și despicate la vârfuri, confecționată
din argint, emailată negru, având în centru, pe avers, o
cruce similară, mai mică, din argint lustruit, pe care sunt
aplicate un caduceu înaripat, o jumătate de roată dințată și
o semicunună din frunze de stejar și laur.
Art. 4. — (1) Medalia Meritul Industrial și Comercial se
prezintă sub o singură formă: însemnul.
(2) Însemnul Medaliei Meritul Industrial și Comercial este
o piesă circulară, confecționată din tombac, pe care sunt
redate, pe avers, un caduceu înaripat, o jumătate de roată
dințată și o semicunună din frunze de stejar și laur.
Art. 5. — Regulamentele privind descrierea și modul de
acordare a Ordinului Meritul Industrial și Comercial și a
Medaliei Meritul Industrial și Comercial, pentru fiecare grad

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 921/11.X.2004

sau clasă, precum și modelul desenat sunt prevăzute în
anexele nr. 1—4 care fac parte integrantă din prezenta
lege.
Art. 6. — (1) Ordinul Meritul Industrial și Comercial și
Medalia Meritul Industrial și Comercial se conferă de
Președintele României prin decret, în baza propunerilor de
decorare individuale formulate, potrivit art. 4 alin. (2) lit. c)
din Legea nr. 29/2000, de către miniștrii de resort și de
conducătorii instituțiilor publice de specialitate abilitate,
pentru persoanele din domeniile lor de activitate.
(2) Propunerile nominale pentru conferirea Ordinului
Meritul Industrial și Comercial și a Medaliei Meritul Industrial
și Comercial sunt avizate de Cancelaria Ordinelor, în
conformitate cu art. 5 din Legea nr. 29/2000.
(3) Președintele României poate să confere Ordinul
Meritul Industrial și Comercial și Medalia Meritul Industrial și
Comercial și din proprie inițiativă, în proporție de 1% din
numărul total stabilit prin lege, pentru fiecare grad sau
clasă a fiecărei decorații, cu excepția gradului de Mare
Ofițer, în conformitate cu art. 4 alin. (3) din Legea
nr. 29/2000.
Art. 7. — (1) Repartiția numărului maxim de decorații
privind Ordinul Meritul Industrial și Comercial și Medalia
Meritul Industrial și Comercial, care se acordă anual, se
realizează de către Cancelaria Ordinelor, în limitele locurilor
vacante.
(2) Pentru primul an de la intrarea în vigoare a
prezentei legi se pot conferi maximum 15% din numărul
decorațiilor prevăzute pentru fiecare grad și clasă.
Art. 8. — (1) Ordinul Meritul Industrial și Comercial este
limitat la maximum 5.000 de membri.
(2) Unitățile care funcționează în subordinea și în
coordonarea ministerelor de resort sau sub autoritatea
acestora, regiile autonome, societățile comerciale cu capital
de stat, mixt sau privat de profil, din țară sau din
străinătate, nu intră în numărul prevăzut la alin. (1).
(3) Cetățenii străini cărora li s-a conferit Ordinul Meritul
Industrial și Comercial nu intră în numărul prevăzut la
alin. (1).
Art. 9. — Ordinul Meritul Industrial și Comercial cuprinde
4 grade. Ierarhia în ordine descrescătoare, în conformitate
cu prevederile art. 11 alin. (1) pct. II.3 din Legea
nr. 29/2000, este următoarea:
a) Mare Ofițer;
b) Comandor;
c) Ofițer;
d) Cavaler.
Art. 10. — Medalia Meritul Industrial și Comercial
cuprinde 3 clase. Ierarhia în ordine descrescătoare, în
conformitate cu prevederile art. 11 alin. (2) pct. VI.3 din
Legea nr. 29/2000, este următoarea:
a) clasa I;
b) clasa a II-a;
c) clasa a III-a.

Art. 11. — (1) Medalia Meritul Industrial și Comercial se
poate acorda nelimitat pentru clasele a III-a și a II-a și
este limitată la 4.000 de membri pentru clasa I.
(2) Medalia Meritul Industrial și Comercial clasa I,
conferită cetățenilor străini, nu intră în numărul prevăzut la
alin. (1).
Art. 12. — (1) Atestarea Ordinului Meritul Industrial și
Comercial și a Medaliei Meritul Industrial și Comercial se
face printr-un brevet, în conformitate cu art. 24 din Legea
nr. 29/2000.
(2) Brevetele pentru Ordinul Meritul Industrial și Comercial
sunt validate, pentru gradele de Cavaler și Ofițer, prin
parafa Președintelui României, iar pentru gradele de
Comandor și Mare Ofițer, prin semnătura autografă a
Președintelui României. Brevetele pentru toate gradele sunt
contrasemnate autograf de ministrul de resort și de
cancelarul ordinelor, în conformitate cu art. 26 lit. b) din
Legea nr. 29/2000.
(3) Brevetele pentru Medalia Meritul Industrial și
Comercial sunt validate, pentru clasele a III-a și a II-a, prin
parafa ministrului de resort și semnătura cancelarului
ordinelor, iar pentru clasa I, prin semnătura ministrului de
resort și semnătura cancelarului ordinelor, în conformitate
cu art. 28 din Legea nr. 29/2000.
Art. 13. — Membrii Ordinului Meritul Industrial și
Comercial, indiferent de gradul pe care îl au, sunt numiți
Cavaleri ai Ordinului Meritul Industrial și Comercial.
Art. 14. — (1) Ziua Ordinului Meritul Industrial și
Comercial se sărbătorește la data de 22 noiembrie, data
primei instituiri a decorației, în anul 1912.
(2) Cu prilejul Zilei Ordinului Meritul Industrial și
Comercial, ministerele de resort organizează, cu sprijinul
Cancelariei Ordinelor, întrunirea Cavalerilor Ordinului Meritul
Industrial și Comercial.
Art. 15. — Persoanele decorate cu Ordinul Meritul
Industrial și Comercial în gradul de Comandor și Mare
Ofițer, în cazul în care decernarea ordinului nu a fost
făcută direct de șeful statului, pot solicita, prin Cancelaria
Ordinelor, dreptul de a fi primite în audiență la Președintele
României pentru a-i mulțumi personal. În funcție de
programul Președintelui României, Cancelaria Ordinelor va
organiza audiența personală sau în grup a celor decorați.
Art. 16. — (1) Calitatea de membru al Ordinului Meritul
Industrial și Comercial se poate pierde în condițiile
prevăzute la art. 52 din Legea nr. 29/2000.
(2) Pentru judecarea faptelor dezonorante, care aduc
prejudicii morale membrilor ordinului, altele decât cele ce
au dus la condamnarea membrilor Ordinului Meritul
Industrial și Comercial la o pedeapsă privativă de libertate
prin hotărâre judecătorească rămasă definitivă, se constituie
un consiliu de onoare, în conformitate cu art. 53 din Legea
nr. 29/2000.
Art. 17. — (1) Consiliul de onoare al Ordinului Meritul
Industrial și Comercial este compus din 5 membri, astfel: un

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 921/11.X.2004
membru din gradele de Cavaler, Ofițer și Comandor și
2 membri din gradul de Mare Ofițer. Președinte al
consiliului de onoare este, de regulă, cel mai în vârstă
membru din gradul de Mare Ofițer.
(2) Consiliul de onoare se alege cu prilejul Zilei
Ordinului Meritul Industrial și Comercial, pe termen de 5 ani,
de cavalerii acestui ordin.
(3) Pot fi realeși pentru o nouă perioadă de 5 ani
3 dintre membrii consiliului de onoare, dintre care cel puțin
unul din gradele inferioare.
(4) Ministerul de resort va pune la dispoziție spații
adecvate desfășurării activității consiliului de onoare.
Art. 18. — (1) Cavalerii Ordinului Meritul Industrial și
Comercial pot semnala consiliului de onoare fapte comise
de alți membri ai ordinului, considerate că aduc prejudicii
morale acestora.
(2) Ca urmare a semnalării se convoacă consiliul de
onoare și persoana în cauză, în termen de maximum
30 de zile de la sesizare.
(3) Cavalerii Ordinului Meritul Industrial și Comercial pot
semnala și direct Cancelariei Ordinelor fapte comise de alți
membri ai ordinului, considerate că aduc prejudicii morale
acestora. Ca urmare a semnalării, Cancelaria Ordinelor
convoacă consiliul de onoare și persoana în cauză, în
termen de maximum 45 de zile de la semnalare.

7

(4) În cazul în care persoana supusă judecății nu se
prezintă la termenul fixat, consiliul de onoare o convoacă
la alt termen, iar în cazul neprezentării și a doua oară,
cazul va fi judecat în lipsă.
(5) Consiliul de onoare deliberează și decide după
cercetarea cazului, dar nu mai târziu de 60 de zile de la
prima întrunire pentru cazul respectiv. Dacă faptele aduse
la cunoștință sunt întemeiate, consiliul de onoare poate
propune Cancelariei Ordinelor retragerea decorației.
(6) Retragerea decorațiilor se face prin decret semnat
de Președintele României, la propunerea Cancelariei
Ordinelor, cu aplicarea prevederilor art. 59 din Legea
nr. 29/2000.
Art. 19. — Consiliul de onoare al Ordinului Meritul
Industrial și Comercial judecă și faptele socotite dezonorante
ale persoanelor decorate cu Medalia Meritul Industrial și
Comercial. În acest caz, în consiliul de onoare sunt
cooptați pentru cauza în speță și 2 titulari ai medaliei, care
vor avea drept de vot deliberativ, conform prevederilor
art. 55 alin. (1) din Legea nr. 29/2000.
Art. 20. — Sumele necesare confecționării însemnelor,
rozetelor, brevetelor, etuiurilor și cutiilor decorațiilor
Ordinului Meritul Industrial și Comercial și Medaliei Meritul
Industrial și Comercial sunt asigurate anual de la bugetul de
stat, prin bugetul Administrației Prezidențiale.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 28 septembrie 2004.
Nr. 392.
ANEXA Nr. 1

REGULAMENT
privind descrierea și modul de acordare a Ordinului Meritul Industrial și Comercial
Art. 1. — Ordinul Meritul Industrial și Comercial se
acordă pe viață.
Art. 2. — (1) Ordinul Meritul Industrial și Comercial este
limitat la maximum 5.000 de membri, împărțiți pe grade
astfel:
a) Cavaler
— 2.600;
b) Ofițer
— 1.300;
c) Comandor
— 800;
d) Mare Ofițer
— 300.
(2) Depășirea numărului membrilor fiecărui grad
constituie o încălcare a prezentului regulament. Decorațiile
conferite peste numărul limită sunt nule de drept, iar
însemnele se restituie.
Art. 3. — (1) Însemnul gradului de Cavaler al Ordinului
Meritul Industrial și Comercial se prezintă sub forma unei

cruci cu brațe egale, late de 12 mm și despicate la vârfuri,
având diametrul de 45 mm, confecționată din argint cu titlul
de 800‰, emailată negru.
(2) Pe avers, central, este o cruce cu brațe egale, late
de 4 mm și despicate la vârfuri, având diametrul aparent
de 32 mm, confecționată din argint lustruit; pe cruce este
aplicat un caduceu înaripat, confecționat din argint patinat,
înconjurat de o roată dințată, în jumătatea superioară, și de
o semicunună formată din frunze de stejar și de laur, în
jumătatea inferioară, confecționate din metalul gradului,
legate în partea de jos cu o fundă.
(3) Pe revers este scris cu litere și cifre înalte de
3 mm, pe brațul orizontal, MERITUL INDUSTRIAL ȘI
COMERCIAL, iar pe brațul vertical, în partea superioară,

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 921/11.X.2004

anul 1912, iar în partea inferioară, anul 2000, reprezentând
date istorice privind Ordinul Meritul Industrial și Comercial.
(4) Însemnul este surmontat de o sferă prin care se
petrece un inel cu diametrul de 20 mm.
(5) Marginea însemnului, caduceul înaripat, roata dințată
și semicununa de pe avers, inscripția de pe revers și inelul
păstrează culoarea naturală a argintului.
(6) Panglica, lată de 40 mm și având înălțimea
aparentă de 50 mm, este din rips moarat verde-smarald,
având pe centru o bandă galbenă lată de 12 mm.
(7) Pentru persoanele de sex feminin, panglica este
pliată sub forma unei funde, realizată prin plierea unei
panglici din rips moarat, lungă de 120 mm și lată de
40 mm.
(8) Rozeta se prezintă sub forma unei panglici
dreptunghiulare din rips, lată de 16 mm și înaltă de 6 mm,
având dimensiunile benzilor colorate ale panglicii ordinului
reduse la 40%. Pe spate are un sistem de prindere.
Art. 4. — Însemnul gradului de Ofițer al Ordinului
Meritul Industrial și Comercial are caracteristicile generale
ale însemnului gradului de Cavaler, cu următoarele
particularități:
a) marginea însemnului, caduceul înaripat, roata dințată
și semicununa de pe avers, inscripția de pe revers și inelul
sunt aurite;
b) panglica primește central o rozetă cu diametrul de
20 mm;
c) rozeta se prezintă sub forma unui tambur din rips cu
diametrul de 10 mm și grosimea de 6 mm, având
dimensiunile benzilor colorate ale panglicii ordinului reduse
la 40%; pe spate are un sistem de prindere;
d) pentru persoanele de sex feminin, rozeta se aplică
pe centrul fundei.
Art. 5. — (1) Însemnul gradului de Comandor al
Ordinului Meritul Industrial și Comercial se prezintă sub
forma unei cruci cu brațele egale, cu diametrul aparent de
55 mm, și este confecționată din argint cu titlul de 925‰,
emailată negru; brațele crucii sunt late de 16 mm și sunt
despicate la vârfuri.
(2) Celelalte elemente ale însemnului au caracteristicile
generale ale gradului de Ofițer, cu următoarele
particularități:
a) pe avers, crucea interioară, din argint lustruit,
cu brațele late de 5 mm, are diametrul aparent de
39 mm;
b) literele și cifrele inscripției de pe revers sunt înalte
de 4 mm;
c) inelul de prindere al panglicii este plat și are
înălțimea aparentă de 25 mm și lățimea de 4 mm;
d) panglica este lată de 45 mm și are lungimea
reglabilă, pentru a fi adaptată la circumferința gâtului;
lățimea benzii galbene este de 14 mm;

e) rozeta gradului de Comandor este formată din
suprapunerea rozetei gradului de Ofițer cu cea a gradului
de Cavaler.
Art. 6. — (1) Însemnul gradului de Mare Ofițer al
Ordinului Meritul Industrial și Comercial este compus din
însemnul propriu-zis și placa gradului.
(2) Însemnul propriu-zis și panglica gradului de Mare
Ofițer al Ordinului Meritul Industrial și Comercial sunt
identice cu însemnul și panglica gradului de Comandor.
(3) Placa gradului de Mare Ofițer al Ordinului Meritul
Industrial și Comercial este o cruce de forma crucii
Sfântului Andrei, cu 8 raze puternic reliefate pe fiecare
braț, și este confecționată din argint cu titlul de 925‰;
brațele au înălțimea de 75 mm și lățimea de 20 mm. Pe
placă, central, este aplicat însemnul avers al gradului de
Ofițer. Pe revers, într-un medalion central, sunt
inscripționate numele firmei producătoare, titlul argintului și
numărul curent al decorației corespunzătoare gradului. Pe
spate are un sistem de prindere.
(4) Rozeta gradului de Mare Ofițer al Ordinului Meritul
Industrial și Comercial se prezintă sub forma unei panglici
dreptunghiulare din rips argintiu, lată de 16 mm și înaltă
de 6 mm, peste care se aplică rozeta gradului de Ofițer.
Pe spate are un sistem de prindere.
Art. 7. — (1) Cutia în care se păstrează decorația este
îmbrăcată, la exterior, în piele naturală neagră pentru
gradele de Mare Ofițer și Comandor și în piele ecologică,
de aceeași culoare, pentru gradele de Ofițer și Cavaler,
are colțare și închizători metalice; interiorul este căptușit cu
pluș și cu mătase albă, are inscripționat numele firmei
producătoare și, în colțul drept, jos, este scris numărul de
ordine al decorației din gradul respectiv.
(2) Pe capacul cutiei sunt imprimate, auriu, stema
României, denumirea și gradul ordinului.
(3) Etuiul în care se păstrează brevetul este îmbrăcat
în piele ecologică neagră pentru gradele de Mare Ofițer și
Comandor și cu înlocuitor de piele de aceeași culoare,
pentru gradele de Ofițer și Cavaler.
Art. 8. — (1) Ordinul Meritul Industrial și Comercial se
poartă, de regulă, cu prilejul Zilei Naționale a României și
al celorlalte sărbători naționale sau religioase, cu ocazia
Zilei Ordinului și în alte situații stabilite prin regulamente
specifice.
(2) Gradele de Cavaler și Ofițer ale Ordinului Meritul
Industrial și Comercial se poartă pe partea stângă a
pieptului.
(3) Gradul de Comandor sau însemnul gradului de Mare
Ofițer al Ordinului Meritul Industrial și Comercial se poartă la
gât, cu panglica prinsă sub cravată, însemnul fiind vizibil la
50 mm în partea stângă, sub nodul cravatei.
(4) Placa gradului de Mare Ofițer al Ordinului Meritul
Industrial și Comercial se poartă pe partea stângă a
pieptului.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 921/11.X.2004
(5) Se poartă întotdeauna numai gradul cel mai înalt al
Ordinului Meritul Industrial și Comercial care a fost conferit.
(6) Rozeta se poate purta zilnic, dar numai rozeta
gradului celui mai înalt. Rozeta se poartă la butoniera de
la reverul stâng al hainei sau al taiorului.
Art. 9. — (1) Conferirea Ordinului Meritul Industrial și
Comercial se face în mod obligatoriu începând cu gradul
de Cavaler, cu excepția primei promoții a ordinului.
(2) Conferirea Ordinului Meritul Industrial și Comercial se
poate face numai după obținerea, timp de 5 ani, a unor
merite deosebite în activitatea specifică.
(3) Decorarea anterioară cu Medalia Meritul Industrial și
Comercial este un factor pozitiv, de care se va ține seama
la propunerile de acordare a Ordinului Meritul Industrial și
Comercial, dar nu este obligatorie obținerea unei medalii
sau parcurgerea ierarhiei medaliei pentru conferirea
ordinului.
(4) Pentru a se conferi un grad superior aceleiași
persoane este necesară efectuarea unui stagiu în gradul
imediat inferior, astfel:
a) de la gradul de Cavaler la cel de Ofițer — 3 ani;
b) de la gradul de Ofițer la cel de Comandor — 4 ani;
c) de la gradul de Comandor la cel de Mare Ofițer —
5 ani.
(5) Propunerile de conferire trebuie să țină seama de
criteriile stabilite în prezentul regulament, inclusiv pentru
prima promoție de decorare.
(6) Conferirea directă a gradelor superioare la prima
promoție se face ca urmare a unei însumări de merite
deosebite, care ar fi putut conduce la acordarea de grade
succesive.
Art. 10. — Pentru merite cu totul deosebite, termenul
de 5 ani, prevăzut la art. 9 alin. (2), și vechimea minimă
în grad, prevăzută la art. 9 alin. (4), pot fi reduse cu
maximum o treime.
Art. 11. — (1) Unitățile care funcționează în subordinea
și în coordonarea ministerelor de resort sau sub autoritatea
acestora, regiile autonome, societățile comerciale cu capital
de stat, mixt sau privat, de profil, din țară sau din
străinătate, pot fi decorate în mod excepțional cu Ordinul
Meritul Industrial și Comercial.
(2) Pentru societățile comerciale de profil, cu rezultate
deosebite și care nu funcționează în subordonarea,
coordonarea sau autoritatea unui minister, propunerile de
recompensare se fac de către Camera de Comerț și
Industrie a României prin ministerul de resort.
Art. 12. — (1) Conferirea unui grad superior duce
automat la scoaterea numelui persoanei respective din
evidența gradului inferior, locul devenind vacant.
(2) Însemnul gradului inferior rămâne în posesia celui
decorat.

9

Art. 13. — (1) Ordinul Meritul Industrial și Comercial este
o decorație care se poate acorda atât cetățenilor români
sau străini, cât și unităților economice cu personalitate
juridică, române sau străine, și care au merite deosebite în
domeniile lor de activitate.
(2) Prin merite deosebite, în sensul prezentului
regulament, se înțelege:
a) contribuții semnificative la elaborarea strategiilor,
programelor și politicilor care au dovedit, prin aplicarea lor,
că s-au obținut creșteri economice cuantificabile în plan
național și/sau regional pe ansamblul activităților industriale
sau sectoriale;
b) contribuții semnificative la elaborarea și aplicarea
concretă a politicilor, strategiilor și programelor de
dezvoltare a cercetării științifice fundamentale și a cercetării
științifice aplicative industriale;
c) realizarea unor investiții recunoscute pe plan național
și internațional, cu aplicații industriale;
d) contribuții semnificative la crearea și utilizarea în
România și/sau la transferul și utilizarea în România a
unor tehnologii ce asigură obținerea de bunuri și/sau
servicii cu performanțe deosebite, creșterea numărului de
locuri de muncă și ridicarea productivității muncii,
diminuarea noxelor și a emisiilor de dioxid de carbon;
e) contribuții semnificative privind conceperea și
aplicarea programelor de conservare și de creștere a
eficienței utilizării energiei;
f) contribuții semnificative privind dezvoltarea sectorului
energetic, inclusiv prin utilizarea energiilor neconvenționale
și creșterea gradului de recuperare;
g) contribuții semnificative la armonizarea legislativă,
accelerarea procesului de integrare europeană, aplicarea și
utilizarea acquisului comunitar european;
h) dezvoltarea producției și exportului de produse cu
grad ridicat de complexitate, utilizarea materialelor
superioare și neconvenționale, cu valoare adăugată mare;
i) dezvoltarea industriei IT și conexe.
Art. 14. — În termen de 30 de zile de la data intrării în
vigoare a prezentei legi, ministerele de resort vor elabora,
potrivit art. 13, reglementările specifice domeniului lor de
activitate, aprobate prin ordine ale miniștrilor de resort, în
care se vor detalia condițiile în care se poate conferi
Ordinul Meritul Industrial și Comercial.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 921/11.X.2004
ANEXA Nr. 2

REGULAMENT
privind descrierea și modul de acordare a Medaliei Meritul Industrial și Comercial
Art. 1. — Medalia Meritul Industrial și Comercial se
acordă pe viață.
Art. 2. — (1) Medalia Meritul Industrial și Comercial se
acordă nelimitat pentru clasele a III-a și a II-a și limitat la
4.000 de membri pentru clasa I.
(2) Depășirea numărului de medalii pentru clasa I
constituie o încălcare a prezentului regulament. Decorațiile
conferite peste numărul limită sunt nule de drept, iar
însemnele se restituie.
Art. 3. — (1) Însemnul Medaliei Meritul Industrial și
Comercial se prezintă sub forma unei piese circulare, cu
diametrul de 35 mm, care are bordura ușor înălțată, lată
de 1 mm, și este confecționat din tombac.
(2) Pe avers, în centru, este redat un caduceu înaripat,
înconjurat de o roată dințată, în jumătatea superioară, și de
o semicunună din frunze de stejar și laur, în jumătatea
inferioară, realizate în relief.
(3) Pe revers este scris: 1912/MERITUL/INDUSTRIAL/ȘI/
COMERCIAL/2000 , cu litere și cifre înalte de 3 mm,
reprezentând date istorice privind Medalia Meritul Industrial
și Comercial.
(4) Însemnul este surmontat de o sferă cu diametrul de
5 mm, perpendiculară pe medalie, prin care se prinde un
inel cu diametrul de 18 mm, prin care se petrece panglica.
(5) Panglica, lată de 35 mm și având înălțimea
aparentă de 50 mm, este din rips moarat verde-smarald,
având la o distanță de 3 mm de margini câte o dungă
neagră lată de 1 mm, iar pe centru o bandă galbenă, lată
de 9 mm.
(6) Pentru persoanele de sex feminin, panglica este
pliată sub forma unei funde, realizată prin plierea unei
panglici din rips moarat, lungă de 100 mm și lată de
40 mm.
Art. 4. — Deosebirea dintre clase este următoarea:
a) clasa a III-a este brunată;
b) clasa a II-a este argintată;
c) clasa I este placată cu aur.
Art. 5. — (1) Cutia în care se păstrează medalia este
din carton îmbrăcat în pergamoid negru și este căptușită
cu mătase albă.
(2) Pe capacul cutiei sunt imprimate, argintiu, denumirea
și clasa medaliei.
Art. 6. — (1) Medalia Meritul Industrial și Comercial se
poartă, de regulă, cu prilejul Zilei Naționale a României și
al celorlalte sărbători naționale sau religioase, cu ocazia
Zilei Ordinului Meritul Industrial și Comercial și în alte situații
stabilite prin regulamente specifice.
(2) Medalia Meritul Industrial și Comercial, indiferent de
clasă, se poartă pe partea stângă a pieptului.
(3) Se poartă întotdeauna numai însemnul clasei celei
mai înalte a Medaliei Meritul Industrial și Comercial care a
fost conferită.

Art. 7. — (1) Conferirea Medaliei Meritul Industrial și
Comercial se face în mod obligatoriu începând cu clasa a III-a.
(2) Conferirea Medaliei Meritul Industrial și Comercial se
poate face numai după obținerea, timp de 4 ani, a unor
rezultate meritorii în activitatea specifică.
Art. 8. — (1) Pentru a se conferi o clasă superioară
aceleiași persoane este necesară efectuarea unui stagiu în
clasa imediat inferioară, astfel:
a) de la clasa a III-a la clasa a II-a — 5 ani;
b) de la clasa a II-a la clasa I — 6 ani.
(2) Propunerile de conferire trebuie să țină seama de
criteriile stabilite în prezentul regulament, inclusiv pentru
prima promoție de decorare.
(3) Conferirea directă a claselor superioare la prima
promoție se poate face ca urmare a unei însumări de
merite deosebite, care să fi putut conduce la acordarea de
clase succesive.
Art. 9. — Pentru merite cu totul deosebite, termenul de
4 ani, prevăzut la art. 7 alin. (2), și vechimea minimă în
clasă, prevăzută la art. 8 alin. (1), pot fi reduse cu
maximum o treime.
Art. 10. — (1) Conferirea unei clase superioare duce
automat la scoaterea numelui persoanei respective din
evidența clasei inferioare.
(2) Însemnul clasei inferioare rămâne în posesia celui
decorat.
Art. 11. — (1) Medalia Meritul Industrial și Comercial este
o decorație care se poate acorda cetățenilor români sau
străini cu rezultate meritorii în domeniile: industrial,
comercial, energetic și al exploatării resurselor minerale.
(2) Prin rezultate meritorii, în sensul prezentului
regulament, se înțelege:
a) dezvoltarea producției și a activităților comerciale prin
creșterea și dezvoltarea unor întreprinderi mici și mijlocii,
eficiente, cu efecte benefice asupra economiei locale sau
zonale;
b) crearea și dezvoltarea de societăți competitive pentru
prestarea de servicii și asigurarea unor standarde
superioare de confort și civilizație;
c) realizarea unor privatizări de succes a unor regii
autonome sau societăți comerciale în domeniile: industrial,
comercial și al exploatării resurselor minerale.
Art. 12. — În termen de 30 de zile de la data intrării în
vigoare a prezentei legi, ministerele de resort vor elabora,
potrivit art. 11, reglementările specifice domeniului lor de
activitate, aprobate prin ordine ale miniștrilor de resort, în
care se vor detalia condițiile în care se poate conferi
Medalia Meritul Industrial și Comercial.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 921/11.X.2004

11
ANEXA Nr. 3*)

*)

Anexa nr. 3 este reprodusă în facsimil.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 921/11.X.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 921/11.X.2004

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 921/11.X.2004
ANEXA Nr. 4*)

*)

Anexa nr. 4 este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 921/11.X.2004

15

PREȘEDINTELE ROMÂNIEI

DECRET
pentru promulgarea Legii privind Ordinul Meritul Industrial
și Comercial și Medalia Meritul Industrial și Comercial
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind Ordinul Meritul Industrial și
Comercial și Medalia Meritul Industrial și Comercial și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 24 septembrie 2004.
Nr. 737.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru completarea Ordinului ministrului agriculturii, pădurilor și dezvoltării rurale nr. 212/2004,
privind aprobarea Listei cuprinzând indicațiile geografice și denumirile de origine protejate
și recunoscute în România pentru produse alimentare
Văzând Referatul de aprobare privind indicațiile geografice și denumirile de origine protejate și recunoscute în
România pentru produse alimentare,
în temeiul Hotărârii Guvernului nr. 409/2004 privind organizarea și funcționarea Ministerului Agriculturii, Pădurilor și
Dezvoltării Rurale,
ministrul agriculturii, pădurilor și dezvoltării rurale emite următorul ordin:
Articol unic. — Lista cuprinzând indicațiile geografice și
denumirile de origine protejate și recunoscute în România
pentru produse alimentare, aprobată prin Ordinul ministrului
agriculturii, pădurilor și dezvoltării rurale nr. 212/2004,

publicat în Monitorul Oficial al României, Partea I, nr. 313
din 8 aprilie 2004, se completează la litera D. îFructe
procesate“ cu î— magiun de prune de Topoloveni“.

p. Ministrul agriculturii, pădurilor și dezvoltării rurale,
Nicolae Istudor,
secretar de stat

București, 6 octombrie 2004.
Nr. 715.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 921/11.X.2004

ACTE ALE CASEI NAȚIONALE DE ASIGURĂRI DE SĂNĂTATE
CASA NAȚIONALĂ DE ASIGURĂRI DE SĂNĂTATE

DECIZIE
privind modificarea Deciziei președintelui Casei Naționale de Asigurări de Sănătate nr. 219/2003
pentru aprobarea Listei cuprinzând medicamentele (denumiri comerciale)
de care beneficiază asigurații în tratamentul ambulatoriu, cu și fără contribuție personală,
corespunzătoare denumirilor comune internaționale (DCI),
aprobate prin Hotărârea Guvernului nr. 516/2003
În temeiul prevederilor Ordonanței de urgență a Guvernului nr. 150/2002 privind organizarea și funcționarea
sistemului de asigurări sociale de sănătate, cu modificările și completările ulterioare,
având în vedere:
— Hotărârea Guvernului nr. 516/2003 privind modificarea și completarea Hotărârii Guvernului nr. 1.417/2002
pentru aprobarea Listei cuprinzând medicamentele de care beneficiază asigurații în tratamentul ambulatoriu, cu sau fără
contribuție personală, pe bază de prescripție medicală, în sistemul de asigurări sociale de sănătate;
— art. 13 și 15 din anexa nr. 30 la Ordinul ministrului sănătății și al președintelui Casei Naționale de Asigurări
de Sănătate nr. 1.220/890/2003 pentru aprobarea Normelor metodologice de aplicare a Contractului-cadru privind condițiile
acordării asistenței medicale în cadrul sistemului de asigurări sociale de sănătate, cu modificările ulterioare;
— Referatul de aprobare al medicului-șef nr. IV/D/191 din 4 octombrie 2004,
președintele Casei Naționale de Asigurări de Sănătate emite următoarea decizie:
Art. I. — Decizia președintelui Casei Naționale de
Asigurări de Sănătate nr. 219/2003 pentru aprobarea Listei
cuprinzând medicamentele (denumiri comerciale) de care
beneficiază asigurații în tratamentul ambulatoriu cu și fără
contribuție personală, corespunzătoare denumirilor comune
internaționale (DCI), aprobate prin Hotărârea Guvernului
nr. 516/2003, publicată în Monitorul Oficial al României,
Partea I, nr. 321 din 13 mai 2003, se modifică în sensul
excluderii produsului medicamentos cu denumirea
comercială VIOXXr și denumirea comună internațională
ROFECOXIBUM, prevăzut la pozițiile 243 și 244 din anexa
nr. 2 — secțiunea B.

Art. II. — Celelalte prevederi ale Deciziei președintelui
Casei Naționale de Asigurări de Sănătate nr. 219/2003
rămân nemodificate.
Art. III. — Președinții — directori generali ai caselor de
asigurări de sănătate, precum și furnizorii de servicii
medicale și farmaceutice care sunt în relații contractuale cu
casele de asigurări de sănătate au obligația de a pune în
aplicare și de a respecta prevederile prezentei decizii.
Art. IV. — Prezenta decizie va fi publicată în Monitorul
Oficial al României, Partea I.

p. Președintele Casei Naționale de Asigurări de Sănătate,
Vasile Ciurchea,
secretar de stat

București, 5 octombrie 2004.
Nr. 504.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 921/11.X.2004 conține 16 pagini.

Prețul de vânzare 18.500 lei

ISSN 1453—4495

PDF compression, OCR, web-optimization with CVISION's PdfCompressor

