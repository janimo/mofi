PARTEA

Anul 172 (XVI) — Nr. 1.074

I

Joi, 18 noiembrie 2004

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
HOTĂRÂRI ALE GUVERNULUI ROMÂNIEI

1.840. — Hotărâre pentru modificarea și completarea
Normelor metodologice de aplicare a Legii
nr. 571/2003 privind Codul fiscal, aprobate prin
Hotărârea Guvernului nr. 44/2004 ...........................

1–16

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
pentru modificarea și completarea Normelor metodologice de aplicare a Legii nr. 571/2003
privind Codul fiscal, aprobate prin Hotărârea Guvernului nr. 44/2004
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Normele metodologice de aplicare a Legii
nr. 571/2003 privind Codul fiscal, aprobate prin Hotărârea
Guvernului nr. 44/2004, publicată în Monitorul Oficial al României,
Partea I, nr. 112 din 6 februarie 2004, cu modificările ulterioare,
se modifică și se completează după cum urmează:
1. Înaintea titlului II se introduce titlul I îDispoziții generale“,
cu următorul cuprins:
îCodul fiscal:

TITLUL I
Dispoziții generale
[…]
Prevederi speciale pentru aplicarea Codului fiscal
Art. 11. — (1) La stabilirea sumei unui impozit sau a unei taxe
în înțelesul prezentului cod, autoritățile fiscale pot să nu ia în
considerare o tranzacție care nu are un scop economic sau pot
reîncadra forma unei tranzacții pentru a reflecta conținutul
economic al tranzacției.

(2) În cadrul unei tranzacții între persoane afiliate, autoritățile
fiscale pot ajusta suma venitului sau a cheltuielii oricăreia dintre
persoane, după cum este necesar, pentru a reflecta prețul de
piață al bunurilor sau serviciilor furnizate în cadrul tranzacției. La
stabilirea prețului de piață al tranzacțiilor între persoane afiliate
se folosește cea mai adecvată dintre următoarele metode:
a) metoda comparării prețurilor, prin care prețul de piață se
stabilește pe baza prețurilor plătite altor persoane care vând
bunuri sau servicii comparabile către persoane independente;
b) metoda cost-plus, prin care prețul de piață se stabilește pe
baza costurilor bunului sau serviciului asigurat prin tranzacție,
majorat cu marja de profit corespunzătoare;
c) metoda prețului de revînzare, prin care prețul de piață se
stabilește pe baza prețului de revânzare al bunului sau serviciului
vândut unei persoane independente, diminuat cu cheltuiala cu
vânzarea, alte cheltuieli ale contribuabilului și o marjă de profit;

2

MONITORUL OFICIAL AL ROMÂNIEI, PARTEA I, Nr. 1.074/18.XI.2004

d) orice altă metodă recunoscută în liniile directoare privind
prețurile de transfer emise de Organizația pentru Cooperare și
Dezvoltare Economică.
Norme metodologice:
1. Autoritățile fiscale din România pot, în scopul calculării
obligațiilor fiscale ale persoanelor afiliate, să reconsidere
evidențele persoanei afiliate din România, în scopul examinării
fiscale, dacă în urma relațiilor speciale dintre persoana afiliată
română și cea străină aceste evidențe nu reflectă profiturile reale
impozabile ce provin din România. Nu se efectuează
reconsiderarea evidențelor persoanelor afiliate atunci când
tranzacțiile dintre asemenea persoane au loc în termeni comerciali
de piață liberă, precum și în cazul tranzacțiilor între persoane
juridice române afiliate. Reconsiderarea evidențelor se referă la
ajustarea veniturilor, cheltuielilor, în scopul calculării obligațiilor
fiscale ale persoanelor afiliate. Reconsiderarea evidențelor
persoanelor afiliate nu se efectuează atunci când tranzacțiile
dintre asemenea persoane au loc în termenii comerciali de piață
liberă, respectiv ca tranzacții între persoane independente.
În cazul în care România a încheiat o convenție de evitare a
dublei impuneri cu statul al cărui rezident este persoana afiliată
străină, această reconsiderare a evidențelor în scopul examinării
fiscale se efectuează de către autoritățile române prin coroborare
cu «Procedura amiabilă» prevăzută în respectiva convenție. În
acest sens, atunci când România include în profiturile unei
persoane înregistrate în România și impune în consecință
profiturile asupra cărora o persoană rezidentă în alt stat a fost
supusă impunerii în statul său de rezidență, iar profiturile astfel
incluse sunt profituri care ar fi revenit persoanei din România
dacă condițiile stabilite între cele două persoane ar fi fost cele
convenite între persoanele independente, statul de rezidență al
persoanei afiliate străine
poate proceda la modificarea
corespunzătoare a sumei impozitului stabilit asupra acelor profituri.
La ajustarea profiturilor între persoanele afiliate se au în
vedere termenele de prescripție prevăzute de legislația internă a
statelor în care persoanele afiliate în cauză sunt rezidente, în
cazul în care prin convenția de evitare a dublei impuneri nu s-a
prevăzut altfel.
Ajustarea profiturilor persoanelor afiliate nu conduce la
modificarea situațiilor financiare ale persoanelor afiliate.
La stabilirea prețului de piață al tranzacțiilor, autoritățile fiscale
nu vor ține cont de împrejurările efective ce nu puteau fi
cunoscute de către părțile la tranzacție la data perfectării acesteia
și care, dacă ar fi fost cunoscute, ar fi atras o supra- sau o
subestimare de către părți a valorii tranzacției.
Autoritățile stabilesc prețul de piață al acestor tranzacții
aplicând metoda utilizată de către contribuabil, cu excepția
cazurilor în care prin metoda utilizată nu se reflectă prețul de
piață al bunurilor sau serviciilor furnizate în cazul tranzacției. În
acest caz, autoritățile fiscale vor aplica cea mai adecvată dintre
metodele prevăzute la art. 11 alin. (2) din Codul fiscal.
2. La estimarea prețului de piață al tranzacțiilor se poate
utiliza una dintre următoarele metode:
a) metoda comparării prețurilor;
b) metoda cost-plus;
c) metoda prețului de revânzare;
d) orice altă metodă recunoscută în liniile directoare privind
prețurile de transfer emise de Organizația pentru Cooperare și
Dezvoltare Economică.
3. În termeni generali, prețul de piață este determinat prin
raportarea la tranzacții comparabile necontrolate. O tranzacție este
necontrolată dacă se desfășoară între persoane independente.

4. Metoda comparării prețurilor
Determinarea prețului de piață are la bază comparația prețului
tranzacției analizate cu prețurile practicate de alte entități
independente de aceasta, atunci când sunt vândute produse sau
servicii comparabile. Pentru transferul de bunuri, mărfuri sau
servicii între persoane afiliate, prețul de piață este acel preț pe
care l-ar fi convenit persoane independente, în condițiile existente
pe piețe, comparabile din punct de vedere comercial pentru
transferul de bunuri sau de mărfuri identice ori similare, în
cantități comparabile, în același punct din lanțul de producție și
de distribuție și în condiții comparabile de livrare și de plată. În
acest sens, pentru stabilirea valorii de piață se poate recurge la:
a) compararea prețurilor convenite între persoane afiliate cu
prețurile convenite în relațiile cu persoane independente, pentru
tranzacții comparabile (compararea internă a prețurilor);
b) compararea prețurilor convenite între persoane
independente, pentru tranzacții comparabile (compararea externă
a prețurilor).
Pentru aplicarea metodei comparării prețurilor, prețul de piață
al tranzacției este determinat prin compararea prețului de vânzare
al mărfurilor și serviciilor identice sau similare, vândute în cantități
comparabile, cu prețul de vânzare al mărfurilor și al serviciilor
supuse evaluării. În cazul în care cantitățile nu sunt comparabile
se utilizează prețul de vânzare pentru mărfurile și serviciile
identice sau similare, vândute în cantități diferite. Pentru aceasta,
prețul de vânzare se corectează cu diferențele în plus sau în
minus care ar putea fi determinate de diferența de cantitate.
5. Metoda cost-plus
Pentru determinarea prețului pieței, metoda se bazează pe
majorarea costurilor principale cu o marjă de profit
corespunzătoare domeniului de activitate al contribuabilului.
Punctul de plecare pentru această metodă, în cazul transferului
de mărfuri sau de servicii între persoane afiliate, este reprezentat
de costurile producătorului sau ale furnizorului de servicii. Aceste
costuri sunt stabilite folosindu-se aceeași metodă de calcul pe
care persoana care face transferul își bazează și politica de
stabilire a prețurilor față de persoane independente. Suma care
se adaugă la costul astfel stabilit va avea în vedere o marjă de
profit care este corespunzătoare domeniului de activitate al
contribuabilului. În acest caz, prețul de piață al tranzacției
controlate reprezintă rezultatul adăugării profitului la costurile de
mai sus. În cazul în care mărfurile sau serviciile sunt transferate
printr-un număr de persoane afiliate, această metodă urmează să
fie aplicată separat pentru fiecare stadiu, luându-se în considerare
rolul și activitățile concrete ale fiecărei persoane afiliate. Costul
plus profitul furnizorului într-o tranzacție controlată va fi stabilit în
mod corespunzător prin referință la costul plus profitul aceluiași
furnizor în comparație cu tranzacțiile necontrolate. În completare,
metoda care poate fi folosită este costul plus profitul care a fost
câștigat în tranzacții comparabile de către o persoană
independentă.
6. Metoda prețului de revânzare
În cazul acestei metode prețul pieței este determinat pe baza
prețului de revânzare al produselor și serviciilor către entități
independente, diminuat cu cheltuielile de vânzare, alte cheltuieli
ale contribuabilului și o marjă de profit. Această metodă se aplică
pornindu-se de la prețul la care un produs cumpărat de la o
persoană afiliată este revândut unei persoane independente.
Acest preț (prețul de revânzare) este apoi redus cu o marjă brută
corespunzătoare (marja prețului de revânzare), reprezentând
valoarea din care ultimul vânzător din cadrul grupului încearcă să
își acopere cheltuielile de vânzare și alte cheltuieli de operare în
funcție de operațiunile efectuate (luând în considerare activele
utilizate și riscul asumat) și să realizeze un profit corespunzător.
În acest caz, prețul de piață pentru transferul bunului între entități
afiliate este prețul care rămâne după scăderea marjei brute și
după ajustarea cu alte costuri asociate achiziționării produsului.
Marja prețului de revânzare a ultimului vânzător într-o tranzacție
controlată poate fi determinată prin referință la marja profitului de
revânzare, pe care același ultim vânzător o câștigă pentru

MONITORUL OFICIAL AL ROMÂNIEI, PARTEA I, Nr. 1.074/18.XI.2004
bunurile procurate și vândute în cadrul tranzacțiilor necontrolate
comparabile. De asemenea, se poate utiliza și marja profitului
ultimei vânzări realizate de o persoană independentă în cadrul
unor tranzacții necontrolate comparabile.
La stabilirea valorii marjei prețului de revânzare trebuie să se
aibă în vedere următoarele aspecte:
a) factorii referitori la perioada de timp dintre cumpărarea
inițială și revânzare, inclusiv cei referitori la schimbările survenite
pe piață în ceea ce privește cheltuielile, ratele de schimb și
inflația;
b) modificările survenite în starea și gradul de uzură al
bunurilor ce fac obiectul tranzacției, inclusiv modificările survenite
prin progresul tehnologic dintr-un anumit domeniu;
c) dreptul exclusiv al revânzătorului de a vinde anumite bunuri
sau drepturi, care ar putea influența decizia asupra unei schimbări
a marjei de preț.
De regulă, metoda prețului de revânzare este utilizată în cazul
în care cel care revinde nu majorează substanțial valoarea
produsului. Metoda poate fi utilizată și atunci când, înainte de
revânzare, bunurile mai sunt prelucrate și, în aceste circumstanțe,
se poate stabili marja adecvată.
7. În sensul art. 11 alin. (2) lit. d) din Codul fiscal, prin alte
metode recunscute în liniile directoare privind prețurile de transfer
emise de Organizația pentru Cooperare și Dezvoltare Economică se
înțelege metoda marjei nete și metoda împărțirii profitului.
8. Metoda marjei nete
Metoda marjei nete implică calcularea marjei nete a profitului,
obținută de o persoană în urma uneia sau a mai multor tranzacții
cu persoane afiliate, și estimarea acestei marje pe baza nivelului
obținut de către aceeași persoană în tranzacții cu persoane
independente sau pe baza marjei obținute în tranzacții
comparabile efectuate de persoane independente.
Metoda marjei nete presupune efectuarea unei comparații între
anumiți indicatori financiari ai persoanelor afiliate și aceiași
indicatori ai persoanelor independente, care activează în cadrul
aceluiași domeniu de activitate.
În utilizarea metodei marjei nete trebuie luate în considerare
diferențele dintre persoanele ale căror marje sunt comparabile. În
acest sens vor fi avuți în vedere următorii factori: competitivitatea
altor contribuabili de pe piață și a bunurilor echivalente, eficiența
și strategia de management, poziția pe piață, diferența în
structura costurilor și nivelul experienței în afaceri.
9. Metoda împărțirii profitului
Metoda împărțirii profitului se folosește atunci când tranzacțiile
efectuate între persoane afiliate sunt interdependente astfel încât
nu este posibilă identificarea unor tranzacții comparabile. Această
metodă presupune estimarea profitului obținut de persoanele
afiliate în urma uneia sau mai multor tranzacții și împărțirea
acestor profituri între persoanele afiliate, proporțional cu profitul
care ar fi fost obținut de către persoane independente. Împărțirea
profiturilor trebuie să se realizeze printr-o estimare adecvată a
veniturilor realizate și a costurilor suportate în urma uneia sau a
mai multor tranzacții de către fiecare persoană. Profiturile trebuie
împărțite astfel încât să reflecte funcțiile efectuate, riscurile
asumate și activele folosite de către fiecare dintre părți.
10. În cazul comparării tranzacțiilor între persoane afiliate și
cele independente se au în vedere:
a) diferențele determinate de particularitățile bunurilor
materiale, nemateriale sau serviciilor ce fac obiectul tranzacțiilor
comparabile, în măsura în care aceste particularități influențează
prețul de piață al obiectului respectivei tranzacții;
b) funcțiile îndeplinite de persoane în tranzacțiile respective.
La analiza funcțiilor persoanelor participante într-o tranzacție
vor fi avute în vedere: importanța economică a funcțiilor
îndeplinite de fiecare participant, împărțirea riscurilor și a
responsabilităților între părțile ce participă la tranzacție, volumul
resurselor angajate, al utilajelor și echipamentelor, valoarea
activelor necorporale folosite.
11. La stabilirea prețului de piață al tranzacțiilor între persoane
afiliate se folosește una dintre metodele prevăzute mai sus.

3

În vederea stabilirii celei mai adecvate metode se au în vedere
următoarele elemente:
a) metoda care se apropie cel mai mult de împrejurările în
care sunt stabilite prețurile supuse liberei concurențe pe piețe
comparabile din punct de vedere comercial;
b) metoda pentru care sunt disponibile date rezultate din
funcționarea efectivă a persoanelor afiliate, implicate în tranzacții
supuse liberei concurențe;
c) gradul de precizie cu care se pot face ajustări în vederea
obținerii comparabilității;
d) circumstanțele cazului individual;
e) activitățile desfășurate efectiv de diferitele persoane afiliate;
f) metoda folosită trebuie să corespundă împrejurărilor date ale
pieței și ale activității contribuabilului;
g) documentația care poate fi pusă la dispoziție de către
contribuabil.
12. Circumstanțele cazului individual care urmează să fie luat
în considerare în examinarea prețului de piață sunt:
a) tipul, starea, calitatea, precum și gradul de noutate al
bunurilor, mărfurilor și serviciilor transferate;
b) condițiile pieței pe care bunurile, mărfurile sau serviciile
sunt folosite, consumate, tratate, prelucrate sau vândute unor
persoane independente;
c) activitățile desfășurate și stadiile din lanțul producției și
distribuției ale entităților implicate;
d) clauzele cuprinse în contractele de transfer, privind:
obligațiile, termenele de plată, rabaturile, reducerile, garanțiile
acordate, asumarea riscului;
e) în cazul unor relații de transfer pe termen lung, avantajele
și riscurile legate de acestea;
f) condițiile speciale de concurență.
13. În aplicarea metodelor prevăzute la art. 11 alin. (2) din
Codul fiscal se iau în considerare datele și documentele
înregistrate în momentul în care a fost încheiat contractul.
În cazul contractelor pe termen lung este necesar să se aibă
în vedere dacă terțe părți independente țin seama de riscurile
asociate, încheind contractele corespunzătoare (de exemplu,
clauze de actualizare a prețului).
În situația în care în legătură cu transferul bunurilor și al
serviciilor sunt convenite aranjamente financiare speciale (condiții
de plată sau facilități de credit pentru client, diferite de practica
comercială obișnuită), în cazul furnizării parțiale de materiale de
către client sau servicii auxiliare, la determinarea prețului de piață
trebuie să se ia în considerare și acești factori.
14. La aplicarea metodelor prevăzute la art. 11 alin. (2) din
Codul fiscal nu se iau în considerare prețurile care au fost
influențate de situații competitive speciale, cum ar fi:
a) prețuri practicate pe piețe speciale închise, unde aceste
prețuri sunt stabilite diferit de condițiile de pe piața din care se
face transferul;
b) prețuri care sunt supuse reducerilor speciale legate de
introducerea de produse noi pe piață;
c) prețuri care sunt influențate de reglementările autorităților
publice.
15. Atunci când se stabilește prețul de piață al serviciilor în
cadrul tranzacțiilor între persoane afiliate, autoritățile fiscale
examinează în primul rând dacă persoanele independente, cu un
comportament adecvat, ar fi încheiat o asemenea tranzacție în
condițiile stabilite de persoanele afiliate.
În cazul furnizărilor de servicii se iau în considerare tarifele
obișnuite pentru fiecare tip de activitate sau tarifele standard
existente în anumite domenii (transport, asigurare). În cazul în
care nu există tarife comparabile se folosește metoda «cost-plus».
16. În cazul costurilor de publicitate, acestea se deduc de
către acele persoane afiliate care urmează să beneficieze de pe
urma publicității făcute sau, dacă este necesar, sunt alocate
proporțional cu beneficiul. În situația în care costurile de

4

MONITORUL OFICIAL AL ROMÂNIEI, PARTEA I, Nr. 1.074/18.XI.2004

publicitate sunt asumate de societatea-mamă în numele grupului
ca un tot unitar, acestea sunt nedeductibile la persoana
controlată.
La calcularea profitului, autoritățile fiscale estimează cheltuielile
efectuate de persoanele afiliate cu publicitatea, proporțional cu
beneficiile câștigate de aceste persoane din publicitate. Dacă un
contribuabil efectuează cheltuieli cu publicitatea de care
beneficiază și o persoană afiliată, se presupune că prima
persoană a furnizat celei de a doua persoane servicii comerciale,
proporțional cu natura și sfera serviciilor furnizate de o companie
de publicitate independentă.
Pentru a stabili mai clar proporțiile cheltuielilor efectuate de
fiecare persoană cu publicitatea, de care beneficiază două sau
mai multe persoane afiliate, trebuie luate în considerare piețele
pe care s-a făcut publicitatea și cota de piață a respectivelor
persoane afiliate în vânzările de bunuri și servicii cărora li s-a
făcut reclama.
17. Când un contribuabil acordă un împrumut (credit) unei
persoane afiliate sau atunci când acesta primește un astfel de
împrumut (credit), indiferent de scopul și destinația sa, prețul
pieței pentru asemenea serviciu este constituit din dobânda care
ar fi fost agreată de persoane independente pentru astfel de
servicii furnizate în condiții comparabile, inclusiv comisionul de
administrare a creditului, respectiv împrumutului.
În cazul serviciilor de finanțare între persoane afiliate, pentru
alocarea veniturilor se analizează:
a) dacă împrumutul dat este în interesul desfășurării activității
beneficiarului și a fost utilizată în acest scop;
b) dacă a existat o schemă de distribuție a profitului.
Încadrarea împrumutului în schema de distribuție a profitului
va fi presupusă dacă la data acordării împrumutului nu se
așteaptă în mod cert o rambursare a împrumutului sau dacă
contractul conține clauze defavorabile pentru plătitor.
Atunci când se examinează dobânda, trebuie luate în
considerare: suma și durata împrumutului, natura și scopul
împrumutului, garanția implicată, valuta implicată, riscurile de
schimb și costurile măsurilor de asigurare a ratei de schimb,
precum și alte circumstanțe de acordare a împrumutului.
Raportarea condițiilor de împrumut are în vedere ratele
dobânzii aplicate în împrejurări comparabile și în aceeași zonă
valutară de o persoană independentă. De asemenea, trebuie să
se țină seama de măsurile pe care persoanele independente le-ar
fi luat pentru a împărți riscul de schimb (de exemplu: clauze care
mențin valoarea împrumutului în termeni reali, încheierea unui
contract de devize pentru plată la termen pe cheltuiala
împrumutătorului).
18. În cazul dobânzilor aferente furnizorilor de bunuri și de
servicii este necesar să se examineze dacă costul dobânzii
reprezintă o practică comercială obișnuită sau dacă părțile care
fac tranzacția cer dobândă acolo unde, în tranzacții comparabile,
bunurile și serviciile sunt transferate reciproc. Aceste elemente de
analiză se au în vedere și la alte forme de venituri sau costuri
asimilate dobânzilor.
19. Atunci când se stabilește prețul de piață al drepturilor de
proprietate intelectuală în cadrul tranzacțiilor între persoane
afiliate, autoritățile fiscale examinează în primul rând dacă
persoanele independente, cu un comportament adecvat, ar fi
încheiat o asemenea tranzacție în condițiile stabilite de persoane
afiliate.
În cazul transferului de drepturi de proprietate intelectuală,
cum sunt: drepturile de folosire a brevetelor, licențelor, know-how
și altele de aceeași natură, costurile folosirii proprietății nu sunt
deduse separat dacă drepturile sunt transferate în legătură cu
furnizarea de bunuri sau de servicii și dacă sunt incluse în prețul
acestora.
20. În cazul serviciilor de administrare și conducere din
interiorul grupului se au în vedere următoarele:
a) între persoanele afiliate costurile de administrare,
management, control, consultanță sau funcții similare sunt deduse
la nivel central sau regional prin intermediul societății-mamă, în
numele grupului ca un tot unitar. Nu poate fi cerută o

remunerație pentru aceste activități, în măsura în care baza lor
legală este relația juridică care guvernează forma de organizare a
afacerilor sau orice alte norme care stabilesc legăturile dintre
entități. Cheltuielile de această natură pot fi deduse numai dacă
astfel de entități furnizează în plus servicii persoanelor afiliate sau
dacă în prețul bunurilor și în valoarea tarifelor serviciilor furnizate
se iau în considerare și serviciile sau costurile administrative. Nu
pot fi deduse costuri de asemenea natură de către o filială care
folosește aceste servicii luând în considerare relația juridică dintre
ele, numai pentru propriile condiții, ținând seama că nu ar fi
folosit aceste servicii dacă ar fi fost o persoană independentă;
b) serviciile trebuie să fie prestate în fapt. Simpla existență a
serviciilor în cadrul unui grup nu este suficientă, deoarece, ca
regulă generală, persoanele independente plătesc doar serviciile
care au fost prestate în fapt.
Pentru aplicarea prezentelor norme metodologice, autoritățile
fiscale vor lua în considerare și liniile directoare privind prețurile
de transfer, emise de Organizația pentru Cooperare și Dezvoltare
Economică.“
2. Titlul II îImpozitul pe profit“:
1. Punctul 6 va avea următorul cuprins:
î6. Veniturile obținute din activități economice de către
contribuabilii prevăzuți la art. 15 alin. (1) lit. e), f), g) și h) din
Codul fiscal și care sunt utilizate în alte scopuri decât cele
expres menționate la literele respective se supun impozitării cu
cota prevăzută la art. 17 alin. (1) din Codul fiscal. În vederea
stabilirii bazei impozabile, din veniturile obținute se scad
cheltuielile efectuate în scopul realizării acestor venituri.“
2. Punctul 23 va avea următorul cuprins:
î23. În sensul art. 21 alin. (1) din Codul fiscal, sunt cheltuieli
efectuate în scopul realizării de venituri impozabile și următoarele:
a) cheltuielile efectuate cu editarea publicațiilor care sunt
înregistrate ca retururi în perioada de determinare a profitului
impozabil pe baza documentelor justificative și în limita cotelor
prevăzute în contractele de distribuție, cu condiția reflectării în
contabilitate a veniturilor și cheltuielilor potrivit reglementărilor
contabile;
b) cheltuielile generate de taxa pe valoarea adăugată ca
urmare a aplicării proratei, în conformitate cu prevederile titlului VI
«Taxa pe valoarea adăugată» din Codul fiscal, precum și în alte
situații când taxa pe valoarea adăugată este înregistrată pe
cheltuieli, în situația în care taxa pe valoarea adăugată este
aferentă unor bunuri sau servicii achiziționate în scopul realizării
de venituri impozabile;
c) cheltuielile reprezentând valoarea creanțelor comerciale
înstrăinate, potrivit legii.“
3. Punctul 26 va avea următorul cuprins:
î26. Intră sub incidența prevederilor art. 21 alin. (2) lit. c) din
Codul fiscal cheltuielile reprezentând contribuțiile pentru asigurarea
de accidente de muncă și boli profesionale, efectuate potrivit Legii
nr. 346/2002 privind asigurarea pentru accidente de muncă și boli
profesionale, cu modificările și completările ulterioare. Cheltuielile
cu primele de asigurare pentru riscul profesional, efectuate potrivit
legislației specifice, sunt deductibile la calculul profitului impozabil.“
4. Punctul 28 va avea următorul cuprins:
î28. Analiza în vederea acordării deductibilității cheltuielilor de
transport și cazare în țară și străinătate, efectuate de către
salariați și administratori, se efectuează pe baza rezultatului
contabil curent, respectiv reportat. Rezultatul contabil curent
reprezintă soldul contului «Profit și pierdere» la nivel de lună,
respectiv trimestru, după caz, urmând a se efectua regularizări
periodice. În cazul în care, prin cumularea rezultatului curent cu
cel reportat, contribuabilul înregistrează profit contabil, cheltuielile
prevăzute la art. 21 alin. (2) lit. e) din Codul fiscal sunt
deductibile. Profitul din anii precedenți reprezintă sodul contului
«Rezultatul reportat» la data de 31 decembrie a anului anterior
anului curent, indiferent de natura conturilor analitice.“

MONITORUL OFICIAL AL ROMÂNIEI, PARTEA I, Nr. 1.074/18.XI.2004
5. Punctul 50 va avea următorul cuprins:
î50. Cota de 5% reprezentând rezerva prevăzută la art. 22
alin. (1) lit. a) din Codul fiscal se aplică asupra diferenței dintre
totalul veniturilor, din care se scad veniturile neimpozabile și
veniturile din impozitul pe profit amânat, și totalul cheltuielilor, din
care se scad cheltuielile cu impozitul pe profit curent și amânat și
cheltuielile aferente veniturilor neimpozabile, înregistrate în
contabilitate. Rezerva se calculează cumulat de la începutul
anului și este deductibilă la calculul profitului impozabil lunar sau
trimestrial, după caz. În veniturile neimpozabile care se scad la
determinarea bazei de calcul pentru rezervă sunt incluse veniturile
prevăzute la art. 20 din Codul fiscal, cu excepția celor prevăzute
la lit. d) din același articol. Rezervele astfel constituite se
completează sau se diminuează în funcție de nivelul profitului
contabil din perioada de calcul. De asemenea, majorarea sau
diminuarea rezervelor astfel constituite se efectuează și în funcție
de nivelul capitalului social subscris și vărsat sau al patrimoniului.“
6. Punctul 53 va avea următorul cuprins:
î53. Creanțele asupra clienților reprezintă sumele datorate de
clienții interni și externi pentru produse, semifabricate, materiale,
mărfuri etc. vândute, lucrări executate și servicii prestate, pe bază
de facturi, înregistrate după 1 ianuarie 2004 și neîncasate într-o
perioadă ce depășește 270 de zile de la data scadenței.
Diminuarea sau anularea provizioanelor se efectuează prin
trecerea acestora pe venituri în cazul încasării creanței,
proporțional cu valoarea încasată sau înregistrarea acesteia pe
cheltuieli.
În cazul creanțelor în valută, provizionul este deductibil la
nivelul valorii influențate cu diferențele de curs favorabile sau
nefavorabile ce apar cu ocazia evaluării acestora. Valoarea
provizioanelor pentru creanțele asupra clienților este luată în
considerare la determinarea profitului impozabil în trimestrul în
care sunt îndeplinite condițiile prevăzute la art. 22 din Codul fiscal
și nu poate depăși valoarea acestora, înregistrată în contabilitate
în anul fiscal curent sau în anii anteriori. Procentele prevăzute la
art. 22 alin. (1) lit. c) din Codul fiscal, aplicate asupra creanțelor
înregistrate începând cu anii fiscali 2004, 2005 și, respectiv, 2006,
nu se recalculează.
Cheltuielile reprezentând pierderile din creanțele incerte sau în
litigiu neîncasate, înregistrate cu ocazia scoaterii din evidență a
acestora, sunt deductibile pentru partea acoperită de provizionul
constituit potrivit art. 22 din Codul fiscal.“
7. Punctul 63 va avea următorul cuprins:
î63. Gradul de îndatorare al capitalului se determină ca raport
între capitalul împrumutat și capitalul propriu. Prin capital
împrumutat se înțelege totalul creditelor și împrumuturilor cu
termen de rambursare de peste un an începând de la data
semnării contractului, respectiv credite bancare, împrumuturi de la
instituții financiare, împrumuturi de la acționari, asociați sau alte
persoane, credite furnizori, cu excepția celor prevăzute la alin. (4)
al art. 23 din Codul fiscal, indiferent de perioada în care acestea
au fost contractate.
În capitalul împrumutat se includ și creditele sau împrumuturile
care au un termen de rambursare mai mic de un an, în situația
în care există prelungiri ale acestora, iar perioada de rambursare
curentă însumată cu perioadele de rambursare anterioare ale
creditelor sau împrumuturilor pe care le prelungesc depășește
un an.“
8. După punctul 71 se introduc trei puncte noi, punctele 711,
2 și 713, cu următorul cuprins:
71
îCodul fiscal:
(12) Contribuabilii care investesc în mijloace fixe amortizabile
sau în brevete de invenție amortizabile, destinate activităților
pentru care aceștia sunt autorizați și care nu aplică regimul de
amortizare accelerată, pot deduce cheltuieli de amortizare
reprezentând 20% din valoarea de intrare a acestora, la data
punerii în funcțiune a mijlocului fix sau a brevetului de invenție.
Valoarea rămasă de recuperat pe durata normală de utilizare se

5

determină după scăderea din valoarea de intrare a sumei egale
cu deducerea de 20%. Pentru achizițiile de animale și plantații,
deducerea de 20% se acordă astfel:
a) pentru animale, la data achiziției;
b) pentru plantații, la data recepției finale de înființare a
plantației.
Intră sub incidența prezentului alineat și mijloacele fixe
achiziționate în baza unui contract de leasing financiar cu clauză
definitivă de transfer al dreptului de proprietate asupra bunului,
la expirarea contractului de leasing financiar. Contribuabilii care
beneficiază de facilitățile prevăzute la prezentul alineat au
obligația să păstreze în patrimoniu aceste mijloace fixe
amortizabile cel puțin o perioadă egală cu jumătate din durata lor
normală de utilizare.
Norme metodologice:
711. Intră sub incidența art. 24 alin. (12) din Codul fiscal și
mijloacele fixe amortizabile de natura construcțiilor. Pentru
investițiile considerate mijloace fixe amortizabile în conformitate cu
prevederile art. 24 alin. (3) din Codul fiscal, contribuabilii nu
beneficiază de prevederile art. 24 alin. (12) din același act
normativ.
712. Exemplu privind aplicarea prevederilor art. 24 alin. (12)
din Codul fiscal:
Un contribuabil care își desfășoară activitatea în domeniul
depozitării materialelor și mărfurilor achiziționează în data de
15 septembrie 2004 o clădire-depozit pe care o pune în funcțiune
pe data de 20 a aceleiași luni. Valoarea de intrare a clădiriidepozit este de 30.000.000 mii lei. Durata normală de funcționare
a clădirii, conform Catalogului privind clasificarea și duratele
normale de funcționare a mijloacelor fixe, este de 50 de ani.
Contribuabilul, din punct de vedere contabil, folosește amortizarea
liniară. Din punct de vedere fiscal contribuabilul aplică facilitatea
prevăzută la art. 24 alin. (12) din Codul fiscal. Ca urmare a
aplicării prevederilor art. 24 alin. (12) din Codul fiscal,
contribuabilul va înregistra următoarea situație:
• deduce din punct de vedere fiscal, în luna septembrie 2004,
o cotă de 20% din valoarea de intrare a mijlocului fix amortizabil:
20% x 30.000.000 mii lei = 6.000.000 mii lei;
• valoarea de recuperat din punct de vedere fiscal pe
următoarele 600 de luni, începând cu octombrie 2004,
30.000.000 mii lei — 6.000.000 mii lei = 24.000.000 mii lei;
• amortizarea fiscală lunară din octombrie 2004 până în
septembrie 2054, 40.000 mii lei (24.000.000 mii lei/600 luni).
— mii lei —

Luna

Septembrie 2004
Octombrie 2004
Noiembrie 2004
Decembrie 2004
Ianuarie 2005
… … …
August 2054
Septembrie 2054
TOTAL:

Amortizarea
fiscală

Cheltuielile
de amortizare
înregistrate
contabil

6.000.000
40.000
40.000
40.000
40.000
… … …
40.000
40.000
30.000.000

0
50.000
50.000
50.000
50.000
… … …
50.000
50.000
30.000.000

Codul fiscal:
(16) Contribuabilii care investesc în mijloace fixe destinate
prevenirii accidentelor de muncă și bolilor profesionale, precum
și înființării și funcționării cabinetelor medicale, pot deduce
integral valoarea acestora la calculul profitului impozabil la data
punerii în funcțiune sau pot recupera aceste cheltuieli prin
deduceri de amortizare, potrivit prevederilor prezentului articol.

6

MONITORUL OFICIAL AL ROMÂNIEI, PARTEA I, Nr. 1.074/18.XI.2004

Norme metodologice:
713. Intră sub incidența prevederilor art. 24 alin. (16) din
Codul fiscal mijloacele fixe amortizabile care sunt destinate
prevenirii accidentelor de muncă și bolilor profesionale și sunt
certificate de organisme recunoscute de Ministerul Muncii,
Solidarității Sociale și Familiei, potrivit prevederilor Legii protecției
muncii nr. 90/1996, republicată.“
9. Punctul 83 va avea următorul cuprins:
î83. Impozitul pe dividende se determină după calculul
profitului impozabil, se reține și se virează pentru următoarele
elemente:
— capital social majorat prin utilizarea unor elemente de
capitaluri proprii (diferențe provenite din reevaluarea imobilizărilor
și a stocurilor, potrivit legii, sume înregistrate la rezerve din
diferențe de curs valutar și altele asemenea);
— capitaluri proprii constituite din profitul brut, potrivit
prevederilor legale (rezerve legale, reduceri sau scutiri de impozit
pe profit pentru profitul reinvestit și altele asemenea);
— capitaluri proprii constituite în conformitate cu prevederile
legale, fără ca sumele cuprinse în capitaluri să fie evidențiate în
prealabil la venituri (diferențe provenite din reevaluarea
imobilizărilor, diferențe de curs valutar din evaluarea
disponibilităților în valută, diferențe din aplicarea cotei reduse
pentru activitatea de export, subvenții pentru investiții și altele
asemenea).“
10. După punctul 88 se introduce un nou punct, punctul 881,
cu următorul cuprins:
î881. Pentru încadrarea unui șantier de construcții sau a unui
proiect de construcție, ansamblu ori montaj sau activități de
supervizare legate de acestea și a altor activități similare ca sedii
permanente se va avea în vedere data începerii activității din
contractele încheiate cu persoanele juridice române beneficiare
sau cu alte informații ce probează începerea activității. Perioadele
consumate pentru realizarea unor contracte conexe care sunt
legate în mod direct cu primul contract ce a fost executat se
adaugă la perioada care s-a consumat pentru realizarea
contractului de bază.“
11. Punctul 110 va avea următorul cuprins:
î110. Pentru ca titularul brevetului, succesorul său în drepturi
sau, după caz, licențiații acestuia să beneficieze de scutire de
impozit pe profit trebuie să fie îndeplinite în mod cumulativ
următoarele condiții:
a) să existe o copie, certificată pentru conformitate, a hotărârii
definitive a Oficiului de Stat pentru Invenții și Mărci de acordare a
brevetului de invenție; în cazul în care solicitantul scutirii de
impozit este altă persoană decât titularul brevetului, este necesar
să existe documente, certificate pentru conformitate de către
Oficiul de Stat pentru Invenții și Mărci sau autentificate, din care
să rezulte una dintre următoarele situații:
1. solicitantul este succesorul în drepturi al titularului
brevetului;
2. solicitantul este licențiat al titularului brevetului;
3. solicitantul este licențiat al succesorului în drepturi al
titularului brevetului;
b) să existe documente eliberate de Oficiul de Stat pentru
Invenții și Mărci, din care să rezulte că brevetul de invenție a fost
în vigoare pe perioada pentru care s-a solicitat scutirea de
impozit;
c) să existe evidență contabilă de gestiune din care să rezulte
că în perioada pentru care se solicită scutirea de impozit pentru
invenția sau grupul de invenții brevetate a fost efectuat cel puțin
unul dintre actele prevăzute la pct. 108 și nivelul profitului obținut
în această perioadă;
d) profitul astfel obținut să fi fost realizat în limita perioadei
de 5 ani de la prima aplicare și cuprinși în perioada de
valabilitate a brevetului.“

3. Titlul III îImpozitul pe venit“:
1. La punctul 3, după liniuța 35 se introduce o nouă liniuță cu
următorul cuprins:
î— indemnizația de merit acordată în condițiile legii pentru
instituirea indemnizației de merit și a Normelor de aplicare a legii
pentru instituirea indemnizației de merit, precum și a
Regulamentului de funcționare a Comisiei naționale pentru
acordarea indemnizației de merit.“
2. Punctul 47 va avea următorul cuprins:
î47. Sunt considerate venituri din profesii libere veniturile
obținute din prestări de servicii cu caracter profesional,
desfășurate în mod individual sau în diverse forme de asociere,
în domeniile științific, literar, artistic, educativ și altele, de către:
medici, avocați, notari publici, executori judecătorești, experți
tehnici și contabili, contabili autorizați, consultanți de plasament în
valori mobiliare, auditori financiari, consultanți fiscali, arhitecți,
traducători, sportivi, arbitri sportivi, precum și alte persoane fizice
cu profesii reglementate desfășurate în mod independent, în
condițiile legii.“
3. La punctul 54, liniuța 18 va avea următorul cuprins:
î— cheltuielile cu amortizarea, în conformitate cu
reglementările titlului II din Codul fiscal, după caz;“.
4. Punctul 58 va avea următorul cuprins:
î58. În sensul art. 50 din Codul fiscal, pentru persoanele fizice
autorizate care realizează venituri din activități independente și
desfășoară activități cuprinse în nomenclatorul stabilit prin ordin al
ministrului finanțelor publice, individual, fără angajați, venitul net
se poate determina pe bază de norme anuale de venit. La
stabilirea normelor anuale de venit de către direcțiile generale ale
finanțelor publice teritoriale vor fi consultate consiliile
județene/Consiliul General al Municipiului București, după caz. De
asemenea se vor avea în vedere și caracterul sezonier al unor
activități, precum și durata concediului legal de odihnă.
Pentru contribuabilii care desfășoară mai multe activități,
printre care și cea de taximetrie, impunerea se face în sistem
real. În acest caz venitul net din activitatea de taximetrie luat în
calcul nu poate fi inferior normei de venit, stabilită pentru această
activitate.
Persoanele care desfășoară activitatea de taximetrie cu
autoturismele proprietate personală în baza unor contracte, altele
decât contractele de muncă încheiate cu agenți economici care
au ca obiect de activitate taximetria, sunt supuse impozitării în
aceleași condiții cu taximetriștii care își desfășoară activitatea în
mod independent, pe bază de norme de venit sau în sistem
real.“
5. La punctul 84, litera l) va avea următorul cuprins:
îl) sumele plătite sportivilor amatori ca urmare a participării în
competiții sportive, precum și sumele plătite sportivilor,
antrenorilor, tehnicienilor și altor specialiști în domeniu pentru
rezultatele obținute la competițiile sportive, de către structurile
sportive cu care aceștia au relații contractuale de muncă,
indiferent de forma sub care se plătesc, inclusiv prima de joc, cu
excepția celor prevăzute la art. 42 lit. t) din Codul fiscal.“
6. La punctul 86 se abrogă litera e).
7. Punctul 96 va avea următorul cuprins:
î96. Ajutoarele de înmormântare sunt venituri neimpozabile
atât în cazul angajatului, cât și în cazul altor persoane, potrivit
clauzelor din contractele de muncă sau prevederilor din legi
speciale.“
8. Punctul 145 se completează cu o liniuță care va avea
următorul cuprins:
î— venituri sub formă de premii în bani și/sau în natură
acordate sportivilor, antrenorilor, tehnicienilor și altor specialiști
prevăzuți în legislația în materie, pentru rezultatele obținute la
competiții sportive interne și internaționale, altele decât:
a) veniturile prevăzute la art. 42 din Codul fiscal;

MONITORUL OFICIAL AL ROMÂNIEI, PARTEA I, Nr. 1.074/18.XI.2004
b) veniturile plătite de entitatea cu care aceștia au relații
generatoare de venituri din salarii potrivit cap. III al titlului III din
Codul fiscal;“.
9. Punctul 146 va avea următorul cuprins:
î146. Plătitorii de venituri din jocuri de noroc sunt obligați să
organizeze evidența astfel încât să poată determina câștigul
realizat de fiecare persoană fizică la sfârșitul zilei.“
4. Titlul V îImpozitul pe veniturile obținute din România de
nerezidenți și impozitul pe reprezentanțele firmelor străine
înființate în România“:
1. La punctul 2, după alineatul (9) se introduc două alineate
noi, alineatele (10) și (11), cu următorul cuprins:
î(10) Este considerată redevență și suma plătită în cadrul
contractului de know-how, în baza căruia vânzătorul acceptă să
împărtășească cunoștințele și experiența sa cumpărătorului, astfel
încât cumpărătorul să le poată folosi în interesul său și să nu le
dezvăluie publicului. În același timp vânzătorul nu joacă nici un
rol în aplicarea cunoștințelor puse la dispoziție cumpărătorului și
nu garantează rezultatele aplicării acestora.
(11) În cazul contractului de prestări de servicii în care una
dintre părți se angajează să utilizeze cunoștințele sale pentru
executarea unei lucrări pentru cealaltă parte, suma plătită nu
constituie redevență.“
2. După punctul 9 se introduc patru puncte noi, punctele (91),
(92), (93) și (94), cu următorul cuprins:
î(9 1 ) Cota de 15% se aplică și altor venituri de natura
dobânzilor, cum ar fi: dobânzile la credite, dobânzile în cazul
contractelor de leasing financiar, dobânzile la creditele intragrup.
(92) Cota de 5% se aplică și la dobânzile aferente depozitelor
colaterale, inclusiv conturilor escrow.
(93) Impozitul asupra dobânzilor capitalizate se calculează de
plătitorul acestor venituri în momentul înregistrării în contul curent
sau în contul de depozit al titularului, respectiv în momentul
răscumpărării în cazul unor instrumente de economisire sau în
momentul în care dobânda se transformă în împrumut sau în
capital, după caz.
(9 4 ) Veniturile obținute din România de nerezidenți din
tranzacționarea instrumentelor financiare derivate, definite potrivit
legii bancare, nu se încadrează în categoria veniturilor impozabile
prevăzute la art. 115 din Codul fiscal.“
3. După punctul 11 se introduce un punct nou, punctul 111, în
aplicarea articolului 117 litera f), după cum urmează:
îCodul fiscal:
f) veniturile obținute de nerezidenți din România, care
prestează servicii de consultanță, asistență tehnică și alte
servicii similare în orice domeniu, în cadrul contractelor finanțate
prin împrumut, credit sau alt acord financiar încheiat între
organisme financiare internaționale și statul român ori persoane
juridice române, inclusiv autorități publice, având garanția
statului român, precum și în cadrul contractelor finanțate prin
acorduri de împrumut încheiate de statul român cu alte
organisme financiare, în cazul în care dobânda percepută pentru
aceste împrumuturi se situează sub nivelul de 3% pe an;
Norme metodologice:
111. În sensul art. 117 lit. f) din Codul fiscal, prin organisme
financiare internaționale cu care statul român a încheiat acorduri de
finanțare se înțelege: Banca Europeană pentru Reconstrucție și
Dezvoltare, Banca Internațională pentru Reconstrucție și
Dezvoltare, cu componentele sale, Corporația Financiară
Internațională și Asociația pentru Dezvoltare Internațională, Fondul
Monetar Internațional, Banca Europeană pentru Investiții.“
4. La punctul 12, alineatele (1) și (2) vor avea următorul
cuprins:
î12. (1) Dispozițiile alin. 2 ale articolelor «Dividende»,
«Dobânzi», «Comisioane», «Redevențe» din convențiile de evitare
a dublei impuneri încheiate de România cu alte state, care
reglementează impunerea în țara de sursă a acestor venituri, se

7

aplică cu prioritate. În cazul când legislația internă prevede în
mod expres o cotă de impozitare mai favorabilă sunt aplicabile
prevederile legislației interne.
(2) Dispozițiile alin. 2 ale articolelor «Dividende», «Dobânzi»,
«Comisioane», «Redevențe» din convențiile de evitare a dublei
impuneri derogă de la prevederile paragrafului 1 al acestor
articole din convențiile respective.“
5. La punctul 13, alineatul (3) se abrogă.
6. După punctul 14 se introduce un nou punct, punctul 141,
cu următorul cuprins:
î14 1 . Pentru sediile permanente din România ale
nerezidenților, la cererea acestora se poate elibera un document
de către organul fiscal teritorial în raza căruia este înregistrat
sediul permanent ca plătitor de impozite și taxe, prin care se
atestă că sediul permanent a desfășurat activitate în România.“
7. La punctul 15, alineatul (1) va avea următorul cuprins:
î15. (1) Nerezidenții care au realizat venituri din România
pentru a beneficia de prevederile convențiilor de evitare a dublei
impuneri vor depune în anul realizării venitului sau în anul
următor realizării acestuia la plătitorul de venituri originalul
certificatului de rezidență fiscală sau al documentului prevăzut la
pct. 13 alin. (1), tradus și legalizat de organul autorizat din
România.“
8. La punctul 15, după alineatul (1) se introduc trei alineate
noi, alineatele (11), (12) și (13), cu următorul cuprins:
î(11) Până la prezentarea certificatului de rezidență fiscală sau
a documentului prevăzut la pct. 13 alin. (1), veniturile din anul în
care au fost realizate se impozitează potrivit titlului V din Codul
fiscal.
(12) După prezentarea certificatului de rezidență fiscală sau a
documentului prevăzut la pct. 13 alin. (1) se aplică pentru
veniturile realizate în anul respectiv prevederile din convențiile de
evitare a dublei impuneri și se va proceda și la regularizarea
impozitului.
(13) Un nerezident poate fi considerat rezident al unui stat și
ca urmare a informațiilor primite pe baza schimbului de informații
inițiat/procedurii amiabile declanșate de o țară parteneră de
convenție de evitare a dublei impuneri.“
9. La punctul 15, alineatul (2) va avea următorul cuprins:
î(2) În certificatul de rezidență fiscală sau în documentul
prevăzut la pct. 13 alin. (1), prezentate de nerezidenții care au
realizat venituri din România, trebuie să se ateste că aceștia au
fost rezidenți, în anul realizării veniturilor, în statele cu care
România are încheiate convenții de evitare a dublei impuneri.“
10. La punctul 17, alineatul (1) va avea următorul cuprins:
î17. (1) Certificatul de atestare a impozitului plătit de
nerezidenți se eliberează de către organul fiscal teritorial în raza
căruia plătitorul de venit este înregistrat ca plătitor de impozite și
taxe până la data de 31 decembrie inclusiv a anului următor celui
pentru care s-au încasat veniturile impozitate în România, pe
baza cererii depuse de beneficiarul venitului sau de plătitorul de
venit în numele acestuia.“
11. După punctul 20 se introduce un nou punct, punctul 201,
cu următorul cuprins:
î201. Impozitul datorat la data de 20 iunie de reprezentanțele
care sunt înființate în primul semestru al anului este proporțional
cu numărul de luni de activitate al reprezentanței din cursul
semestrului I. Pentru semestrul II, impozitul reprezentând
echivalentul în lei al sumei de 2.000 de euro se va plăti până la
data de 20 decembrie inclusiv.“
5. Titlul VI îTaxa pe valoarea adăugată“:
1. Punctul 2 va avea următorul cuprins:
î2. (1) Nu are caracter de continuitate, în sensul art. 127
alin. (2) din Codul fiscal, obținerea de venituri de către
persoanele fizice din vânzarea locuințelor proprietate personală

8

MONITORUL OFICIAL AL ROMÂNIEI, PARTEA I, Nr. 1.074/18.XI.2004

sau a altor bunuri care sunt folosite de către acestea pentru
scopuri personale.
(2) Livrările de bunuri și/sau prestările de servicii efectuate în
mod gratuit de organizațiile fără scop patrimonial nu sunt
considerate activități economice.“
2. Punctul 13 va avea următorul cuprins:
î13. (1) Pentru serviciile de transport de bunuri și de
persoane, locul prestării este locul unde se efectuează transportul
în funcție de distanțele parcurse. În înțelesul prezentelor norme
metodologice, locul de plecare/locul de sosire a unui transport nu
coincide întotdeauna cu punctul de plecare/punctul de sosire.
Locul de plecare/locul de sosire sunt noțiuni utilizate pentru a
stabili parcursul efectuat în interiorul țării. Prin punct de plecare, în
cazul transportului de bunuri, se înțelege punctul de unde începe
transportul, iar în cazul transportului de persoane, punctul de
îmbarcare a pasagerilor. Prin punct de sosire, în cazul
transportului de bunuri, se înțelege primul loc de destinație a
bunurilor, iar în cazul transportului de persoane, punctul de
debarcare a pasagerilor.
(2) Transporturile internaționale de bunuri sunt transporturile
care au fie punctul de plecare, fie punctul de sosire în afara
României, fie ambele puncte sunt situate în afara României, dar
transportul tranzitează România. Locul prestării serviciilor
internaționale de transport este considerat a fi în România pentru
partea din parcursul efectuat în interiorul țării, denumită parcurs
național.
(3) Pentru transportul internațional de bunuri, partea din
parcursul efectuat în interiorul țării este parcursul efectuat între
locul de plecare și locul de sosire al transportului de bunuri. Prin
locul de plecare al transportului de bunuri se înțelege punctul de
plecare situat în interiorul țării sau, după caz, punctul de trecere
a frontierei și de intrare în România, pentru transporturile care nu
au punctul de plecare în România. Prin locul de sosire al
transportului de bunuri se înțelege primul loc de destinație a
bunurilor în România sau, după caz, punctul de trecere a
frontierei la ieșirea din România, pentru transporturile care nu au
locul de destinație a bunurilor în România.
(4) Pentru transportul internațional de persoane, partea din
parcursul efectuat în interiorul țării este parcursul efectuat între
locul de plecare și locul de sosire al transportului de persoane,
determinată după cum urmează:
a) pentru transporturile care au punctul de plecare în România
și punctul de sosire în străinătate, locul de plecare este primul
punct de îmbarcare a pasagerilor, iar locul de sosire este
considerat a fi punctul de trecere a frontierei dinspre România în
străinătate;
b) pentru transporturile care au punctul de plecare în afara
României și punctul de sosire în România, locul de plecare este
punctul de trecere a frontierei din străinătate spre România, iar
locul de sosire este ultimul punct de debarcare a pasagerilor care
au fost îmbarcați în afara României;
c) pentru transporturile care tranzitează România, fără a avea
nici punctul de plecare, nici punctul de sosire în România, locul
de plecare este considerat a fi locul de trecere a frontierei
dinspre străinătate în România, iar locul de sosire este considerat
a fi punctul de trecere a frontierei dinspre România în străinătate;
d) în cazurile prevăzute la lit. a)—c), pentru pasagerii care
s-au îmbarcat în interiorul țării și s-au debarcat în interiorul țării,
călătorind cu un mijloc de transport în trafic internațional, partea
de transport dintre locul de îmbarcare și locul de debarcare
pentru acești pasageri se consideră a fi transport național.
(5) Facturile sau alte documente legal aprobate de transport
internațional se emit pentru parcursul integral, fără a fi necesară
separarea contravalorii traseului național și a celui internațional.
Orice scutire de taxă pe valoarea adăugată pentru servicii de
transport prevăzută de art. 143 și 144 din Codul fiscal se acordă
pentru parcursul efectuat în interiorul țării, în timp ce distanța
parcursă în afara țării se consideră că nu are locul prestării în
România și nu se datorează taxă pe valoarea adăugată.

Persoanele care efectuează servicii de transport internațional
beneficiază de dreptul de deducere a taxei pe valoarea adăugată
aferente achizițiilor de bunuri și/sau servicii și pentru partea din
transport care nu are locul prestării în România, în baza art. 145
alin. (4) lit. b) din Codul fiscal.“
3. După punctul 16 se introduce un nou punct, punctul 161,
pentru aplicarea articolului 135 alineatul (6) din Codul fiscal,
după cum urmează:
îCodul fiscal:
Faptul generator și exigibilitatea — cazuri speciale
Art. 135. [...]
(6) Exigibilitatea taxei pe valoarea adăugată aferentă sumelor
constituite drept garanție pentru acoperirea eventualelor
reclamații privind calitatea lucrărilor de construcții-montaj ia
naștere la data încheierii procesului-verbal de recepție definitivă
sau, după caz, la data încasării sumelor, dacă încasarea este
anterioară acestuia.
Norme metodologice:
161. (1) În cazul lucrărilor de construcții-montaj, prevederile
art. 135 alin. (6) din Codul fiscal stabilesc o altă dată la care ia
naștere exigibilitatea taxei pe valoarea adăugată pentru o parte
din lucrările executate corespunzătoare sumelor constituite drept
garanție de bună execuție, respectiv la data încheierii procesuluiverbal de recepție definitivă sau, după caz, la data încasării
sumelor, dacă încasarea este anterioară acestuia. Prevederile
art. 135 alin. (6) din Codul fiscal sunt aplicabile numai în situația
în care garanțiile de bună execuție sunt reținute din
contravaloarea lucrărilor de construcții-montaj prestate și
evidențiate ca atare în facturi fiscale. Dacă garanția de bună
execuție este constituită prin scrisoare de garanție bancară sau
alte modalități, dar sumele constituite drept garanție nu sunt
reținute din contravaloarea lucrărilor prestate și nu sunt
evidențiate ca atare în facturile fiscale de către constructori, nu
sunt aplicabile prevederile art. 135 alin. (6) din Codul fiscal.
(2) Exemplu de evidențiere în contabilitate a acestor
operațiuni, în situația în care contravaloarea lucrărilor de
construcții-montaj executate conform situației de lucrări este de
1.000.000 lei, iar garanția de bună execuție este de 5% conform
contractului, fiind reținută din contravaloarea lucrărilor pe factura
fiscală:
A. La constructor:
a) La emiterea facturii fiscale pentru situația de lucrări:
411 = %
1.190.000 lei
704 1.000.000 lei
4427 190.000 lei (1.000.000 lei x 19%)
și concomitent:
267 = 411 59.500 lei (1.000.000 x 5% + 9.500)
4427 = 4428
9.500 lei (50.000 x 19%).
b) La încasarea garanțiilor sau la data procesului-verbal de
recepție definitivă:
512 = 267
59.500 lei (numai în situația în care garanția
este efectiv încasată)
4428 = 4427 9.500 lei (înregistrarea se efectuează chiar și
în situația în care garanția nu este încasată la
data procesului-verbal de recepție definitivă).
B. La beneficiar:
a) La primirea facturii fiscale de la constructor, în care s-au
consemnat garanțiile constituite:
% = 404 1.190.000 lei
231
1.000.000 lei
4426
190.000 lei
și concomitent:
404 = 167 59.500 lei
4428 = 4426
9.500 lei.

MONITORUL OFICIAL AL ROMÂNIEI, PARTEA I, Nr. 1.074/18.XI.2004
b) La achitarea garanției sau la data procesului-verbal de
recepție definitivă:
4426 = 4428 9.500 lei (înregistrarea se efectuează chiar
dacă garanția nu este efectiv achitată la data
procesului-verbal de recepție definitivă)
167 = 512 59.500 lei (înregistrarea se efectuează numai
în situația în care garanția este efectiv
achitată).“
4. Punctul 18 va avea următorul cuprins:
î18. (1) Pentru livrările de bunuri și/sau prestările de servicii
contractate în valută, a căror decontare se face în lei la cursul
de schimb valutar din ziua plății, baza de impozitare se
corectează cu diferența de preț rezultată ca urmare a modificării
cursului pieței valutare în vigoare la data încasării față de cel
utilizat la data livrării/prestării. Furnizorul/prestatorul este obligat să
emită factură fiscală pentru diferențe de preț în plus sau în
minus. Pentru facturile de avansuri, regularizarea se efectuează
astfel: la data livrării/prestării facturile de avans se stornează
integral și se emite factură fiscală pentru contravaloarea integrală
a bunurilor livrate și/sau a serviciilor prestate, în care baza de
impozitare se determină prin însumarea sumelor evidențiate în
facturile de avans la cursul de schimb valutar din data încasării
fiecărui avans, evidențiindu-se și taxa pe valoarea adăugată
aferentă, astfel încât suma facturată beneficiarului să nu fie
majorată artificial, respectiv redusă, datorită creșterii/descreșterii
cursului de schimb de la data livrării/prestării față de cel de la
data încasării de avansuri. În cazul în care există diferențe în
valută între contravaloarea integrală a bunurilor livrate și/sau a
serviciilor prestate și suma avansurilor încasate, aceasta va fi
convertită în lei la cursul de schimb valutar din data emiterii
facturii, calculându-se și taxa pe valoarea adăugată aferentă.
(2) Pentru livrările de bunuri și prestările de servicii taxabile,
contractate și decontate în valută, baza de impozitare a taxei pe
valoarea adăugată se determină prin convertirea în lei a valutei la
cursul valutar stabilit de Banca Națională a României din data la
care intervine exigibilitatea taxei pe valoarea adăugată pentru
operațiunea în cauză. Astfel de decontări în valută pot interveni
în cazul livrării de bunuri sau prestării de servicii de către o
persoană impozabilă din România către o persoană impozabilă
stabilită în străinătate, care desfășoară operațiuni în România
având reprezentant fiscal sau sediu permanent, ori în cazul în
care o persoană impozabilă stabilită în străinătate nu realizează
operațiuni taxabile în România, dar cumpără bunuri sau este
beneficiar al unor prestări de servicii în calitate de nerezident, al
operațiunilor din zonele libere care sunt decontate în valută și al
oricăror altor operațiuni pentru care normele Băncii Naționale a
României permit decontarea în valută pe teritoriul României. În
cazul încasării de avansuri înainte de livrarea de bunuri sau
prestarea de servicii, cursul de schimb valutar utilizat pentru
determinarea bazei de impozitare a taxei pe valoarea adăugată
la data încasării avansurilor va rămâne neschimbat la data
definitivării operațiunii.
Exemplu: O societate (A) încasează un avans de 1.000 euro
drept avans pentru livrarea unui automobil de la o altă
societate (B) care este o persoană impozabilă cu sediul în
străinătate și funcționează în România prin reprezentant fiscal.
Societatea A va emite pe lângă factura externă și o factură
fiscală în lei către reprezentantul fiscal al persoanei străine la
cursul de 42.000 lei/euro, valabil la data încasării avansului.
Baza de impozitare a T.V.A. = 1.000 euro x 42.000 lei/euro =
42.000.000 lei.
Taxa pe valoarea adăugată aferentă avansului = 42.000.000 x
19% = 7.980.000 lei.
După o perioadă de 3 luni are loc livrarea automobilului, care
costă 5.000 euro. Cursul din data livrării bunului este de
43.000 lei/euro. Baza de impozitare T.V.A. se determină astfel:
(1.000 euro x 42.000 lei/euro) + (4.000 euro x
43.000 lei/euro).“

9

5. La punctul 23, alineatul (1) va avea următorul cuprins:
î23. (1) Ajustarea bazei de impozitare prevăzute la art. 138
din Codul fiscal este efectuată de furnizori/prestatori și se
realizează potrivit prevederilor art. 160 alin. (2) din Codul fiscal.
Pentru operațiunile prevăzute la art. 138 lit. d), ajustarea bazei de
impozitare a taxei pe valoarea adăugată la furnizori/prestatori este
permisă numai în situația în care data declarării falimentului
beneficiarilor intervine după data de 1 ianuarie 2004 inclusiv.
Beneficiarii au obligația să ajusteze dreptul de deducere exercitat
inițial, potrivit prevederilor pct. 50 alin. (6) din prezentele norme
metodologice, numai pentru operațiunile prevăzute la art. 138
lit. a), b), c) și e) din Codul fiscal.“
6. Punctul 25 va avea următorul cuprins:
î25. Cota redusă de 9% prevăzută la art. 140 alin. (2) lit. b)
din Codul fiscal se aplică pentru livrarea de manuale școlare,
cărți, ziare și reviste, inclusiv pentru cele înregistrate pe suport
electromagnetic sau pe alte tipuri de suporturi. Cărțile și
manualele școlare sunt tipăriturile care au cod ISBN, indiferent de
suportul pe care sunt livrate. Nu se aplică cota redusă a taxei
pe valoarea adăugată pentru livrarea de cărți, ziare și reviste
care sunt destinate exclusiv publicității.“
7. Punctul 26 va avea următorul cuprins:
î26. Conform art. 140 alin. (2) lit. c) din Codul fiscal, se
aplică cota de 9% a taxei pe valoarea adăugată pentru protezele
medicale și accesoriile acestora, exclusiv protezele dentare care
sunt scutite de taxa pe valoarea adăugată. Proteza medicală este
un dispozitiv medical care amplifică, restabilește sau înlocuiește
zone din țesuturile moi sau dure, precum și funcții ale
organismului uman; acest dispozitiv poate fi intern, extern sau
atât intern, cât și extern. Accesoriul unei proteze este un articol
care este prevăzut în mod special de către producător pentru a fi
utilizat împreună cu proteza medicală.“
8. Punctul 27 va avea următorul cuprins:
î27. Conform art. 140 alin. (2) lit. d) din Codul fiscal, se
aplică cota de 9% a taxei pe valoarea adăugată pentru produsele
ortopedice. Sunt produse ortopedice protezele utilizate pentru
amplificarea, restabilirea sau înlocuirea țesuturilor moi ori dure,
precum și a unor funcții ale sistemului osteoarticular, ortezele
utilizate pentru modificarea caracteristicilor structurale și
funcționale ale sistemului neuromuscular și scheletic, precum și
încălțămintea ortopedică realizată la recomandarea medicului de
specialitate, mijloacele și dispozitivele de mers ortopedice, precum
fotolii rulante și/sau alte vehicule similare pentru invalizi, părți
și/sau accesorii de fotolii rulante ori de vehicule similare pentru
invalizi.“
9. La punctul 28, alineatul (1) va avea următorul cuprins:
î28. (1) Conform art. 140 alin. (2) lit. f) din Codul fiscal, se
aplică cota de 9% a taxei pe valoarea adăugată pentru cazarea
în cadrul sectorului hotelier sau al sectoarelor cu funcție similară,
inclusiv închirierea terenurilor amenajate pentru camping. În
situația în care costul micului dejun este inclus în prețul de
cazare, cota redusă se aplică asupra prețului de cazare, fără a
se defalca separat micul dejun. Orice unitate care intermediază în
nume propriu, dar în contul altei persoane, astfel de operațiuni
aplică cota de 9% a taxei pe valoarea adăugată în baza art. 129
alin. (5) din Codul fiscal, dacă aplică un regim normal de taxă
pe valoarea adăugată.“
10. Punctul 43 va avea următorul cuprins:
î43. Se încadrează în prevederile art. 141 alin. (2) lit. l) din
Codul fiscal livrările de bunuri care au fost achiziționate după
data de 1 iulie 1993, dacă acestea au fost destinate realizării de
operațiuni scutite, pentru care nu s-a exercitat dreptul de
deducere, precum și livrările de bunuri a căror achiziție a făcut
obiectul excluderii dreptului de deducere conform art. 145 alin. (7)
lit. b) din Codul fiscal. În cazul bunurilor pentru care s-a dedus
taxa pe valoarea adăugată conform pro rata, scutirea se aplică
proporțional cu taxa pe valoarea adăugată devenită nedeductibilă
prin aplicarea pro rata.“

10

MONITORUL OFICIAL AL ROMÂNIEI, PARTEA I, Nr. 1.074/18.XI.2004

11. Punctul 54 va avea următorul cuprins:
î54. (1) Desemnarea reprezentantului fiscal se face pe bază
de cerere depusă de persoana impozabilă stabilită în străinătate
la organul fiscal la care reprezentantul propus este înregistrat ca
plătitor de impozite și taxe. Cererea trebuie însoțită de:
a) declarația de începere a activității, care va cuprinde: data,
volumul și natura activității pe care o va desfășura în România.
Ulterior începerii activității, volumul și natura activității pot fi
modificate potrivit prevederilor contractuale, aceste modificări
urmând a fi comunicate și organului fiscal la care reprezentantul
fiscal este înregistrat ca plătitor de impozite și taxe;
b) copie de pe actul de constituire în străinătate a persoanei
impozabile respective;
c) acceptul scris al persoanei propuse ca reprezentant fiscal,
prin care aceasta se angajează să îndeplinească obligațiile ce îi
revin conform legii și în care aceasta trebuie să precizeze natura
operațiunilor și valoarea estimată a acestora.
(2) Nu se admite decât un singur reprezentant fiscal pentru
ansamblul operațiunilor taxabile sau scutite cu drept de deducere,
desfășurate în România de persoana impozabilă stabilită în
străinătate. Nu se admite coexistența mai multor reprezentanți
fiscali cu angajamente limitate. Pot fi desemnate ca reprezentanți
fiscali orice persoane impozabile înregistrate ca plătitori de taxă
pe valoarea adăugată.
(3) Organul fiscal verifică îndeplinirea condițiilor prevăzute la
alin. (1) și (2) și, în termen de cel mult 30 de zile de la data
primirii cererii, comunică decizia luată atât persoanei impozabile
stabilite în străinătate, cât și persoanei propuse ca reprezentant
fiscal de aceasta. În cazul acceptării cererii, concomitent cu
transmiterea deciziei de aprobare se indică și codul de identificare
fiscală atribuit reprezentantului fiscal, care trebuie să fie diferit de
codul de identificare fiscală atribuit pentru activitatea proprie a
acestuia. În cazul respingerii cererii, decizia se comunică ambelor
părți, cu motivarea refuzului.
(4) Reprezentantul fiscal, după ce a fost acceptat de organul
fiscal competent, este angajat, din punctul de vedere al drepturilor
și obligațiilor privind taxa pe valoarea adăugată, pentru toate
operațiunile efectuate în România de persoana impozabilă stabilită
în străinătate, cu excepția celor prevăzute la art. 133 alin. (2)
lit. c) din Codul fiscal, atât timp cât durează mandatul său. În
situația în care mandatul reprezentantului fiscal încetează înainte
de sfârșitul perioadei în care, potrivit legii, persoana impozabilă
stabilită în străinătate ar avea obligația plății taxei pe valoarea
adăugată în România, aceasta este obligată să prelungească
mandatul reprezentantului fiscal sau să mandateze alt
reprezentant fiscal pe perioada rămasă. Operațiunile efectuate de
reprezentantul fiscal în numele persoanei impozabile stabilite în
străinătate nu trebuie evidențiate în contabilitatea proprie a
persoanei desemnate ca reprezentant fiscal, acestea nefiind
operațiunile sale, ci ale persoanei pe care o reprezintă. Obligațiile
și drepturile persoanei stabilite în străinătate privind aplicarea
taxei pe valoarea adăugată aferente operațiunilor efectuate în
România sunt cele stabilite la titlul VI din Codul fiscal pentru
orice altă persoană impozabilă română și se exercită prin
reprezentantul fiscal, mai puțin evidența contabilă, care nu este
obligatorie. Prevederile art. 152 din Codul fiscal nu sunt aplicabile
persoanelor impozabile stabilite în străinătate.
(5) Reprezentantul fiscal poate să renunțe la angajamentul
asumat printr-o cerere adresată organului fiscal. În cerere trebuie
să precizeze ultimul decont de taxă pe valoarea adăugată, pe
care îl va depune în această calitate, și să propună o dată
ulterioară depunerii cererii, când va lua sfârșit mandatul său. De
asemenea, este obligat să precizeze dacă renunțarea la mandat
se datorează încetării activității în România a persoanei
impozabile stabilite în străinătate. În cazul în care persoana
impozabilă stabilită în străinătate își continuă activitatea în
România, cererea poate fi acceptată numai dacă persoana
impozabilă stabilită în străinătate a întocmit toate formalitățile
necesare desemnării unui alt reprezentant fiscal sau, după caz,

și-a înregistrat un sediu permanent în România pentru aceeași
activitate.
(6) Persoana impozabilă stabilită în străinătate transmite
reprezentantului fiscal factura externă destinată beneficiarului său,
fără a indica în aceasta suma taxei pe valoarea adăugată,
precum și două copii de pe factura respectivă. Reprezentantul
fiscal emite factura fiscală pentru livrările de bunuri și/sau
prestările de servicii din factura externă și transmite beneficiarului
exemplarul original al facturii fiscale împreună cu factura externă.
Pentru determinarea bazei de impozitare se aplică prevederile
pct. 18 alin. (1) sau (2), după caz, în funcție de moneda în care
se fac decontările. Prezentele norme metodologice nu instituie
obligații privind moneda în care se fac decontările sau privind
modalitatea în care se realizează decontările, respectiv prin
reprezentantul fiscal, sau direct între persoana impozabilă stabilită
în străinătate și clienții/furnizorii acesteia.
(7) Completarea facturii fiscale derogă de la normele legale
privind circulația și modul de completare a facturilor fiscale, fiind
suficientă menționarea următoarelor informații:
a) numărul, care este același cu numărul facturii externe, și
data emiterii facturii;
b) la rubrica îFurnizor“ se completează numele și adresa
reprezentantului fiscal, codul de identificare fiscală atribuit pentru
o persoană stabilită în străinătate și numele persoanei stabilite în
străinătate pe care o reprezintă;
c) numele, adresa și codul de identificare fiscală ale
beneficiarului, după caz, la rubrica îCumpărător“;
d) denumirea și cantitatea bunurilor livrate, denumirea
serviciilor prestate;
e) prețul unitar fără taxa pe valoarea adăugată și baza de
impozitare pentru fiecare cotă sau scutire;
f) cota de taxă pe valoarea adăugată aplicată sau mențiunile
«scutit cu drept de deducere», «scutit fără drept de deducere»,
«neimpozabil», «supus regulilor speciale», după caz;
g) suma taxei pe valoarea adăugată pentru operațiunile
taxabile, cu excepția cazurilor în care se aplică reguli speciale
prevăzute prin prezentele norme metodologice de aplicare a
titlului VI din Codul fiscal;
h) totalul de plată se completează în funcție de prevederile
contractuale, menționându-se numai sumele decontate prin
reprezentant fiscal.
(8) Reprezentantul fiscal depune decont de taxă pe valoarea
adăugată pentru operațiunile desfășurate în România de persoana
impozabilă stabilită în străinătate pe care o reprezintă. În situația
în care reprezentantul fiscal este mandatat de mai multe
persoane impozabile stabilite în străinătate, trebuie să depună
câte un decont pentru fiecare persoană impozabilă stabilită în
străinătate pe care o reprezintă. Nu este permis reprezentantului
fiscal să evidențieze în decontul de taxă pe valoarea adăugată
depus pentru activitatea proprie, pentru care este înregistrat ca
plătitor de taxă pe valoarea adăugată, operațiunile desfășurate în
numele persoanei impozabile stabilite în străinătate, pentru care
depune un decont de taxă pe valoarea adăugată, separat.
(9) Pentru exercitarea dreptului de deducere a taxei pe
valoarea adăugată aferente achizițiilor de bunuri/servicii efectuate
în numele persoanei impozabile stabilite în străinătate,
reprezentantul fiscal trebuie să dețină documentele originale
prevăzute de lege. Furnizorii/prestatorii sunt obligați să emită, pe
lângă facturi fiscale care se predau reprezentantului fiscal, și
facturi externe pentru cumpărările efectuate din România de
persoana impozabilă stabilită în străinătate.“
12. Punctul 55 va avea următorul cuprins:
î55. (1) Dacă o activitate desfășurată în România de persoana
impozabilă stabilită în străinătate implică obligativitatea înregistrării
unui sediu permanent, astfel cum este definit la titlul I din Codul
fiscal, aceasta nu mai poate să își desemneze un reprezentant
fiscal în România pentru respectiva activitate. Sediul permanent
se înregistrează ca plătitor de taxă pe valoarea adăugată și
îndeplinește toate obligațiile privind taxa pe valoarea adăugată
care decurg din titlul VI din Codul fiscal și din prezentele norme

MONITORUL OFICIAL AL ROMÂNIEI, PARTEA I, Nr. 1.074/18.XI.2004
metodologice. Dacă persoana străină desfășoară în România
activități prin unul sau mai multe sedii permanente și are și alte
activități care nu sunt legate de activitatea sediului/sediilor
permanente, pentru care nu are obligația să-și înregistreze sediu
permanent, obligațiile sale privind taxa pe valoarea adăugată vor
fi îndeplinite de un reprezentant fiscal desemnat cu respectarea
prevederilor de la pct. 54.
(2) Sediul permanent aplică o procedură asemănătoare celei
stabilite pentru reprezentantul fiscal la pct. 54 alin. (6), (7) și (9),
factura fiscală fiind întocmită numai în scopul taxei pe valoarea
adăugată. Se exceptează lit. b) a alin. (7) al pct. 54, unde se
completează la rubrica îFurnizor“ numele și adresa sediului
permanent al persoanei impozabile stabilite în străinătate, precum
și codul de identificare fiscală atribuit pentru sediul permanent.
(3) Dacă, ulterior desemnării unui reprezentant fiscal,
persoanei impozabile stabilite în străinătate îi revine obligația
înregistrării unuia sau mai multor sedii permanente pentru
aceleași activități, drepturile și obligațiile privind taxa pe valoarea
adăugată vor fi preluate de sediul/sediile permanent/permanente
desemnat/desemnate pentru activitatea/activitățile respective. În
situația în care pe lângă activitățile pentru care trebuie desemnat
sediu permanent nu mai există și alte activități desfășurate în
România de persoana din străinătate, se va renunța la
reprezentantul fiscal. Dacă numai pentru o parte din activitățile
persoanei din străinătate este necesară înregistrarea de
sediu/sedii permanent/permanente, pentru restul activităților
nelegate de activitatea sediului/sediilor permanent/permanente,
drepturile și obligațiile privind taxa pe valoarea adăugată vor fi
îndeplinite de reprezentantul fiscal desemnat.“
13. Punctul 68 va avea următorul cuprins:
î68. (1) Agențiile de turism touroperatoare și detailiste,
denumite în continuare agenții de turism, pot aplica regulile
speciale în măsura în care acționează în nume propriu în folosul
turistului și utilizează pentru realizarea pachetului de servicii
turistice sau a unor componente ale acestuia bunuri și/sau servicii
achiziționate de la alte persoane impozabile. Pachetul de servicii
turistice, părțile componente ale acestuia și turistul sunt noțiuni
reglementate de legislația în vigoare privind comercializarea
pachetelor de servicii turistice.
(2) Toate operațiunile efectuate de agențiile de turism pentru
realizarea pachetului de servicii turistice sau a unor componente
ale acestuia, în condițiile precizate la alin. (1), sunt considerate
ca o prestare de servicii unică a agenției de turism. Această
prestare de servicii unică se impune în țara în care agenția de
turism își are stabilit sediul activității economice sau un sediu
permanent de la care sunt prestate serviciile.
(3) Baza de impozitare a serviciului unic furnizat de agenția
de turism este constituită din beneficiul realizat de agenție,
diminuat cu suma taxei pe valoarea adăugată, inclusă în
beneficiul respectiv. Acest beneficiu este egal cu diferența dintre
prețul de vânzare solicitat de agenția de turism și costul real al
pachetului de servicii turistice sau al unor componente ale
acestuia. În înțelesul prezentului alineat, următoarele expresii se
definesc astfel:
a) preț de vânzare — tot ceea ce constituie contrapartida
obținută sau care se va obține de către agenția de turism de la
client ori de la un terț pentru pachetul de servicii turistice sau,
după caz, pentru componente ale acestuia, inclusiv subvențiile
legate direct de această operațiune, impozitele, taxele, cheltuielile
accesorii cum sunt comisioanele și asigurarea solicitată de
agenție clientului, dar exclusiv sumele prevăzute la art. 137
alin. (3) din Codul fiscal;
b) costul real al pachetului de servicii turistice sau, după caz, al
unor componente ale acestuia — prețul, inclusiv taxa pe valoarea
adăugată care nu se deduce, facturat de prestatorii unor servicii,
precum servicii de transport, hoteliere, de alimentație publică, și
alte cheltuieli precum asigurarea auto a mijlocului de transport,
taxe pentru viză, diurnă și cazare pentru șofer, taxe de
autostradă, taxe de parcare, combustibil, cu excepția cheltuielilor

11

generale care intră în costul pachetului de servicii turistice sau,
după caz, al unor componente ale acestuia.
(4) Taxa pe valoarea adăugată colectată, aferentă serviciului
unic al agenției de turism, se determină prin aplicarea procedeului
sutei mărite asupra bazei de impozitare determinate conform
alin. (3). Cota de taxă pe valoarea adăugată este cota standard
de 19%. Pentru determinarea sumei taxei pe valoarea adăugată
aferente pachetelor de servicii turistice sau unor componente ale
acestora, comercializate într-o perioadă fiscală, se țin jurnale de
vânzări sau, după caz, borderouri de vânzări (încasări), separate
de operațiunile pentru care se aplică regim normal de taxă pe
valoarea adăugată, în care se evidențiază numai totalul
documentului de vânzare, inclusiv taxa pe valoarea adăugată,
precum și jurnale de cumpărări, separate, în care se evidențiază
cumpărările de bunuri/servicii care se cuprind în costul real al
pachetului de servicii turistice. Baza de impozitare și suma taxei
pe valoarea adăugată, colectate pentru aceste operațiuni într-o
perioadă fiscală, se determină pe baza unor situații de calcul
întocmite pentru ansamblul operațiunilor supuse regulilor speciale
în perioada fiscală respectivă și se evidențiază corespunzător în
decontul de taxă pe valoarea adăugată.
(5) Agențiile de turism nu au dreptul să înscrie taxa pe
valoarea adăugată, în mod distinct, în facturile fiscale sau în alte
documente legale care se predau turistului, pentru operațiunile
cărora le sunt aplicate regulile speciale de determinare a taxei pe
valoarea adăugată, în acest caz înscriindu-se distinct în
documente mențiunea «T.V.A. inclusă».
(6) Exigibilitatea taxei pe valoarea adăugată pentru serviciul
unic furnizat de agenția de turism intervine la data la care toate
elementele necesare determinării bazei de impozitare prevăzute la
alin. (3) sunt certe.
(7) Taxa pe valoarea adăugată aferentă bunurilor și serviciilor
achiziționate în vederea realizării de operațiuni supuse regulilor
speciale, prevăzute la alin. (3) lit. b), nu este deductibilă de către
agențiile de turism.
(8) Agențiile de turism pot opta pentru aplicarea regimului
normal de taxă pe valoarea adăugată pentru operațiunile
prevăzute la alin. (1), cu următoarele excepții, pentru care
aplicarea regulilor speciale este obligatorie:
a) când turistul este o persoană fizică;
b) când pachetul de servicii turistice conține și componente
pentru care locul prestării este considerat a fi în străinătate.
(9) În cazul aplicării regimului normal de taxă pe valoarea
adăugată, agențiile de turism au dreptul, în baza art. 129 alin. (5)
din Codul fiscal, să refactureze fiecare componentă a pachetului
de servicii turistice cu cota de taxă pe valoarea adăugată
corespunzătoare fiecărei componente. De asemenea, fiecare
componentă facturată în regim normal de taxă pe valoarea
adăugată va include și marja adăugată de agenția de turism, fără
a fi declarată distinct.
(10) Atunci când agențiile de turism efectuează atât operațiuni
supuse regimului normal de taxă pe valoarea adăugată, cât și
operațiuni supuse regulilor speciale, acestea trebuie să conducă
evidențe contabile separate pentru fiecare în parte. Nu se aplică
reguli speciale pentru transportul de persoane cu orice mijloc de
transport, dacă acesta nu face parte dintr-un pachet de servicii
turistice.“
14. La punctul 69, alineatele (6) și (7) vor avea următorul
cuprins:
î(6) Persoanele impozabile revânzătoare care livrează bunuri
second-hand nu au dreptul să înscrie taxa pe valoarea adăugată
în mod distinct în facturile fiscale sau în alte documente legale
care se predau cumpărătorului, taxa nefiind deductibilă de către
cumpărător; în acest caz se înscrie în documente mențiunea
«T.V.A. inclusă».
(7) Taxa pe valoarea adăugată colectată, aferentă livrării de
către persoanele impozabile revânzătoare de bunuri second-hand,
se determină prin aplicarea procedeului sutei mărite asupra bazei
de impozitare determinate conform alin. (5). Cota de taxă pe

12

MONITORUL OFICIAL AL ROMÂNIEI, PARTEA I, Nr. 1.074/18.XI.2004

valoarea adăugată este cota standard sau cota redusă, după caz.
Pentru determinarea sumei taxei pe valoarea adăugată, aferentă
operațiunilor de livrare de bunuri second-hand într-o perioadă
fiscală, se țin jurnale de vânzări sau, după caz, borderouri de
vânzări (încasări), separate de operațiunile pentru care se aplică
regim normal de taxă pe valoarea adăugată, în care se
evidențiază numai totalul documentului de vânzare, inclusiv taxa
pe valoarea adăugată, precum și jurnale de cumpărări, separate,
în care se evidențiază cumpărările de bunuri destinate a fi
vândute în regim second-hand. Baza de impozitare și suma taxei
pe valoarea adăugată, colectate pentru aceste operațiuni într-o
perioadă fiscală, se determină pe baza unor situații de calcul
întocmite pentru ansamblul operațiunilor supuse regulilor speciale
în perioada fiscală respectivă și se evidențiază corespunzător în
decontul de taxă pe valoarea adăugată.“
15. La punctul 70 alineatul (3), litera b) va avea următorul
cuprins:
îb) în cazul prevăzut la alin. (2) lit. b), prin aplicarea
procedeului sutei mărite asupra marjei reprezentând baza de
impozitare. Cota de taxă pe valoarea adăugată este cota
standard sau cota redusă, după caz. Exigibilitatea taxei pe
valoarea adăugată intervine în momentul vânzării bunurilor.“
16. La punctul 70, alineatul (4) va avea următorul cuprins:
î(4) Taxa pe valoarea adăugată colectată, stabilită conform
alin. (3) lit. b), nu se înscrie în mod distinct în facturile fiscale
sau în alte documente legale care se predau cumpărătorului,
nefiind deductibilă de către cumpărător, în acest caz înscriindu-se
în document mențiunea «T.V.A. inclusă». Pentru determinarea
sumei taxei pe valoarea adăugată aferente acestor operațiuni întro perioadă fiscală se țin jurnale de vânzări sau, după caz,
borderouri de vânzări (încasări), separate de operațiunile pentru
care se aplică regim normal de taxă pe valoarea adăugată, în
care se evidențiază numai totalul documentului de vânzare,
inclusiv taxa pe valoarea adăugată, precum și jurnale de
cumpărări, separate, în care se evidențiază cumpărările de bunuri
second-hand destinate a fi vândute în sistem de consignație.
Baza de impozitare și suma taxei pe valoarea adăugată, colectate
pentru aceste operațiuni într-o perioadă fiscală, se determină pe
baza unor situații de calcul întocmite pentru ansamblul
operațiunilor supuse regulilor speciale în perioada fiscală
respectivă și se evidențiază corespunzător în decontul de taxă pe
valoarea adăugată.“
6. Titlul VII îAccize“:
1. Punctul 11 va avea următorul cuprins:
î11. (1) Garanția pentru circulația produselor accizabile se
constituie numai pentru produsele aflate în regim suspensiv, care
se deplasează în cazurile reglementate la art. 187 și 191 din
Codul fiscal.
(2) Prin excepție de la prevederile alin. (1), nu se constituie
garanție pentru circulația produselor accizabile care circulă în
regim suspensiv de la un antrepozit fiscal la alt antrepozit fiscal
ale aceluiași antrepozitar autorizat.“
2. La punctul 13, alineatul (2) va avea următorul cuprins:
î(2) În cazul deplasării în regim suspensiv a alcoolului etilic
între două antrepozite fiscale sau între un antrepozit fiscal și un
birou vamal de ieșire din România, containerele în care se
deplasează produsele respective trebuie să poarte și sigiliile
aplicate de supraveghetorul fiscal, desemnat potrivit titlului VIII din
Codul fiscal. În situația în care vămuirea se efectuează la un
birou vamal de interior, sigiliile aplicate de supraveghetorul fiscal
vor fi înlocuite, după caz, cu sigiliile vamale.“
3. După punctul 14 se introduce un nou punct, punctul 141,
după cum urmează:
îCodul fiscal:
Primirea produselor accizabile aflate în regim suspensiv
Art. 188. — Pentru un produs în regim suspensiv care este
deplasat, acciza continuă să fie suspendată la primirea

produsului în antrepozitul fiscal, dacă sunt satisfăcute
următoarele cerințe:
[…]
c) antrepozitul fiscal primitor trebuie să obțină de la
autoritatea fiscală competentă certificarea documentului
administrativ de însoțire a produselor accizabile primite, cu
excepțiile prevăzute în norme;
Norme metodologice:
141. Obligația certificării documentului administrativ de însoțire
de către autoritatea fiscală competentă nu este aplicabilă în cazul
produselor accizabile deplasate în regim suspensiv prin conducte
fixe.“
4. La punctul 19, alineatul (3) va avea următorul cuprins:
î(3) Facturile fiscale speciale se utilizează numai de către
antrepozitarii autorizați sau importatorii autorizați de alcool etilic,
țigarete și uleiuri minerale, după caz. De asemenea, facturile
fiscale speciale se utilizează și de către distribuitorii agreați de
uleiuri minerale. Modelul acestora este cel prevăzut în anexele
nr. 6, 7, 8, 9, 10 și 11. În facturile fiscale speciale, la rubrica
«Cumpărător» se va menționa antrepozitar autorizat, comerciant
sau utilizator.“
5. La punctul 22, alineatele (1), (3) și (4) vor avea următorul
cuprins:
î22. (1) În toate situațiile prevăzute la art. 200 alin. (1) din
Codul fiscal, scutirea de la plata accizelor se acordă numai
utilizatorului, cu condiția ca aprovizionarea să se fi efectuat direct
de la un antrepozit fiscal sau de la un importator. Depozitele
farmaceutice beneficiază de scutire pentru alcoolul achiziționat și
livrat direct către spitale și farmacii.
[……]
(3) Pentru celelalte situații prevăzute la art. 200 alin. (1) din
Codul fiscal, scutirea se acordă prin compensare și/sau restituire,
după caz, potrivit prevederilor Codului de procedură fiscală.
(4) În toate situațiile prevăzute la art. 200 alin. (1) din Codul
fiscal, scutirea se acordă pe baza decontului de scutire de
accize, însoțit de:
a) autorizația de utilizator final. Aceasta se eliberează și în
cazul antrepozitarilor autorizați, care funcționează în sistem
integrat;
b) copia facturii fiscale de achiziție a alcoolului etilic, în care
acciza să fie evidențiată separat, cu excepția cazului prevăzut la
art. 200 alin. (1) lit. g) din Codul fiscal, în care pe factură se
înscrie «scutit de accize»;
c) dovada plății accizelor către antrepozitul fiscal expeditor,
constând în documentul de plată confirmat de banca la care
utilizatorul are contul deschis.“
6. La punctul 22, după alineatul (4) se introduce un nou
alineat, alineatul (41), cu următorul cuprins:
î(41) Modelul decontului de scutire de accize va fi aprobat prin
ordin al ministrului finanțelor publice.“
7. La punctul 23, alineatele (3) și (4) vor avea următorul
cuprins:
î(3) Pentru celelalte situații prevăzute la art. 201 alin. (1) din
Codul fiscal, scutirea se acordă prin compensare și/sau restituire,
după caz, potrivit prevederilor Codului de procedură fiscală.
(4) În toate situațiile prevăzute la art. 201 alin. (1) din Codul
fiscal, cu excepția celei prevăzute la lit. g) a aceluiași articol,
scutirea se acordă pe baza decontului de scutire de accize,
însoțit de:
a) autorizația de utilizator final. Aceasta se eliberează și în
cazul antrepozitarilor autorizați care utilizează uleiuri minerale
obținute din producția proprie;
b) copia facturii fiscale de achiziție a uleiurilor minerale, în
care acciza să fie evidențiată separat, cu excepția cazurilor
prevăzute la alin. (2), în care pe factură se înscrie «scutit de
accize»;

MONITORUL OFICIAL AL ROMÂNIEI, PARTEA I, Nr. 1.074/18.XI.2004
c) dovada plății accizelor către antrepozitul fiscal expeditor sau
către importator, după caz, constând în documentul de plată
confirmat de banca la care utilizatorul are contul deschis.“
8. La punctul 23, după alineatul (4) se introduce un nou
alineat, alineatul (41), cu următorul cuprins:
î(41) Modelul decontului de scutire de accize va fi aprobat prin
ordin al ministrului finanțelor publice.“
9. La punctul 23, alineatul (5) va avea următorul cuprins:
î(5) În cazul în care aprovizionarea cu uleiuri minerale pentru
care se acordă scutirea de la plata accizelor se efectuează de la
un distribuitor agreat, acesta are obligația deținerii autorizației de
utilizator final.“
10. La punctul 23 alineatul (17) se introduce litera d) cu
următorul cuprins:
îd) pentru petrol lampant — stațiile de distribuție care sunt
dotate cu pompe distincte doar pentru distribuirea petrolului
lampant.“
11. La punctul 23, după alineatul (18) se introduc patru
alineate noi, alineatele (19), (20), (21) și (22), cu următorul
cuprins:
î(19) Pentru gazul petrolier lichefiat livrat utilizatorilor finali prin
distribuitorii agreați se procedează astfel:
a) în cazul livrărilor de gaz petrolier lichefiat către utilizatori
finali — persoane fizice sau persoane juridice — pentru care
scutirea de la plata accizelor se acordă direct, distribuitorul agreat
se aprovizionează cu gaz petrolier lichefiat la prețuri cu accize,
iar livrarea către acești utilizatori finali se face la prețuri fără
accize. Distribuitorul agreat este cel care va solicita autorității
fiscale compensarea sau restituirea accizelor aferente cantităților
livrate în regim de scutire;
b) în cazul gazului petrolier lichefiat livrat către utilizatori finali —
persoane juridice — pentru care scutirea de la plata accizelor se
acordă indirect, distribuitorul agreat se aprovizionează cu gaz
petrolier lichefiat la prețuri cu accize. Acesta va livra produsul
către utilizatorul final la prețuri cu accize, valoarea accizelor fiind
înscrisă distinct în facturile fiscale speciale. În această situație,
utilizatorul final va fi cel care va solicita autorității fiscale
compensarea sau restituirea accizelor aferente cantităților utilizate
în scopul pentru care se acordă scutirea.
(20) În cazul persoanelor juridice organizate în baza unor legi
speciale potrivit cărora nu este permisă transmiterea către alte
instituții a unor date și informații statistice cu caracter secret,
scutirile prevăzute la art. 201 alin. (1) din Codul fiscal se acordă
prin restituire, cu respectarea întocmai a condițiilor prevăzute la
alin. (4).
(21) În înțelesul prevederilor art. 201 alin. (1) lit. k) din Codul
fiscal, sunt scutite de accize uleiurile minerale utilizate atât pentru
producerea agentului termic, cât și cele utilizate pentru
producerea apei calde.
(22) În înțelesul prevederilor art. 201 alin. (1) lit. k) și l) din
Codul fiscal, prin scop tehnologic și scop industrial se înțelege:
— scopul tehnologic reprezintă utilizarea uleiului mineral în
activitatea efectivă de producție, fără ca acesta să se regăsească
în produsul finit rezultat;
— scopul industrial reprezintă utilizarea uleiului mineral ca
materie primă pentru obținerea altor produse, care se regăsește
în produsul final rezultat din procesul de producție.“

13

12. La punctul 24, după primul alineat se introduce un nou
alineat, alineatul (2), cu următorul cuprins:
î(2) Produsele din tutun reprezentând țigarete, care se exportă
în regim de export temporar în vederea depersonalizării acestora,
pentru a fi importate în scopul testării pieței sau efectuării unor
teste de producție, nu sunt supuse obligației de marcare, cu
condiția ca testarea să nu se realizeze prin comercializarea
acestor produse, ci prin mijloace specifice cercetării de piață.
Loturile folosite în acest scop nu pot depăși cantitatea de
200.000 de bucăți de țigarete pe semestru.“
13. La punctul 28, alineatul (6) va avea următorul cuprins:
î(6) Antrepozitarii autorizați și importatorii autorizați de produse
supuse marcării sunt obligați să prezinte lunar, până la data de
15 a fiecărei luni, autorității fiscale competente să aprobe notele
de comandă de marcaje, situația privind utilizarea marcajelor
potrivit modelului prezentat în anexa nr. 19. În cazul banderolelor,
această situație se va întocmi pe fiecare tip de banderolă, potrivit
dimensiunilor și caracteristicilor inscripționate pe acestea. În
vederea confirmării realității datelor înscrise în documentele
justificative privind utilizarea marcajelor pentru import, aceste
documente vor fi certificate de către Autoritatea Națională a
Vămilor.“
14. La punctul 29, după alineatul (9) se introduce un nou
alineat, alineatul (91), cu următorul cuprins:
î(91) Pentru țigaretele și produsele din tutun provenite din
operațiuni de import, la momentul importului efectiv importatorul
autorizat va vira la bugetul de stat diferența dintre valoarea
accizelor aferente cantităților importate, mai puțin contravaloarea
timbrelor calculată pe baza prețului fără taxa pe valoarea
adăugată și valoarea accizelor plătite anticipat la momentul
aprobării notelor de comandă. La momentul importului, agentul
economic importator este obligat să prezinte dovada plății în
avans a accizelor la bugetul de stat, precum și dovada virării în
contul Companiei Naționale «Imprimeria Națională» — S.A. a
contravalorii timbrelor, stabilită pe baza prețului cu taxa pe
valoarea adăugată.“
15. Punctul 30 va avea următorul cuprins:
î30. (1) Repartizarea fiecărui lot de produse din tutun
confiscate către antrepozitarii autorizați ca producători se face
proporțional cu cota de piață deținută. Situația privind cotele de
piață se comunică de autoritatea fiscală centrală, trimestrial,
autorităților fiscale teritoriale, direcțiilor cu atribuții de control din
subordinea Ministerului Finanțelor Publice, Autorității Naționale a
Vămilor și Ministerului Administrației și Internelor.
(2) În situațiile prevăzute la art. 206 alin. (1) din Codul fiscal,
predarea cantităților de produse din tutun confiscate se face pe
baza unui proces-verbal de predare-primire ce va fi semnat atât
de reprezentanții organului care a procedat la confiscarea
produselor, cât și de reprezentanții antrepozitarului autorizat ca
producător sau ai importatorului autorizat care le preia.
(3) Distrugerea produselor din tutun se va efectua prin metode
specifice care să asigure denaturarea acestora dincolo de orice
posibilitate de reconstituire, sortare, pliere sau orice altă
modalitate de recuperare a materiilor prime ce intră în
componența acestor produse. Distrugerea va avea loc în baza
aprobării date de autoritatea fiscală centrală la cererea
antrepozitarului sau importatorului autorizat și în prezența unei
comisii de distrugere constituite special în acest scop. Din
această comisie vor face parte un reprezentant al organelor de
poliție și un reprezentant al direcției cu atribuții de control din
cadrul autorității fiscale centrale.“

14

MONITORUL OFICIAL AL ROMÂNIEI, PARTEA I, Nr. 1.074/18.XI.2004

16. După punctul 30 se introduce un nou punct, punctul 301,
pentru aplicarea articolului 208 de la Capitolul II îAlte produse
accizabile“ din Codul fiscal, după cum urmează:
îCodul fiscal:
Nivelul și calculul accizelor
Art. 208 […]
(7) În cazul produselor prevăzute la alin. (4) și (5), accizele
preced taxa pe valoarea adăugată și se calculează o singură dată
prin aplicarea cotelor procentuale prevăzute de lege asupra bazei
de impozitare, care reprezintă:
[…]
b) pentru produsele din import — valoarea în vamă stabilită
potrivit legii, la care se adaugă taxele vamale și alte taxe
speciale, după caz.
Norme metodologice:
301. (1) Definirea categoriilor de autoturisme sau autoturisme
de teren din import noi ori rulate se face potrivit prevederilor
legislației vamale în vigoare.
(2) În cazul autoturismelor sau a autoturismelor de teren din
import noi ori rulate, care fac obiectul achiziționării ca urmare a
unui contract de leasing, accizele se calculează în funcție de
starea autoturismului sau autoturismului de teren din momentul
introducerii în țară. Procentul corespunzător de acciză se aplică
asupra bazei de impozitare formate din valoarea de intrare la
care se adaugă cuantumul taxelor vamale și alte taxe speciale,
după caz, datorate la momentul închiderii operației de import.
(3) Transformarea în lei a valorii de intrare se efectuează
conform prevederilor legislației vamale în vigoare.“
17. La punctul 31, alineatul (2) va avea următorul cuprins:
î(2) Restituirea accizelor se efectuează potrivit prevederilor
Codului de procedură fiscală.“
18. La punctul 32, după primul alineat se introduce un alineat
nou, alineatul (2), cu următorul cuprins:
î(2) Impozitul pentru gazele naturale din producția internă,
provenite din zăcăminte de gaze naturale, din zăcăminte de gaze
cu condensat și din zăcăminte de țiței, se plătește la bugetul de
stat de către agentul economic autorizat potrivit legii în domeniu,
prin care se realizează livrarea acestor produse către
consumatorul final.“
19. La punctul 35, alineatul (1) va avea următorul cuprins:
î35. (1) Produsele accizabile deținute de agenții economici
care înregistrează obligații fiscale restante pot fi valorificate în
cadrul procedurii de executare silită de organele competente,
potrivit legii, astfel:
a) produsele accizabile destinate utilizării ca materii prime se
valorifică în regim suspensiv numai către un antrepozit fiscal de
producție. În cazul valorificării produselor accizabile, în cadrul
procedurii de executare silită, prin vânzare directă sau licitație,
livrarea se face pe bază de factură fiscală specifică și de
document administrativ de însoțire. Documentul administrativ de
însoțire se obține de la antrepozitul fiscal beneficiar;
b) produsele accizabile marcate se valorifică la prețuri cu
accize către agenții economici comercianți. În cazul valorificării
produselor accizabile marcate, în cadrul procedurii de executare
silită, prin vânzare directă sau licitație, livrarea se face pe bază
de factură fiscală specifică, în care acciza va fi evidențiată
distinct.“
20. La punctul 36, după primul alineat se introduce un alineat
nou, alineatul (2), cu următorul cuprins:
î(2) Decontările între agenții economici furnizori de produse
accizabile și agenții economici cumpărători ai acestor produse se

fac integral prin unități bancare în cazul livrărilor efectuate de
către agenții economici producători și importatori de astfel de
produse, cu excepțiile prevăzute la art. 220 alin. (2) din Codul
fiscal.“
21. După punctul 36 se introduce un nou punct, punctul 361,
pentru aplicarea alineatului (1) al articolului 221 din Codul fiscal,
după cum urmează:
îCodul fiscal:
CAPITOLUL V
Dispoziții tranzitorii
Derogări
Art. 221. — (1) Prin derogare de la prevederile art. 178 alin. (2),
până la data de 1 ianuarie 2007 depozitarea uleiurilor minerale în
regim suspensiv de accize este permisă numai într-un antrepozit
fiscal de producție.
Norme metodologice:
361. Pot fi autorizate ca antrepozite fiscale de depozitare
spațiile deținute de terminalul petrolier maritim, precum și
depozitele deținute de antrepozitarul autorizat pentru producție, în
afara antrepozitului fiscal de producție, atât timp cât proprietarul
uleiurilor minerale rămâne acest antrepozitar autorizat.“
22. La punctul 38, alineatul (5) va avea următorul cuprins:
î(5) Agenții economici care la data de 31 decembrie 2003 au
înregistrat stocuri de produse accizabile, realizate până la această
dată, și care nu îndeplinesc condițiile pentru a deveni
antrepozitari autorizați potrivit prevederilor titlului VII din Codul
fiscal vor putea valorifica produsele din stoc până la data de
31 decembrie 2004 în baza unei aprobări speciale emise de
autoritatea fiscală emitentă a autorizației, dată în baza Legii
nr. 521/2002, cu plata accizelor, după caz. Regimul privind plata
accizelor se stabilește de autoritatea fiscală emitentă a aprobării
speciale. Agenții economici producători de alcool etilic și de
distilate — ca materii prime — vor vinde aceste produse numai
către beneficiarii autorizați în condițiile prevăzute la titlul VII din
Codul fiscal. După data de 31 decembrie 2004, cantitățile rămase
în stoc nu mai pot fi comercializate.“
23. La punctul 38, după alineatul (7) se introduc șase alineate
noi, alineatele (8), (9), (10), (11), (12) și (13), cu următorul cuprins:
î(8) Băuturile slab alcoolizate din grupa alcoolului etilic, a
căror concentrație alcoolică depășește 1,2% în volum, nemarcate
cu banderole, provenite din stocurile de astfel de produse
înregistrate la 31 decembrie 2003, deținute de către antrepozitarii
autorizați pentru producție sau de către importatorii autorizați în
condițiile Codului fiscal, vor putea fi comercializate fără a fi
supuse marcării numai sub supravegherea fiscală asigurată de
autoritatea fiscală unde sunt înregistrați ca plătitori de accize. În
acest scop, până la data de 5 a fiecărei luni, agenții economici
vor întocmi în două exemplare o situație a livrărilor produselor
provenite din stocurile înregistrate la 31 decembrie 2003,
efectuate în luna anterioară, din care exemplarul al doilea se va
transmite autorității fiscale. Modelul situației este prezentat în
anexa nr. 22.
(9) Agenții economici comercianți care dețin băuturi alcoolice
de natura celor menționate la alin. (8), nemarcate prin banderole,
care provin de la agenți economici producători legali sau
importatori legali, pot comercializa aceste băuturi până la
epuizarea cantităților de astfel de produse, dar nu mai târziu de
31 decembrie 2004. După această dată se interzice
comercializarea băuturilor alcoolice respective.
(10) Agenții economici autorizați după data de 1 ianuarie 2004
în calitate de antrepozitari autorizați pentru producția de țuică și

MONITORUL OFICIAL AL ROMÂNIEI, PARTEA I, Nr. 1.074/18.XI.2004
rachiuri din fructe, care obțin astfel de produse din prelucrarea
fructelor, marcurilor din fructe sau a altor semifabricate preluate
de la persoane fizice în anii 2003 și 2004, pot livra produsele
respective persoanelor fizice de la care au preluat materia primă,
fără plata accizelor, numai când produsele sunt destinate
consumului propriu, în baza declarației pe propria răspundere a
persoanelor fizice în cauză. Modelul declarației este prezentat în
anexa nr. 23.
(11) În anul 2004 țuica și rachiurile naturale din fructe pot fi
produse în scopul consumului propriu al persoanelor fizice «în
sistem de prestări de servicii» fără plata accizelor și de către alți
agenți economici — autorizați potrivit prevederilor Legii
nr. 300/2004 privind autorizarea persoanelor fizice și a asociațiilor
familiale care desfășoară activități economice în mod independent.
Prestarea de servicii, în acest caz, se poate realiza numai în
baza confirmării scrise a autorității fiscale teritoriale, potrivit căreia
persoana fizică a înștiințat în scris această autoritate despre
cantitatea de fructe ce urmează a fi dată pentru prelucrare, cine
va efectua prestarea de servicii și a declarat că produsele
obținute sunt destinate consumului propriu.
(12) Agenții economici — antrepozitari autorizați pentru
producția de produse accizabile, altele decât cele din grupa
alcoolului etilic — care dețin stocuri de materii prime provenite
din achiziții efectuate până la data de 31 decembrie 2003 la
prețuri cu accize, la eliberarea pentru consum din antrepozitul
fiscal a produselor accizabile rezultate din prelucrarea acestor
stocuri, pot compensa acciza datorată bugetului de stat cu suma
reprezentând acciza aferentă cantității de materie primă ce se
regăsește în produsul final accizabil. Potrivit Normelor
metodologice de aplicare a Ordonanței Guvernului nr. 92/2003
privind Codul de procedură fiscală, aprobate prin Hotărârea
Guvernului nr. 1.050/2004, cererea de compensare va fi însoțită
de dovada achitării sumelor reprezentând accizele aferente
materiilor prime în contul furnizorului de astfel de materii prime.
De asemenea, compensarea va fi condiționată de existența
agentului economic furnizor. Pot face obiectul compensării numai
accizele aferente materiilor prime achiziționate direct de la agenții
economici producători interni sau importatori. Accizele aferente
materiilor prime pot face obiectul compensării numai în limita
accizelor aferente produselor finale livrate.
(13) Agenții economici care dețin stocuri de materii prime
provenite din achiziții legale efectuate până la data de
31 decembrie 2003 la prețuri cu accize și care realizează din
prelucrarea acestor stocuri produse care nu intră sub incidența
accizelor sau produse pentru care acciza este «0» pot solicita
compensarea ori restituirea, după caz, a accizelor aferente
materiei prime incluse în produsele finale rezultate, potrivit Codului
de procedură fiscală, precum și normelor metodologice de
aplicare a acestuia. Compensarea sau restituirea se va realiza pe
măsura vânzării produselor finale rezultate din prelucrare și numai
în baza documentelor care justifică achiziționarea materiei prime
la prețuri cu accize, plata acestora în contul furnizorului,
prelucrarea materiei prime, precum și vânzarea produselor finale
rezultate.“
24. După anexa nr. 21 la normele metodologice de aplicare a
prevederilor titlului VII din Codul fiscal se introduc două anexe
noi, anexele nr. 22 și 23, al căror cuprins este prevăzut în anexa
care face parte integrantă din prezenta hotărâre.
7. Titlul VIII îMăsuri speciale privind supravegherea
producției, importului și circulației unor produse accizabile“:
1. La punctul 6, alineatul (2) va avea următorul cuprins:
î(2) Toate reziduurile de uleiuri minerale rezultate din
exploatare — scurgeri, spălări, curățări, decantări, contaminări —
în alte locații decât antrepozitele fiscale de producție pot fi

15

vândute sau cedate numai în vederea prelucrării și numai către
un antrepozit fiscal de producție. Vânzarea sau cedarea poate
avea loc numai pe bază de factură și, respectiv, aviz de însoțire,
vizate de reprezentantul organului fiscal teritorial în raza căruia își
desfășoară activitatea antrepozitul fiscal. Colectarea și prelucrarea
reziduurilor petroliere pot fi efectuate numai de către un antrepozit
fiscal de producție a uleiurilor minerale.“
2. După punctul 7 se introduc două puncte noi, punctele 71 și
72, pentru aplicarea art. 243 și 244, după cum urmează:
îCodul fiscal:
CAPITOLUL VII
Alte măsuri speciale
Condiții de cesionare și înstrăinare
Art. 243. — (1) Cesionarea ori înstrăinarea, sub orice formă, a
acțiunilor, a părților sociale sau activelor fixe ale antrepozitarilor
autorizați ori ale unui antrepozitar a cărui autorizație a fost
anulată sau revocată conform titlului VII va fi adusă la cunoștința
autorității fiscale competente cu cel puțin 60 de zile înainte de
realizarea acestei operațiuni, în vederea efectuării controlului
financiar-fiscal.
Norme metodologice:
71. Activele fixe care intră sub incidența prevederilor art. 243
alin. (1) din Codul fiscal sunt: terenurile, spațiile de producție și
echipamentele tehnologice aferente antrepozitului fiscal.
Codul fiscal:
Întârzieri la plata accizelor
Art. 244. — Întârzierea la plată a accizelor cu mai mult de
30 de zile de la termenul legal atrage revocarea autorizației
antrepozitarului autorizat și închiderea activității până la plata
sumelor restante.
Norme metodologice:
7 2. Intră sub incidența art. 244 din Codul fiscal accizele
datorate bugetului de stat de către antrepozitarul autorizat după
obținerea autorizației de antrepozit fiscal.“
8. Titlul IX îImpozite și taxe locale“:
1. La punctul 26, alineatul (1) va avea următorul cuprins:
î26. (1) Pentru a putea beneficia de scutirile prevăzute la
pct. 25, persoanele în cauză vor prezenta o cerere la
compartimentele de specialitate ale autorităților administrației
publice locale împreună cu originalul și copia actelor care le
atestă această calitate, respectiv contractul de construire a unei
locuințe cu credit, contractul de vânzare-cumpărare cu plata în
rate a locuinței sau contractul de dobândire a locuinței, după caz,
și procesul-verbal de predare-primire/preluare a locuinței în cauză,
numai pentru o clădire.“
2. La punctul 57 se abrogă alineatul (2).
3. La punctul 149 se abrogă alineatul (2).
4. Punctul 210 va avea următorul cuprins:
î210. Scutirea de impozit pe clădiri, impozit pe teren și taxa
pentru eliberarea autorizațiilor de funcționare pentru desfășurarea
unei activități economice se acordă pentru:
a) persoanele cu handicap grav;
b) persoanele cu handicap accentuat;
c) persoanele invalide de gradul I;
d) persoanele invalide de gradul II.“
5. Punctul 245 va avea următorul cuprins:
î245. Persoanele fizice nu depun noi declarații fiscale pentru
bunurile impozabile sau taxabile existente în evidențele
compartimentelor de specialitate ale autorităților administrației
publice locale.“

16

MONITORUL OFICIAL AL ROMÂNIEI, PARTEA I, Nr. 1.074/18.XI.2004
ANEXĂ
(Anexa nr. 22
la normele metodologice de aplicare a prevederilor
titlului VII din Codul fiscal)

Denumirea antrepozitarului autorizat
sau a importatorului ..........................................
Codul unic de înregistrare ...............................
Sediul .................................................................
SITUAȚIA

livrărilor de băuturi slab alcoolizate înregistrate în stoc la data de 31 decembrie 2003
în luna ................... anul ..................
Denumirea produsului

U.M.*)

Stocul
la
31 decembrie 2003

Stocul
la începutul lunii
de raportare

Cantitatea
livrată
în litri

Stocul la sfârșitul
lunii
de raportare

0

1

2

3

4

5

*) Se va înscrie capacitatea recipientului în care este îmbuteliat produsul.

Conducerea antrepozitarului autorizat/importatorului,
............................................................................................
(Anexa nr. 23
la normele metodologice de aplicare a prevederilor
titlului VII din Codul fiscal)
DECLARAȚIE

Subsemnatul .................................................................., cu domiciliul în localitatea ................................,
(numele și prenumele)

str. ............................. nr. ................., județul/sectorul ................................., codul numeric personal ...............,
declar pe propria răspundere că produsele rezultate din prelucrarea fructelor, marcurilor din fructe sau a altor
semifabricate predate spre prelucrare în anul 2003/2004 antrepozitului fiscal .................., cu sediul în .............,
și preluate de la acesta, în cantitate de ... litri, cu concentrație alcoolică de ..., sunt destinate în exclusivitate
consumului propriu.
Cunoscând dispozițiile art. 292 privind falsul în declarații din Codul penal, declar că cele menționate
mai sus sunt corecte și complete.
Semnătura declarantului
....................................

Data
....................................

Art. II. — Hotărârea Guvernului nr. 44/2004 pentru
aprobarea Normelor metodologice de aplicare a Legii
nr. 571/2003 privind Codul fiscal, publicată în Monitorul Oficial
al României, Partea I, nr. 112 din 6 februarie 2004, cu

modificările ulterioare, precum și cu modificările și completările
aduse prin prezenta hotărâre, va fi republicată în Monitorul
Oficial al României, Partea I, dându-se textelor o nouă
numerotare.

PRIM-MINISTRU

ADRIAN NĂSTASE
Contrasemnează:
Ministrul finanțelor publice,
Mihai Nicolae Tănăsescu
București, 28 octombrie 2004.
Nr. 1.840.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.074 /18.XI.2004 conține 16 pagini.

Prețul de vânzare 18.500 lei

ISSN 1453—4495

