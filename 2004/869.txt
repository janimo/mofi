Anul 172 (XVI) — Nr. 869

PARTEA

I

LEGI, DECRETE, HOTĂRÂRI ȘI ALTE ACTE

Joi, 23 septembrie 2004

SUMAR
Nr.

Pagina

Nr.

LEGI ȘI DECRETE
364.
690.

— Lege privind organizarea și funcționarea poliției
judiciare ....................................................................

3

13–14

— Hotărâre pentru aprobarea Memorandumului
de înțelegere dintre Ministerul Administrației și
Internelor din România și Ministerul de Interne și
al Relațiilor Naționale din Regatul Țărilor de Jos
și Ministerul Justiției din Regatul Țărilor de Jos în
domeniul afacerilor interne, semnat la Haga la
21 aprilie 2004 ........................................................

14

Memorandum de înțelegere între Ministerul Administrației
și Internelor din România și Ministerul de Interne
și al Relațiilor Naționale din Regatul Țărilor de Jos
și Ministerul Justiției din Regatul Țărilor de Jos în
domeniul afacerilor interne ......................................

15–16

1.473.

HOTĂRÂRI ALE GUVERNULUI ROMÂNIEI
1.433.

efectuate de Oficiul Român pentru Adopții în
îndeplinirea procedurii de adopție internațională pe
teritoriul României ....................................................

2–3

— Decret pentru promulgarea Legii privind
organizarea și funcționarea poliției judiciare ...........

— Hotărâre privind aprobarea structurii
organizatorice, a numărului maxim de posturi și a
Regulamentului de organizare și funcționare ale
Oficiului Român pentru Adopții ...............................

1.434.

— Hotărâre privind atribuțiile și Regulamentulcadru de organizare și funcționare ale Direcției
generale de asistență socială și protecția copilului

1.436.

— Hotărâre pentru defalcarea pe categorii de
cheltuieli a taxei unice și fixe aferente serviciilor

3–8

8–13

Pagina

2

MONITORUL OFICIAL AL ROMÂNIEI, PARTEA I, Nr. 869/23.IX.2004

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind organizarea și funcționarea poliției judiciare
Parlamentul României adoptă prezenta lege.
Art. 1. — Poliția judiciară este organizată și
funcționează în cadrul structurilor specializate ale
Ministerului Administrației și Internelor.
Art. 2. — (1) Poliția judiciară este constituită din ofițeri
și agenți de poliție, specializați în efectuarea activităților de
constatare a infracțiunilor, de strângere a datelor în
vederea începerii urmăririi penale și de cercetare penală.
(2) Ofițerii și agenții specializați prevăzuți la alin. (1) au
calitatea de organe de cercetare ale poliției judiciare.
(3) Ca organe de cercetare ale poliției judiciare
funcționează lucrători specializați din Ministerul
Administrației și Internelor anume desemnați de ministrul
administrației și internelor, cu avizul favorabil al procurorului
general al Parchetului de pe lângă Înalta Curte de Casație
și Justiție, și își desfășoară activitatea sub autoritatea
procurorului general al Parchetului de pe lângă Înalta Curte
de Casație și Justiție sau sunt desemnați și funcționează
în alt mod, potrivit unor legi speciale.
(4) Parchetele de pe lângă instanțele judecătorești
conduc și supraveghează activitatea de cercetare penală a
poliției judiciare.
(5) Poliția judiciară a Parchetului Național Anticorupție se
organizează și funcționează potrivit legii speciale a
Parchetului Național Anticorupție.
Art. 3. — (1) Polițiștii care nu fac parte din poliția
judiciară au dreptul și obligația de a efectua orice act de
constatare a săvârșirii infracțiunilor, conform legii.
(2) Polițiștii prevăzuți la alin. (1) au obligația de a
încunoștința de îndată procurorul sau organele de cercetare
ale poliției judiciare cu privire la constatarea săvârșirii
infracțiunilor și de a le înainta, totodată, actele de
constatare.
Art. 4. — Organele de cercetare ale poliției judiciare
sunt organizate și funcționează în structura Inspectoratului
General al Poliției Române, Inspectoratului General al
Poliției de Frontieră Române și a unităților teritoriale ale
acestora.
Art. 5. — În desfășurarea celorlalte activități profesionale
decât cele conduse și controlate, potrivit legii, de către
procuror, polițiștii din cadrul poliției judiciare se
subordonează ofițerilor ierarhici numiți potrivit normelor de
competență aprobate prin ordin al ministrului administrației
și internelor.
Art. 6. — (1) Numirea, promovarea și eliberarea
polițiștilor în/din funcțiile structurilor poliției judiciare se fac
potrivit normelor de competență aprobate prin ordin al
ministrului administrației și internelor, cu avizul procurorului
general al Parchetului de pe lângă Înalta Curte de Casație
și Justiție.

(2)
Pentru
neîndeplinirea
sau
îndeplinirea
necorespunzătoare de către lucrătorii poliției judiciare a
obligațiilor ce le revin în activitatea desfășurată în calitatea
de organ de cercetare penală al poliției judiciare, procurorul
general al Parchetului de pe lângă Înalta Curte de Casație
și Justiție poate propune ministrului administrației și
internelor eliberarea din funcția de lucrător de poliție
judiciară.
Art. 7. — (1) Pentru faptele de indisciplină săvârșite de
organele de cercetare penală ale poliției judiciare,
procurorul general al Parchetului de pe lângă Înalta Curte
de Casație și Justiție poate solicita ministrului administrației
și internelor declanșarea cercetării prealabile pentru
angajarea răspunderii disciplinare.
(2) Procedura cercetării prealabile se reglementează prin
ordin al ministrului administrației și internelor.
Art. 8. — (1) Organele de cercetare ale poliției judiciare
își desfășoară activitatea sub conducerea, supravegherea și
controlul procurorului, fiind obligate să ducă la îndeplinire
dispozițiile acestuia.
(2) Șefii ierarhici pot da polițiștilor care fac parte din
poliția judiciară dispoziții și îndrumări în efectuarea
activităților de constatare a infracțiunilor și de strângere a
datelor în vederea identificării autorilor infracțiunilor și
începerii urmăririi penale.
(3) Organele ierarhic superioare ale polițiștilor care fac
parte din poliția judiciară nu pot să dea îndrumări sau
dispoziții privind cercetarea penală, procurorul fiind singurul
competent în acest sens.
Art. 9. — (1) Lucrătorii de poliție judiciară din structurile
teritoriale își îndeplinesc atribuțiile, în mod nemijlocit, sub
autoritatea și controlul prim-procurorilor parchetelor de pe
lângă judecătorii și tribunale, corespunzător arondării
acestora.
(2) Procurorii generali ai parchetelor de pe lângă curțile
de apel își exercită autoritatea și controlul nemijlocit asupra
lucrătorilor de poliție judiciară din circumscripția curții de
apel.
(3) Procurorul general al Parchetului de pe lângă Înalta
Curte de Casație și Justiție își exercită autoritatea și
controlul direct sau prin procurori desemnați asupra
organelor de poliție judiciară din întregul teritoriu.

MONITORUL OFICIAL AL ROMÂNIEI, PARTEA I, Nr. 869/23.IX.2004
Art. 10. — Lucrătorilor poliției judiciare li se aplică
prevederile Statutului polițistului și ale celorlalte acte

3

normative în vigoare care reglementează activitatea
structurilor din care fac parte.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 15 septembrie 2004.
Nr. 364.
PREȘEDINTELE ROMÂNIEI

DECRET
pentru promulgarea Legii privind organizarea
și funcționarea poliției judiciare
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea privind organizarea și funcționarea
poliției judiciare și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

ION ILIESCU
București, 14 septembrie 2004.
Nr. 690.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind aprobarea structurii organizatorice, a numărului maxim de posturi
și a Regulamentului de organizare și funcționare ale Oficiului Român pentru Adopții
În temeiul art. 108 din Constituție, republicată, și al art. 11 alin. (1) din Legea nr. 274/2004 privind înființarea,
organizarea și funcționarea Oficiului Român pentru Adopții,
Guvernul României adoptă prezenta hotărâre.
Art. 1. — Se aprobă structura organizatorică și
Regulamentul de organizare și funcționare ale Oficiului
Român pentru Adopții, prevăzute în anexele nr. 1 și 2 care
fac parte integrantă din prezenta hotărâre.

Art. 2. — Numărul maxim de posturi al Oficiului Român
pentru Adopții este de 20, exclusiv demnitarul.
Art. 3. — Prezenta hotărâre intră în vigoare la data de
1 ianuarie 2005.

PRIM-MINISTRU

ADRIAN NĂSTASE
Contrasemnează:
Ministrul muncii, solidarității sociale și familiei,
Dan Mircea Popescu
Ministrul finanțelor publice,
Mihai Nicolae Tănăsescu
p. Secretarul de stat al Autorității Naționale
pentru Protecția Copilului și Adopție,
Vali Sonia Botezatu
București, 2 septembrie 2004.
Nr. 1.433.

4

MONITORUL OFICIAL AL ROMÂNIEI, PARTEA I, Nr. 869/23.IX.2004
ANEXA Nr. 1

Numărul maxim de posturi = 20 (exclusiv demnitarul)
STRUCTURA ORGANIZATORICĂ A OFICIULUI ROMÂN PENTRU ADOPȚII

SECRETAR DE STAT

SECRETAR GENERAL

AUDITOR

Biroul de evidență adopții

Serviciul economic, juridic
și resurse umane

ANEXA Nr. 2

REGULAMENT
de organizare și funcționare al Oficiului Român pentru Adopții
CAPITOLUL I
Dispoziții generale
Art. 1. — (1) Oficiul Român pentru Adopții, denumit în
continuare Oficiul, este organ de specialitate al
administrației publice centrale, cu personalitate juridică, în
subordinea Guvernului.
(2) Sediul Oficiului este în municipiul București.
Art. 2. — (1) Oficiul coordonează și supraveghează
activitățile de adopție și realizează cooperarea internațională
în domeniul adopției.
(2) Oficiul este autoritatea centrală română însărcinată
să ducă la îndeplinire obligațiile prevăzute în Convenția
asupra protecției copiilor și cooperării în materia adopției
internaționale, încheiată la Haga la 29 mai 1993, ratificată
prin Legea nr. 84/1994, denumită în continuare Convenția
de la Haga.
(3) Oficiul are rolul de a duce la îndeplinire obligațiile
asumate de statul român în materia adopției prin
convențiile și tratatele internaționale la care România este
parte, de a pune în aplicare și de a urmări și asigura
aplicarea unitară a legislației în domeniul adopției.
CAPITOLUL II
Secretarul de stat
Art. 3. — (1) Secretarul de stat conduce întreaga
activitate a Oficiului, pe care îl reprezintă în raporturile cu
Guvernul, cu Secretariatul General al Guvernului, cu

ministerele, cu alte autorități ale administrației publice
centrale sau locale, cu alte instituții publice și cu persoane
fizice ori juridice, române sau străine.
(2) Secretarul de stat este ordonator secundar de
credite.
(3) În exercitarea atribuțiilor sale secretarul de stat emite
ordine și instrucțiuni.
(4) Secretarul de stat răspunde în fața Guvernului
pentru întreaga activitate a Oficiului.
Art. 4. — (1) Secretarul de stat al Oficiului îndeplinește
următoarele atribuții principale:
a) reprezintă Oficiul în raporturile cu persoanele juridice
române și străine în domeniul adopției;
b) fundamentează și elaborează propuneri pentru
bugetul propriu și răspunde, potrivit legii, de execuția
acestuia, fiind ordonator secundar de credite;
c) colaborează cu instituțiile de specialitate pentru
formarea și perfecționarea pregătirii profesionale a
personalului din cadrul Oficiului;
d) ia măsuri pentru editarea, dacă este cazul, a unor
publicații de specialitate și de informare;
e) asigură cooperarea între autoritățile administrației
publice locale și autoritățile administrației publice centrale
cu atribuții în domeniul adopției;
f) analizează fișele posturilor de conducere, stabilind
atribuțiile, sarcinile și limitele de competență ale acestora;
g) se preocupă pentru asigurarea unui cadru unitar al
managementului activităților prin adopție, prin integrarea

MONITORUL OFICIAL AL ROMÂNIEI, PARTEA I, Nr. 869/23.IX.2004
acestor activități în sistemul de servicii și instituții organizat
de autoritățile administrației publice locale.
(2) Secretarul de stat îndeplinește și alte atribuții
specifice domeniului de activitate al Oficiului, stabilite prin
acte normative sau prin decizii ale primului-ministru.
CAPITOLUL III
Secretarul general
Art. 5. — (1) Secretarul general este înalt funcționar
public, subordonat secretarului de stat, numit prin concurs
sau examen, pe criterii de profesionalism.
(2) Secretarul general asigură stabilitatea funcționării
Oficiului, continuitatea conducerii și realizarea legăturilor
funcționale dintre structurile Oficiului, având în subordine
șefii compartimentelor din structura instituției.
(3) Secretarul general este, de regulă, coordonatorul
colectivului de lucru care are drept obiectiv principal
inițierea actelor normative.
Art. 6. — Secretarul general are următoarele atribuții
principale:
a) prezintă propuneri de măsuri necesare pentru
aplicarea și respectarea actelor normative în domeniul
adopției;
b) elaborează, împreună cu compartimentele de
specialitate, proiecte de avize la actele normative inițiate de
ministere și de alte organe ale administrației publice
centrale;
c) analizează lucrările elaborate în cadrul direcțiilor de
specialitate și, dacă este cazul, le prezintă spre aprobare
secretarului de stat;
d) propune secretarului de stat măsuri pentru a asigura
buna organizare și funcționare a serviciilor/compartimentelor
de specialitate;
e) urmărește realizarea corectă și la termenele stabilite
a tuturor activităților și sarcinilor stabilite de secretarul de
stat;
f) realizează legăturile funcționale cu omologii săi din
ministere și alte organe de specialitate ale administrației
publice centrale;
g) propune și coordonează diferite programe de
specializare în vederea creșterii gradului de profesionalism
al personalului Oficiului;
h) îndeplinește orice alte atribuții stabilite de lege sau
primite de la secretarul de stat.
CAPITOLUL IV
Conducătorii structurilor/compartimentelor
Art. 7. — Șefii structurilor din cadrul Oficiului au
următoarele atribuții:
a) organizează sau, după caz, coordonează și
controlează realizarea corectă și în termen a activităților și
sarcinilor stabilite de secretarul de stat sau de secretarul
general, de către personalul din subordine;

5

b) răspund de încărcarea echilibrată cu sarcini a
salariaților, elaborează proiectele fișelor posturilor pentru
fiecare salariat și evaluează activitatea profesională a
personalului din subordine;
c) asigură ca activitatea structurilor pe care le
coordonează să se desfășoare organizat, pe baza unui
program de activitate;
d) urmăresc cunoașterea legislației aplicabile domeniului
administrațiilor de către personalul din subordine și
acționează pentru respectarea acesteia;
e) participă la elaborarea sau, după caz, realizează
lucrări de complexitate sau importanță deosebită,
corespunzătoare funcției în care sunt încadrați;
f) repartizează spre rezolvare corespondența și celelalte
lucrări care intră în atribuțiile compartimentului pe care îl
conduc și dau îndrumările în vederea rezolvării acestora în
termenul stabilit de către conducerea Oficiului;
g) semnează, potrivit competențelor stabilite pe linie
ierarhică, lucrările și corespondența realizate în cadrul
structurii respective;
h) urmăresc elaborarea în termen a studiilor, sintezelor,
rapoartelor, metodologiilor, proiectelor de acte normative și
a tuturor celorlalte lucrări repartizate de secretarul de stat
sau de secretarul general;
i) stabilesc, în limita competențelor acordate, relații de
colaborare cu serviciile publice specializate pentru protecția
copilului sau cu organismele private autorizate să
desfășoare activități în domeniul adopției;
j) programează concediile de odihnă pentru salariații din
subordine și urmăresc efectuarea acestora;
k) asigură, în conformitate cu legislația în vigoare,
respectarea normelor de disciplină de către salariații din
subordine și fac propuneri secretarului de stat pentru
salariații care au săvârșit abateri disciplinare;
l) răspund în fața secretarului de stat sau a secretarului
general pentru activitatea desfășurată.
CAPITOLUL V
Serviciul economic, juridic și resurse umane
Art. 8. — (1) Serviciul economic, juridic și resurse
umane are în componența sa Compartimentul financiarcontabilitate, Compartimentul juridic și Compartimentul
resurse umane și administrativ și are următoarele atribuții
principale:
a) gestionează fondurile din bugetul Oficiului și bunurile
acestuia, potrivit legii;
b) îndeplinește toate atribuțiile privind sistemul de
salarizare, indemnizații și alte drepturi bănești ale
angajaților Oficiului;
c) realizează și coordonează, sub îndrumarea
secretarului general al Oficiului, politicile generale de
management al resurselor umane, în cadrul acestuia;
d) administrează bunurile proprietate publică și privată
aflate în patrimoniul Oficiului potrivit prevederilor legale.

6

MONITORUL OFICIAL AL ROMÂNIEI, PARTEA I, Nr. 869/23.IX.2004

(2) Compartimentul financiar-contabilitate are următoarele
atribuții principale:
a) stabilește necesarul de cheltuieli materiale pentru
întocmirea proiectului de buget anual și a rectificărilor
acestuia, pentru activitatea Oficiului;
b) primește, analizează și întocmește necesarul fizic și
valoric al lucrărilor de investiții și dotări ce se înscriu în
bugetul Oficiului;
c) urmărește angajarea patrimonială a Oficiului, în baza
aprobării conducerii acestuia, cu avizul Compartimentului
juridic, întocmește și verifică balanța de venituri și cheltuieli
a Oficiului, darea de seamă contabilă și raportul explicativ;
d) asigură schimbul permanent de date și informații cu
structurile de resort din cadrul Ministerului Finanțelor
Publice;
e) întocmește notele contabile pentru operațiunile
specifice și fișele de conturi, analizează și urmărește
soldurile conturilor și întocmirea specificațiilor de cont
pentru conturile specifice și propune conducerii Oficiului
declanșarea inventarierii anuale a patrimoniului acestuia,
compară rezultatele inventarierii faptice cu cele scriptice din
contabilitate și valorifică inventarierea și înregistrează în
contabilitate rezultatele inventarierii, conform procesuluiverbal întocmit de comisia de inventariere a patrimoniului,
stabilită prin ordin al secretarului de stat;
f) recuperează eventualele pagube constatate conform
procesului-verbal întocmit de comisia de inventariere a
patrimoniului, analizează și avizează propunerile privind
scoaterea din funcțiune a mijloacelor fixe și clasarea sau
declasarea celorlalte dotări și materiale, conform
propunerilor făcute de cei în drept;
g) întocmește lunar, trimestrial și anual execuția
bugetară și asigură raportarea acesteia și realizează
defalcarea pe trimestre a cheltuielilor bugetare, inițiază și
urmărește derularea procedurilor de achiziții și întocmește
contracte și verifică bonitatea;
h) urmărește încadrarea în plățile programate și ține
evidența creditelor externe în baza documentelor de
fundamentare transmise de personalul angajat pentru
derularea acestor credite, asigură gestionarea fondurilor
speciale;
i) acordă viza de control financiar preventiv în
conformitate cu ordinul emis de secretarul de stat,
întocmește și ține evidența ordonanțărilor angajamentelor
de plată ale Oficiului și întocmește bugetul de venituri și
cheltuieli al Oficiului;
j) deschide lunar creditele bugetare și fondurile speciale,
conform normelor legale, cu încadrarea în bugetul aprobat,
și asigură schimbul permanent de date și informații cu
structurile de resort din cadrul Ministerului Finanțelor
Publice;
k) întocmește statele de plată pentru personalul
Oficiului, preluând de la Compartimentul resurse umane și
administrativ toate documentele necesare, asigură plata

efectivă a drepturilor de personal pentru Oficiu și
efectuează, dacă este cazul, reținerile din salariu, cu avizul
juridic, dacă este cazul, și ține evidența veniturilor lunare
ale personalului;
l) asigură efectuarea vărsămintelor la bugetul de stat,
bugetul asigurărilor sociale de stat, la terți și alte obligații;
m) întocmește titluri executorii, în condițiile legii, cu
avizul Compartimentului juridic, și urmărește recuperarea
prejudiciilor aduse Oficiului, asigură ridicarea și depunerea
de numerar;
n) asigură ridicarea și depunerea documentelor de
decontare bancară, întocmește fișele individuale de salarii
și fișele fiscale, întocmește raportări statistice specifice și
monitorizarea drepturilor salariale;
o) acordă viza de control financiar preventiv în
conformitate cu ordinul emis de conducerea Oficiului și
obține viza de control financiar delegat de la Ministerul
Finanțelor Publice, conform prevederilor legale.
(3) Compartimentul financiar-contabilitate îndeplinește și
alte atribuții specifice stabilite de conducerea Oficiului.
(4) Compartimentul juridic are următoarele atribuții
principale:
a) efectuează studii, analize și documentații privind
oportunitatea inițierii sau modificării unor acte normative, în
raport cu fenomenele ce apar în aplicarea reglementărilor
legale în vigoare;
b) participă la elaborarea proiectelor de acte normative
în domeniul adopției;
c) face propuneri pentru soluționarea unor probleme
rezultate din aplicarea legislației în domeniul adopției;
d) avizează, din punct de vedere al tehnicii legislative
și al corelării cu prevederile altor reglementări, toate
proiectele de acte normative inițiate de către ministere și
organe centrale care au ca obiect reglementarea unor
aspecte legate de domeniul de activitate al Oficiului;
e) avizează legalitatea contractelor civile și comerciale
prin care este angajată răspunderea patrimonială a
Oficiului;
f) asigură reprezentarea Oficiului în raporturile cu
instanțele judecătorești de drept comun și contencios
administrativ;
g) participă la organizarea și urmărirea acțiunilor de
informare privind legislația în domeniul adopției, prin
instruiri, simpozioane, mass-media;
h) oferă consultanță juridică în domeniul adopției
persoanelor fizice și juridice interesate și rezolvă orice alte
lucrări cu caracter juridic.
(5) Compartimentul resurse umane și administrativ are
următoarele atribuții principale:
A. în domeniul resurselor umane:
a) gestiunea curentă a resurselor umane și a funcțiilor
publice, managementul resurselor umane în condiții de
eficiență, formarea și perfecționarea personalului, întocmirea
documentelor pentru încadrarea personalului;

MONITORUL OFICIAL AL ROMÂNIEI, PARTEA I, Nr. 869/23.IX.2004
b) întocmirea documentelor date în competența sa și
difuzarea acestora la compartimentele interesate, stabilirea
drepturilor de spor de vechime pentru toți salariații Oficiului;
c) întocmirea contractelor individuale de muncă,
păstrarea și completarea la zi a carnetelor de muncă,
precum și a dosarelor personale ale fiecărui salariat;
d) derularea procedurilor în vederea transferării
personalului, întocmirea ordinelor de încetare a raporturilor
de serviciu sau a raporturilor de muncă și difuzarea
acestora la compartimentele interesate, întocmirea și
păstrarea la zi a statului de funcții și de personal al
Oficiului;
e) transmiterea documentației pentru evaluarea
performanțelor profesionale individuale, înregistrarea în
evidențe și înaintarea spre plată Compartimentului financiarcontabilitate a drepturilor bănești, în cazul concediilor
medicale, stabilirea drepturilor de concediu de odihnă,
precum și a altor concedii prevăzute de legislația în
vigoare și evidența efectuării acestora;
B. în domeniul administrativ:
a) asigură evidența declarațiilor pe baza cărora se
acordă deducerile personale suplimentare, întocmirea
dosarelor de pensionare pentru limită de vârstă, pentru
invaliditate sau de urmaș, întocmirea fișei colective de
prezență, păstrarea evidenței orelor prestate peste
programul de lucru;
b) întocmirea și eliberarea legitimațiilor de serviciu, de
acces, precum și păstrarea evidenței acestora, eliberarea
de documente privind statutul de salariat, solicitate de
salariații Oficiului, întocmirea și ținerea evidenței fișelor
fiscale pentru toți salariații Oficiului.
(6) Compartimentul resurse umane și administrativ
îndeplinește și alte atribuții stabilite de conducerea Oficiului.
(7) Compartimentul resurse umane și administrativ, în
domeniul administrativ, are următoarele atribuții:
a) urmărește contractele cu furnizorii, realizarea
obiectivelor acestora, cu respectarea prevederilor legale
privind achizițiile de bunuri;
b) derulează planul de aprovizionare al Oficiului privind
obiectivele de investiții și aprovizionare curentă cu bunuri
și contractele de servicii, asigură gestionarea materialelor
consumabile procurate;
c) întocmește fișele de magazie și cele de inventar,
face propuneri de casare și declasare a dotărilor și
materialelor, conform prevederilor legale;
d) organizează și supraveghează modul de întrebuințare
a bunurilor mobile și imobile aflate în patrimoniul Oficiului,
a gestiunii materialelor și întocmește documentația
necesară, urmărește și vizează justificarea cheltuielilor
efectuate pentru activitatea de transport a Oficiului
(folosirea autoturismelor din dotarea Oficiului);
e) confirmă pentru plată facturile primite pentru serviciile
prestate Oficiului de către furnizorii direcți, întocmește și

7

fundamentează anual propunerile pentru reparații capitale și
curente în cadrul Oficiului;
f) organizează și supraveghează efectuarea și
întreținerea curățeniei în sediul Oficiului și pe căile de
acces, amenajează spații din incinta Oficiului pentru acțiuni
de protocol, asigură protecția muncii conform prevederilor
legale în vigoare, pentru aparatul de lucru al Oficiului,
îndeplinind toate formalitățile necesare, întocmește
necesarul de rechizite și materiale pentru compartimentele
Oficiului;
g) întocmește notele de intrare-recepție pentru achizițiile
Oficiului și asigură semnarea acestora de cei în drept,
operează bonurile de materiale, centralizează consumurile
pe fiecare sortiment și le predă la Compartimentul
financiar-contabilitate împreună cu procesele-verbale de
predare-primire;
h) înregistrează mijloacele fixe și obiectele de inventar
în registrul de inventar și completează fișele de inventar pe
locuri de folosință și persoane.
(8) Compartimentul resurse umane și administrativ
îndeplinește și alte atribuții stabilite de conducerea Oficiului.
CAPITOLUL VI
Biroul de evidență a adopției
Art. 9. — (1) Biroul de evidență a adopției are
următoarele atribuții principale:
a) asigură verificarea respectării termenelor, procedurilor
și documentelor prevăzute de legislația în vigoare privind
adopția;
b) asigură constituirea evidenței cererilor persoanelor
sau familiilor care doresc să adopte;
c) întocmește și actualizează Registrul național pentru
adopții;
d) asigură și urmărește aplicarea prevederilor din Legea
nr. 273/2004 privind regimul juridic al adopției;
e) verifică dacă adoptatul va beneficia în țara străină de
garanțiile și normele echivalente celor existente în cazul
unei adopții naționale;
f) comunică direcțiilor generale de asistență socială și
protecția copilului lista centralizată la nivel național a
persoanelor sau familiilor adoptatoare atestate și înscrise în
Registrul național pentru adopții;
g) urmărește evoluția copilului și a relațiilor dintre acesta
și părintele sau părinții săi adoptivi prin intermediul
autorității centrale competente sau organizației acreditate ori
autorizate din statul de domiciliu al părinților adoptivi;
h) întocmește certificatul care atestă că adopția este
conformă cu normele impuse de Convenția de la Haga;
i) centralizează și expediază comisiei pentru protecția
copilului competente rapoartele de urmărire postadopție a
copiilor adoptați;
j) sprijină adoptatul în obținerea informațiilor vizând
identitatea părinților firești, în condițiile legii.

8

MONITORUL OFICIAL AL ROMÂNIEI, PARTEA I, Nr. 869/23.IX.2004

(2) Biroul prevăzut la alin. (1) execută orice alte atribuții
primite de la conducerea Oficiului, pe linie ierarhică.
CAPITOLUL VII
Auditor
Art. 10. — Auditorul funcționează în directa subordine a
secretarului de stat al Oficiului și exercită auditul intern
asupra tuturor activităților desfășurate sau coordonate direct
de Oficiu, inclusiv asupra utilizării de către terți, indiferent
de natura juridică a acestora, a fondurilor publice
gestionate de aceștia din urmă, în baza unei finanțări
realizate de către Oficiu.
Art. 11. — (1) Principalele atribuții ale auditorului sunt:
a) elaborează proiectul planului anual de audit intern;
b) efectuează activități de audit intern pentru a evalua
dacă sistemele de management financiar și control ale
Oficiului sunt transparente și sunt conforme cu normele de
legalitate, regularitate, economicitate, eficiență și eficacitate;
c) elaborează raportul anual al activității de audit intern;
d) raportează secretarului de stat identificarea unor
nereguli sau eventuale prejudicii;
e) auditează, cel puțin o dată la 3 ani, fără a se limita
la acestea, următoarele: angajamente bugetare și legale
din care derivă direct sau indirect obligații de plată, inclusiv
din fondurile comunitare, plățile asumate prin angajamente
bugetare și legale, inclusiv din fondurile comunitare,
vânzarea, gajarea, concesionarea sau închirierea de bunuri
din domeniul privat al statului ori al unităților administrativteritoriale, concesionarea sau închirierea de bunuri din
domeniul public al statului ori al unităților administrativteritoriale, constituirea veniturilor publice, respectiv modul

de autorizare și stabilire a titlurilor de creanță, precum și a
facilităților acordate la încasarea acestora, alocarea
creditelor bugetare, sistemul contabil și fiabilitatea acestuia,
sistemul de luare a deciziilor, sistemele de conducere și
control, precum și riscurile asociate unor astfel de sisteme,
sistemele informatice.
(2) Auditorul îndeplinește și alte atribuții stabilite de
secretarul de stat al Oficiului.
CAPITOLUL VIII
Dispoziții finale
Art. 12. — Prezentul regulament va fi adus la
cunoștință tuturor salariaților, prin grija conducătorilor
structurilor din cadrul Oficiului.
Art. 13. — Programul de lucru al Oficiului se stabilește
prin ordin al secretarului de stat al Oficiului.
Art. 14. — Atribuțiile și răspunderile specifice funcțiilor
din cadrul Oficiului se stabilesc prin fișa postului,
corespunzătoare fiecărei funcții, care se aprobă prin ordin
al secretarului de stat al Oficiului.
Art. 15. — Personalul Oficiului are obligația de a
declara, pe propria răspundere, că atât el, cât și rudele
sale până la gradul III, nu lucrează în cadrul fundațiilor sau
asociațiilor, al căror obiect de activitate vizează protecția și
promovarea adopției.
Art. 16. — Personalul Oficiului are obligația de a lua la
cunoștință și de a respecta prevederile prezentului
regulament, precum și ale regulamentului de ordine
interioară, care se aprobă prin ordin al secretarului de stat
al Oficiului în termen de 30 de zile de la data intrării în
vigoare a prezentei hotărâri.

GUVERNUL ROMÂNIEI

HOTĂRÂRE
privind atribuțiile și Regulamentul-cadru de organizare și funcționare
ale Direcției generale de asistență socială și protecția copilului
În temeiul art. 108 din Constituție, republicată, și al art. 105 alin. (5) din Legea nr. 272/2004 privind protecția și
promovarea drepturilor copilului,
Guvernul României

adoptă prezenta hotărâre.

Art. 1. — Se aprobă Regulamentul-cadru de organizare
și funcționare a Direcției generale de asistență socială și
protecția copilului, denumită în continuare Direcția generală,
prevăzut în anexa care face parte integrantă din prezenta
hotărâre.
Art. 2. — Direcția generală este instituția publică cu
personalitate juridică, înființată în subordinea consiliului
județean, respectiv a consiliului local al sectorului
municipiului București, prin comasarea serviciului public de
asistență socială și a serviciului public specializat pentru
protecția copilului de la nivelul județului, respectiv al

sectorului municipiului București, prin preluarea, în mod
corespunzător, a atribuțiilor și funcțiilor acestora.
Art. 3. — Direcția generală realizează la nivel județean,
respectiv la nivelul local al sectoarelor municipiului
București, măsurile de asistență socială în domeniul
protecției copilului, familiei, persoanelor singure, persoanelor
vârstnice, persoanelor cu handicap, precum și a oricăror
persoane aflate în nevoie.
Art. 4. — (1) Prin hotărâre a consiliului județean,
respectiv a consiliului local al sectorului municipiului
București, se înființează Direcția generală și se aprobă

MONITORUL OFICIAL AL ROMÂNIEI, PARTEA I, Nr. 869/23.IX.2004
structura organizatorică, numărul de personal, precum și
finanțarea acestei direcții.
(2) Consiliile județene, respectiv consiliile locale ale
sectoarelor municipiului București, aprobă, prin hotărâre,
regulamentul de organizare și funcționare a Direcției
generale, pe baza prevederilor regulamentului-cadru aprobat
prin prezenta hotărâre.
(3) Atribuțiile Direcției generale, prevăzute în
regulamentul-cadru, se completează cu alte atribuții, în
funcție de caracteristicile sociale ale unităților administrativteritoriale și ale subdiviziunilor administrativ-teritoriale ale
municipiului București.
Art. 5. — (1) Consiliile județene, respectiv consiliile
locale ale sectoarelor municipiului București, înființează
Direcția generală prin reorganizarea serviciilor publice cu
atribuții în domeniul asistenței sociale și protecției copilului,
aflate în subordine, și, după caz, a compartimentelor din
aparatul propriu existent în cadrul acestora.
(2) Personalul serviciilor publice reorganizate potrivit
alin. (1) se preia de către Direcția generală și se consideră
transferat, în condițiile legii.
Art. 6. — (1) Patrimoniul serviciilor publice reorganizate
potrivit art. 5 alin. (1), stabilit pe baza bilanțului contabil
încheiat la data de 31 decembrie 2004, se preia, pe bază
de protocol de predare-preluare, de către Direcția generală,
în termen de 30 de zile de la data intrării în vigoare a
prezentei hotărâri.
(2) În condițiile legii, Direcția generală va prelua toate
drepturile și va respecta toate obligațiile serviciilor publice
reorganizate potrivit art. 5 alin. (1), potrivit reglementărilor
legale sau contractuale.
(3) Direcția generală asigură, în condițiile legii,
continuitatea proiectelor în derulare inițiate de serviciile
publice reorganizate conform art. 5 alin. (1).

9

Art. 7. — (1) În termen de cel mult un an de la
reorganizarea Direcției generale, se va asigura încadrarea
în totalitate a acesteia cu personal de specialitate cu
diverse calificări, care are competențe, responsabilități și
atribuții specifice domeniului de activitate.
(2) În aplicarea prevederilor alin. (1) conducătorul
Direcției generale întocmește necesarul de personal de
specialitate și solicită instituțiilor și organizațiilor specializate
formarea și perfecționarea personalului existent, în condițiile
legii.
Art. 8. — Finanțarea Direcției generale se asigură din
bugetele locale ale județelor, respectiv din bugetele locale
ale sectoarelor municipiului București.
Art. 9. — Pe data intrării în vigoare a prezentei hotărâri
se abrogă:
a) prevederile art. 1 referitoare la serviciul public de
asistență socială de la nivelul județelor, cuprinse în
Regulamentul-cadru de organizare și funcționare a
serviciului public de asistență socială, aprobat prin
Hotărârea Guvernului nr. 90/2003, publicată în Monitorul
Oficial al României, Partea I, nr. 81 din 7 februarie 2003,
cu modificările ulterioare;
b) Hotărârea Guvernului nr. 117/1999 pentru aprobarea
Normelor metodologice și a măsurilor tranzitorii de aplicare
a prevederilor Ordonanței de urgență a Guvernului
nr. 26/1997 privind protecția copilului aflat în dificultate,
precum și a Metodologiei de coordonare a activităților de
protecție și de promovare a drepturilor copilului la nivel
național, publicată în Monitorul Oficial al României,
Partea I, nr. 105 din 12 martie 1999, cu modificările
ulterioare, precum și orice alte dispoziții contrare.
Art. 10. — Prezenta hotărâre intră în vigoare la data de
1 ianuarie 2005.

PRIM-MINISTRU

ADRIAN NĂSTASE
Contrasemnează:
Ministrul muncii, solidarității sociale și familiei,
Dan Mircea Popescu
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
Ministrul educației și cercetării,
Alexandru Athanasiu
Ministrul sănătății,
Ovidiu Brînzan
Ministrul finanțelor publice,
Mihai Nicolae Tănăsescu
p. Secretarul de stat al Autorității Naționale
pentru Protecția Copilului și Adopție,
Vali Sonia Botezatu
București, 2 septembrie 2004.
Nr. 1.434.

10

MONITORUL OFICIAL AL ROMÂNIEI, PARTEA I, Nr. 869/23.IX.2004
ANEXĂ

REGULAMENT-CADRU
de organizare și funcționare a Direcției generale de asistență socială și protecția copilului
Art. 1. — (1) Direcția generală de asistență socială și
protecția copilului, denumită în continuare Direcția generală,
are rolul de a asigura la nivel județean, respectiv la nivelul
sectoarelor municipiului București, aplicarea politicilor și
strategiilor de asistență socială în domeniul protecției
copilului, familiei, persoanelor singure, persoanelor vârstnice,
persoanelor cu handicap, precum și a oricăror persoane
aflate în nevoie.
(2) În vederea realizării atribuțiilor prevăzute de lege
Direcția generală îndeplinește, în principal, următoarele
funcții:
a) de strategie, prin care asigură elaborarea strategiei
de asistență socială, a planului de asistență socială pentru
prevenirea și combaterea marginalizării sociale, precum și
a programelor de acțiune antisărăcie, pe care le supune
spre aprobare consiliului județean, respectiv consiliului local
al sectorului municipiului București;
b) de coordonare a activităților de asistență socială și
protecție a copilului la nivelul județului, respectiv al
sectorului municipiului București;
c) de administrare a fondurilor pe care le are la
dispoziție;
d) de colaborare cu serviciile publice deconcentrate ale
ministerelor și instituțiilor care au responsabilități în
domeniul asistenței sociale, cu serviciile publice locale de
asistență socială, precum și cu reprezentanții societății civile
care desfășoară activități în domeniu;
e) de execuție, prin asigurarea mijloacelor umane,
materiale și financiare necesare pentru implementarea
strategiilor cu privire la acțiunile antisărăcie, prevenirea și
combaterea marginalizării sociale, precum și pentru
soluționarea urgențelor sociale individuale și colective la
nivelul județului, respectiv al sectoarelor municipiului
București;
f) de reprezentare a consiliului județean, respectiv a
consiliului local al sectorului municipiului București, pe plan
intern și extern, în domeniul asistenței sociale și protecției
copilului.
(3) Structura organizatorică, numărul de personal și
bugetul Direcției generale se aprobă prin hotărâre a
consiliului județean, respectiv a consiliului local al sectorului
municipiului București, astfel încât funcționarea acesteia să
asigure îndeplinirea atribuțiilor ce îi revin potrivit legii.
Art. 2. — Direcția generală îndeplinește următoarele
atribuții principale:
a) în domeniul protecției persoanei adulte:
1. completează evaluarea situației socioeconomice a
persoanei adulte aflate în nevoie, a nevoilor și resurselor
acesteia. Asigură furnizarea de informații și servicii
adecvate în vederea refacerii și dezvoltării capacităților
individuale și ale celor familiale necesare pentru a depăși
cu forțe proprii situațiile de dificultate, după epuizarea
măsurilor prevăzute în planul individualizat privind măsurile
de asistență socială;

2. acordă persoanei adulte asistență și sprijin pentru
exercitarea dreptului său la exprimarea liberă a opiniei;
3. depune diligențe pentru clarificarea situației juridice a
persoanei adulte aflate în nevoie, inclusiv pentru
înregistrarea tardivă a nașterii acesteia;
4. verifică și reevaluează trimestrial și ori de câte ori
este cazul modul de îngrijire a persoanei adulte în nevoie
pentru care s-a instituit o măsură de asistență socială
într-o instituție, în vederea menținerii, modificării sau
revocării măsurii stabilite;
5. asigură măsurile necesare pentru protecția în regim
de urgență a persoanei adulte aflate în nevoie, inclusiv prin
organizarea și asigurarea funcționării în structura proprie a
unor centre specializate;
6. depune diligențele necesare pentru reabilitarea
persoanei adulte conform planului individualizat privind
măsurile de asistență socială;
7. îndeplinește orice alte atribuții prevăzute de lege;
b) în domeniul protecției drepturilor copilului:
1. întocmește raportul de evaluare inițială a copilului și
familiei acestuia și propune stabilirea unei măsuri de
protecție specială;
2. monitorizează trimestrial activitățile de aplicare a
hotărârilor de instituire a măsurilor de protecție specială a
copilului;
3. identifică și evaluează familiile sau persoanele care
pot lua în plasament copilul;
4. monitorizează familiile și persoanele care au primit în
plasament copii, pe toată durata acestei măsuri;
5. identifică, evaluează și pregătește persoane care pot
deveni asistenți maternali profesioniști, în condițiile legii;
încheie contracte individuale de muncă și asigură formarea
continuă de asistenți maternali profesioniști atestați;
evaluează și monitorizează activitatea acestora;
6. acordă asistență și sprijin părinților copilului separat
de familie, în vederea reintegrării în mediul său familial;
7. reevaluează, cel puțin o dată la 3 luni și ori de câte
ori este cazul, împrejurările care au stat la baza stabilirii
măsurilor de protecție specială și propune, după caz,
menținerea, modificarea sau încetarea acestora;
8. îndeplinește demersurile vizând deschiderea procedurii
adopției interne pentru copiii aflați în evidența sa;
9. identifică familiile sau persoanele cu domiciliul în
România care doresc să adopte copii; evaluează condițiile
materiale și garanțiile morale pe care acestea le prezintă
și eliberează atestatul de familie sau de persoană aptă să
adopte copii;
10. monitorizează evoluția copiilor adoptați, precum și a
relațiilor dintre aceștia și părinții lor adoptivi; sprijină părinții
adoptivi ai copilului în îndeplinirea obligației de a-l informa
pe acesta că este adoptat, de îndată ce vârsta și gradul
de maturitate ale copilului o permit;

MONITORUL OFICIAL AL ROMÂNIEI, PARTEA I, Nr. 869/23.IX.2004
11. îndeplinește orice alte atribuții prevăzute de lege;
c) alte atribuții:
1. coordonează și sprijină activitatea autorităților
administrației publice locale din județ în domeniul asistenței
sociale și protecției copilului;
2. coordonează metodologic activitatea de prevenire a
separării copilului de părinții săi, precum și cea de
admitere a adultului în instituții sau servicii, desfășurate la
nivelul serviciilor publice de asistență socială;
3. acordă asistența tehnică necesară pentru crearea și
formarea structurilor comunitare consultative ca formă de
sprijin în activitatea de asistență socială și protecția
copilului;
4. evaluează și pregătește persoane, identificate de
serviciul public local de asistență socială, care pot deveni
asistenți personali ai persoanei cu handicap, și
supraveghează activitatea acestor asistenți;
5. colaborează cu organizațiile neguvernamentale care
desfășoară activități în domeniul asistenței sociale și
protecției copilului sau cu agenți economici prin încheierea
de convenții de colaborare cu aceștia;
6. dezvoltă parteneriate și colaborează cu organizații
neguvernamentale și cu alți reprezentanți ai societății civile
în vederea acordării și diversificării serviciilor sociale și a
serviciilor pentru protecția copilului, în funcție de nevoile
comunității locale;
7. colaborează pe bază de protocoale sau convenții cu
celelalte direcții generale, precum și cu alte instituții publice
din unitatea administrativ-teritorială, în vederea îndeplinirii
atribuțiilor ce îi revin, conform legii;
8. asigură la cerere consultanță de specialitate gratuită
privind acordarea serviciilor, măsurilor și prestațiilor de
asistență socială și protecția copilului; colaborează cu alte
instituții responsabile pentru a facilita accesul persoanelor
la aceste drepturi;
9. propune consiliului județean, respectiv consiliului local
al sectorului municipiului București, înființarea, finanțarea,
respectiv cofinanțarea instituțiilor publice de asistență
socială, precum și a serviciilor pentru protecția copilului;
10. prezintă anual sau la solicitarea consiliului județean,
respectiv a consiliului local al sectorului municipiului
București, rapoarte de evaluare a activităților desfășurate;
11. asigură acordarea și plata drepturilor cuvenite,
potrivit legii, persoanelor cu handicap;
12. sprijină și dezvoltă un sistem de informare și de
consultanță accesibil persoanelor singure, persoanelor
vârstnice, persoanelor cu handicap și oricăror persoane
aflate în nevoie, precum și familiilor acestora, în vederea
exercitării tuturor drepturilor prevăzute de actele normative
în vigoare;
13. acționează pentru promovarea alternativelor de tip
familial la protecția instituționalizată a persoanelor în
nevoie, inclusiv îngrijirea la domiciliu;
14. organizează activitatea de selectare și angajare a
personalului din aparatul propriu și instituțiile/serviciile din
subordine, de evaluare periodică și de formare continuă a
acestuia;

11

15. asigură serviciile administrative și de secretariat ale
comisiei pentru protecția copilului, respectiv ale comisiei de
expertiză medicală a persoanelor adulte cu handicap;
16. îndeplinește orice alte atribuții prevăzute în acte
normative sau stabilite prin hotărâri ale consiliului județean,
respectiv ale consiliului local al sectorului municipiului
București.
Art. 3. — (1) Structura organizatorică orientativă
necesară pentru asigurarea funcționării Direcției generale
este următoarea:
1. compartimentul pentru îngrijire de tip familial în
domeniul asistenței sociale a persoanelor adulte;
2. compartimentul pentru îngrijire de tip familial în
domeniul protecției copilului;
3. compartimentul pentru îngrijire de tip rezidențial în
domeniul asistenței sociale a persoanelor adulte;
4. compartimentul pentru îngrijire de tip rezidențial în
domeniul protecției copilului;
5. compartimentul de intervenție în regim de urgență în
domeniul asistenței sociale a persoanelor adulte; în cadrul
acestuia se organizează și funcționează telefonul pentru
semnalarea cazurilor de urgență ale persoanelor adulte;
6. compartimentul de intervenție în situații de abuz,
neglijare, trafic și migrație;
7. compartimentul de intervenție în regim de urgență în
domeniul protecției copilului; în cadrul acestuia se
organizează și funcționează îtelefonul copilului“;
8. compartimentul de evaluare a copilului care
săvârșește fapte penale și nu răspunde penal;
9. compartimentul de evaluare complexă a copilului cu
dizabilități;
10. compartimentul de evaluare și monitorizare în
domeniul asistenței sociale și protecției copilului;
11. compartimentul strategii, programe, proiecte în
domeniul asistenței sociale și protecției copilului;
12. compartimentul antisărăcie și prevenire a
marginalizării sociale;
13. secretariatul comisiei pentru protecția copilului;
14. secretariatul comisiei de expertiză medicală a
persoanelor adulte cu handicap;
15. compartimentul resurse umane;
16. compartimentul economic și financiar-contabil;
17. compartimentul tehnic, achiziții publice și
administrativ;
18. compartimentul juridic și contencios;
19. compartimentul audit;
20. compartimentul de relații cu publicul.
(2) În vederea exercitării și realizării atribuțiilor ce îi
revin Direcția generală va asigura încadrarea cu prioritate a
personalului cu studii socioumane.
(3) În vederea exercitării și realizării atribuțiilor Direcției
generale, consiliul județean, respectiv consiliul local al
sectorului municipiului București, poate aproba organizarea
și a altor compartimente decât cele prevăzute la alin. (1),
asigurând resursele necesare funcționării acestora.
Art. 4. — (1) Conducerea Direcției generale se asigură
de directorul general, în cazul în care acesta este

12

MONITORUL OFICIAL AL ROMÂNIEI, PARTEA I, Nr. 869/23.IX.2004

funcționar public, sau, după caz, de directorul executiv și
de colegiul director.
(2) Directorul general sau, după caz, directorul executiv
al Direcției generale este ajutat de cel puțin 2 directori
adjuncți, dintre care unul coordonează activitățile din
domeniul protecției persoanelor adulte, iar unul
coordonează activitatea de protecție a drepturilor copilului.
Art. 5. — (1) Postul de director general sau, după caz,
de director executiv, precum și postul de director adjunct
ai Direcției generale se ocupă prin concurs sau, după caz,
prin examen, în condițiile legii.
(2) Candidații pentru ocuparea posturilor de director
general sau, după caz, de director executiv și director
adjunct ai Direcției generale trebuie să fie absolvenți cu
diplomă de licență ai învățământului universitar de lungă
durată sau absolvenți ai învățământului postuniversitar, în
domeniul științelor socioumane, juridice, administrative sau
economice, și să aibă o vechime în specialitate de cel
puțin 5 ani.
(3) Comisia de examinare este numită de președintele
consiliului județean, respectiv de primarul sectorului
municipiului București. Din comisia de examinare, care
verifică îndeplinirea condițiilor de participare la concurs și
competența profesională a candidaților pentru ocuparea
postului de director general sau, după caz, de director
executiv, fac parte, în mod obligatoriu, câte un reprezentant
al Ministerului Muncii, Solidarității Sociale și Familiei,
Autorității Naționale pentru Protecția Drepturilor Copilului,
Autorității Naționale pentru Persoanele cu Handicap,
Ministerului Administrației și Internelor și, după caz, al
Agenției Naționale a Funcționarilor Publici. Președintele
comisiei este secretarul general al județului, respectiv
secretarul sectorului municipiului București.
(4) Concursul constă în mod obligatoriu și din
prezentarea și susținerea unui referat cuprinzând analiza
sistemului de asistență socială și protecția copilului din
unitatea sau, după caz, subdiviziunea administrativteritorială respectivă, precum și propuneri de restructurare
sau, după caz, de dezvoltare a acestui sistem.
Art. 6. — Colegiul director al Direcției generale este
compus din directorul general sau, după caz, directorul
executiv, directorii adjuncți, personalul de conducere din
cadrul Direcției generale, precum și 3 consilieri județeni ori,
după caz, locali, având cu precădere studii socioumane,
propuși de președintele consiliului județean sau, după caz,
de primarul sectorului municipiului București. Președintele
colegiului director este secretarul general al județului,
respectiv secretarul sectorului municipiului București. În
situația în care președintele colegiului director nu își poate
exercita atribuțiile, acestea sunt exercitate de către
directorul general sau, după caz, de directorul executiv al
Direcției generale.
Art. 7. — (1) Organizarea, funcționarea și atribuțiile
colegiului director se stabilesc prin regulamentul de
organizare și funcționare a Direcției generale.
(2) Colegiul director se întrunește în ședință ordinară
trimestrial, la convocarea directorului general sau, după

caz, a directorului executiv, precum și în ședință
extraordinară, ori de câte ori este necesar, la cererea
directorului general sau, după caz, a directorului executiv,
a președintelui colegiului director sau a unuia dintre
directorii adjuncți.
(3) La ședințele colegiului director pot participa, fără
drept de vot, președintele consiliului județean, membrii
comisiei pentru protecția copilului și alți consilieri județeni,
respectiv primarul sectorului municipiului București, și alți
consilieri locali, precum și alte persoane invitate de membrii
colegiului director.
(4) Colegiul director îndeplinește următoarele atribuții
principale:
a) analizează și controlează activitatea Direcției
generale; propune directorului general sau, după caz,
directorului executiv măsurile necesare pentru îmbunătățirea
activităților Direcției generale;
b) avizează proiectul bugetului propriu al Direcției
generale și contul de încheiere a exercițiului bugetar;
c) avizează proiectul strategiei și rapoartelor elaborate
de directorul general sau, după caz, de directorul executiv
al Direcției generale, potrivit art. 8 alin. (3) lit. d) și e);
avizul este consultativ;
d) propune consiliului județean, respectiv consiliului local
al sectorului municipiului București, modificarea structurii
organizatorice și a regulamentului de organizare și
funcționare ale Direcției generale, precum și rectificarea
bugetului, în vederea îmbunătățirii activității acesteia;
e) propune consiliului județean, respectiv consiliului local
al sectorului municipiului București, înstrăinarea mijloacelor
fixe din patrimoniul Direcției generale, altele decât bunurile
imobile, prin licitație publică organizată în condițiile legii;
f) propune consiliului județean, respectiv consiliului local
al sectorului municipiului București, concesionarea sau
închirierea de bunuri ori servicii de către Direcția generală,
prin licitație publică organizată în condițiile legii;
g) întocmește și propune spre avizare, respectiv
aprobare, potrivit legii, statul de funcții, precum și
premierea și sporurile care se acordă la salariul
personalului Direcției generale, cu încadrarea în resursele
financiare alocate de consiliul județean, respectiv de
consiliul local al sectorului municipiului București, în
condițiile legii.
(5) Colegiul director îndeplinește și alte atribuții stabilite
de lege sau prin hotărâre a consiliului județean, respectiv a
consiliului local al sectorului municipiului București.
(6) Ședințele colegiului director se desfășoară în
prezența a cel puțin două treimi din numărul membrilor săi
și a președintelui. În exercitarea atribuțiilor ce îi revin
colegiul director adoptă hotărâri cu votul majorității
membrilor prezenți.
Art. 8. — (1) Directorul general sau, după caz,
directorul executiv al Direcției generale asigură conducerea
executivă a acesteia și răspunde de buna ei funcționare în
îndeplinirea atribuțiilor ce îi revin. În exercitarea atribuțiilor
ce îi revin directorul general sau, după caz, directorul
executiv emite dispoziții.

MONITORUL OFICIAL AL ROMÂNIEI, PARTEA I, Nr. 869/23.IX.2004
(2) Directorul general sau, după caz, directorul executiv
reprezintă Direcția generală în relațiile cu autoritățile și
instituțiile publice, cu persoanele fizice și juridice din țară
și din străinătate, precum și în justiție.
(3) Directorul general sau, după caz, directorul executiv
îndeplinește, în condițiile legii, următoarele atribuții
principale:
a) exercită atribuțiile ce revin Direcției generale în
calitate de persoană juridică;
b) exercită funcția de ordonator secundar de credite;
c) întocmește proiectul bugetului propriu al Direcției
generale și contul de încheiere a exercițiului bugetar, pe
care le supune avizării colegiului director și aprobării
consiliului județean, respectiv consiliului local al sectorului
municipiului București;
d) elaborează și supune aprobării consiliului județean,
respectiv consiliului local al sectorului municipiului
București, proiectul strategiei anuale, pe termen mediu și
lung, de restructurare, organizare și dezvoltare a sistemului
de asistență socială și protecție a drepturilor copilului,
având avizul colegiului director și al comisiei;
e) elaborează proiectele rapoartelor generale privind
activitatea de asistență socială și protecție a drepturilor
copilului, stadiul implementării strategiilor prevăzute la lit. d)
și propunerile de măsuri pentru îmbunătățirea acestei
activități, pe care le prezintă spre avizare colegiului director
și apoi comisiei pentru protecția copilului;
f) aprobă statul de personal al Direcției generale;
numește și eliberează din funcție personalul din cadrul
Direcției generale, potrivit legii; elaborează și propune spre

13

aprobare consiliului județean, respectiv consiliului local al
sectorului municipiului București, statul de funcții al Direcției
generale, având avizul colegiului director;
g) controlează activitatea personalului din cadrul Direcției
generale și aplică sancțiuni disciplinare acestui personal;
h) constată contravențiile și propune aplicarea
sancțiunilor prevăzute la art. 135 din Legea nr. 272/2004
privind protecția și promovarea drepturilor copilului;
i) este vicepreședintele comisiei pentru protecția copilului
și reprezintă Direcția generală în relațiile cu aceasta;
j) asigură executarea hotărârilor comisiei pentru protecția
copilului.
(4) Directorul general sau, după caz, directorul executiv
îndeplinește și alte atribuții prevăzute de lege sau stabilite
prin hotărâre a consiliului județean, respectiv a consiliului
local al sectorului municipiului București.
(5) În absența directorului general sau, după caz, a
directorului executiv, atribuțiile acestuia se exercită de unul
dintre directorii adjuncți, desemnat prin dispoziție a
directorului general sau, după caz, a directorului executiv,
în condițiile prevăzute de regulamentul de organizare și
funcționare a Direcției generale.
Art. 9. — Numirea, eliberarea din funcție și sancționarea
disciplinară a directorului general sau, după caz, a
directorului executiv al Direcției generale se fac la
propunerea președintelui consiliului județean, respectiv a
primarului sectorului municipiului București, prin hotărâre a
consiliului județean, respectiv a consiliului local al sectorului
municipiului București.

GUVERNUL ROMÂNIEI

HOTĂRÂRE
pentru defalcarea pe categorii de cheltuieli a taxei unice și fixe aferente serviciilor efectuate
de Oficiul Român pentru Adopții în îndeplinirea procedurii de adopție internațională
pe teritoriul României
În temeiul art. 108 din Constituție, republicată, și al art. 67 din Legea nr. 273/2004 privind regimul juridic al adopției,
Guvernul României adoptă prezenta hotărâre.
Art. 1. — O dată cu depunerea cererii de adopție
internațională, bunicul, respectiv bunicii adoptatori vor achita
o taxă unică și fixă reprezentând contravaloarea cheltuielilor
ocazionate de efectuarea de către Oficiul Român pentru
Adopții a tuturor serviciilor aferente îndeplinirii procedurii de
adopție internațională pe teritoriul României.
Art. 2. — (1) Cheltuielile ocazionate de efectuarea de
către Oficiul Român pentru Adopții a tuturor serviciilor
aferente îndeplinirii procedurii de adopție internațională pe
teritoriul României au în vedere următoarele costuri:
a) costurile notificărilor autorităților centrale și
organismelor private străine, ambasadelor, consulatelor,
altor instituții și autorități publice române și străine,

persoanelor fizice sau juridice române și străine privind
fiecare fază și informație referitoare la procedura de
adopție internațională;
b) costurile privitoare la eliberarea și circuitul
documentelor privind copilul adoptabil: certificat de naștere,
certificat medical, dovada adoptabilității, raport psihomedico-social, alte acte emise de direcția generală de
asistență socială și protecția copilului în cursul procedurii
de adopție internațională;
c) costurile taxelor și onorariilor plătite pentru traducerea
autorizată și legalizarea documentelor prevăzute la lit. a) și b),
precum și taxele poștale privind corespondența cu
autoritățile centrale și organismele private străine, cu

14

MONITORUL OFICIAL AL ROMÂNIEI, PARTEA I, Nr. 869/23.IX.2004

ambasade, consulate, alte instituții și autorități publice
române și străine, persoane fizice sau juridice române și
străine.
(2) Taxa unică și fixă se stabilește pe baza costurilor
maxime prevăzute la alin. (1), prin ordin al conducătorului
Oficiului Român pentru Adopții.
Art. 3. — (1) Plata sumei menționate la art. 1 va fi
efectuată prin transfer bancar în contul Oficiului Român
pentru Adopții.

(2) După confirmarea transferului, Oficiul Român pentru
Adopții va începe desfășurarea demersurilor privind adopția
internațională.
Art. 4. — Taxa percepută de Oficiul Român pentru
Adopții va fi făcută venit la bugetul de stat în termen de
5 zile lucrătoare de la încasarea acesteia.
Art. 5. — Prezenta hotărâre intră în vigoare la data de
1 ianuarie 2005.

PRIM-MINISTRU

ADRIAN NĂSTASE
Contrasemnează:
Ministrul muncii, solidarității sociale și familiei,
Dan Mircea Popescu
Ministrul afacerilor externe,
Mircea Geoană
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
Ministrul finanțelor publice,
Mihai Nicolae Tănăsescu
p. Secretarul de stat al Autorității Naționale
pentru Protecția Copilului și Adopție,
Vali Sonia Botezatu

București, 2 septembrie 2004.
Nr. 1.436.

GUVERNUL ROMÂNIEI

HOTĂRÂRE
pentru aprobarea Memorandumului de înțelegere dintre Ministerul Administrației și Internelor
din România și Ministerul de Interne și al Relațiilor Naționale din Regatul Țărilor de Jos
și Ministerul Justiției din Regatul Țărilor de Jos în domeniul afacerilor interne,
semnat la Haga la 21 aprilie 2004
În temeiul art. 108 din Constituție, republicată, și al art. 20 din Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Memorandumul de înțelegere
dintre Ministerul Administrației și Internelor din România și
Ministerul de Interne și al Relațiilor Naționale din Regatul

Țărilor de Jos și Ministerul Justiției din Regatul Țărilor de
Jos în domeniul afacerilor interne, semnat la Haga la
21 aprilie 2004.

PRIM-MINISTRU

ADRIAN NĂSTASE
Contrasemnează:
Ministru de stat, ministrul administrației și internelor,
Marian Florian Săniuță
Ministrul afacerilor externe,
Mircea Geoană
Ministrul finanțelor publice,
Mihai Nicolae Tănăsescu
București, 9 septembrie 2004.
Nr. 1.473.

MONITORUL OFICIAL AL ROMÂNIEI, PARTEA I, Nr. 869/23.IX.2004

15

MEMORANDUM DE ÎNȚELEGERE
între Ministerul Administrației și Internelor din România
și Ministerul de Interne și al Relațiilor Naționale din Regatul Țărilor de Jos
și Ministerul Justiției din Regatul Țărilor de Jos în domeniul afacerilor interne
Ministerul Administrației și Internelor din România și Ministerul de Interne și al Relațiilor Naționale din Regatul
Țărilor de Jos și Ministerul Justiției din Regatul Țărilor de Jos, denumite în continuare părți,
convinse de importanța unei cooperări polițienești fructuoase având ca scop realizarea unui singur spațiu
european de libertate, securitate și justiție,
dorind să extindă cooperarea bilaterală și multilaterală în domeniul de aplicare a legii, ordinii și siguranței publice
și al pregătirii poliției,
exprimându-și dorința fermă de a coopera pe mai departe în domeniul managementului crizelor/înlăturării
dezastrelor și al serviciilor de pompieri,
având în vedere reglementările bilaterale și multilaterale de cooperare în vigoare, potrivit specificului lor de
activitate,
luând în considerare mecanismele de cooperare prezente și viitoare din cadrul Consiliului Europei, Uniunii
Europene și al altor organizații internaționale,
au convenit următoarele:
ARTICOLUL 1

ARTICOLUL 3

Scop și obiective

Modalități de implementare

Părțile vor promova cooperarea bilaterală în materie,
potrivit specificului lor de activitate. Obiectivul principal este
intensificarea cooperării în domeniul aplicării legii, prevenirii
infracționalității, al ordinii și siguranței publice și creșterea
nivelului de pregătire al poliției atât la nivel național, cât și
european.

1. Părțile vor conveni asupra unor programe specifice
de cooperare pe care urmează să le aprobe în termen de
șase (6) luni de la intrarea în vigoare a prezentului
memorandum.
2. În cadrul programelor de cooperare părțile vor
specifica modalitățile de finanțare a implementării acestora.
3. Cheltuielile aferente implementării programelor de
cooperare vor fi suportate de fiecare parte, dacă nu se
decide altfel.
4. Pentru a încuraja dezvoltarea cooperării, părțile vor
depune toate diligențele pentru identificarea altor surse de
finanțare.
5. Pentru a evalua gradul de îndeplinire a prevederilor
acestui memorandum, părțile vor desemna puncte naționale
de contact în cadrul ministerelor menționate în anexă și vor
organiza reuniuni anuale.

ARTICOLUL 2
Domenii de cooperare

În baza prezentului memorandum de înțelegere, denumit
în continuare memorandum, cooperarea dintre părți va
include următoarele:
a) schimbul de informații și expertiză, în perspectiva
aderării României la Uniunea Europeană, în scopul
îmbunătățirii activității în domeniul afacerilor interne;
b) schimbul de informații, know-how și experți la nivelul
structurilor cu atribuții în dezvoltarea cooperării bilaterale,
precum și schimbul de expertiză referitor la relațiile dintre
poliție și cetățeni;
c) formularea, implementarea și evaluarea proiectelor
polițienești comune în următoarele domenii:
— raportul dintre poliție și cetățeni (poliția de
proximitate);
— lupta împotriva crimei organizate;
— activitatea polițienească în marile orașe;
— lupta împotriva traficului de ființe umane și împotriva
contrabandei cu persoane;
— pregătirea cadrelor polițienești, incluzând schimbul de
experiență între instituțiile responsabile cu pregătirea
personalului poliției;
d) schimbul de informații, know-how și expertiză, având
drept scop promovarea și implementarea standardelor de
etică profesională în rândul funcționarilor publici;
e) creșterea gradului de securizare a documentelor de
identitate și de călătorie, precum și a datelor cu caracter
personal, pentru prevenirea falsului de identitate și a
substituției de persoane.

ARTICOLUL 4
Autoritățile responsabile cu implementarea

1. Părțile vor desemna reprezentanți oficiali pentru
elaborarea programelor de cooperare și își vor notifica
reciproc coordonatele acestora (nume, prenume, instituție,
număr de telefon și de fax și adresa de e-mail).
2. În termen de treizeci (30) de zile de la intrarea în
vigoare a prezentului memorandum, părțile se vor informa
reciproc, pe cale diplomatică, cu privire la autoritățile
competente desemnate, responsabile cu aplicarea acestuia,
aria de competență a fiecărei autorități competente,
coordonatele acestora (nume, prenume, instituție, număr de
telefon și de fax și adresa de e-mail), precum și orice alte
detalii relevante.
3. Orice modificare intervenită în ceea ce privește
coordonatele reprezentanților oficiali desemnați va fi
notificată celeilalte părți.
ARTICOLUL 5
Dispoziții finale

1. Prezentul memorandum este încheiat pentru o
perioadă de trei (3) ani și va intra în vigoare în termen de
treizeci (30) de zile de la primirea ultimei notificări

16

MONITORUL OFICIAL AL ROMÂNIEI, PARTEA I, Nr. 869/23.IX.2004

schimbate de părți, pe canale diplomatice, prin care se
informează reciproc cu privire la îndeplinirea procedurilor
legale interne cerute pentru intrarea lui în vigoare.
2. Părțile pot conveni eventualele amendamente la
prezentul memorandum, cu consimțământul scris al celor
două părți, acestea urmând a intra în vigoare conform
procedurii prezentate în paragraful 1.
3. Fiecare parte poate denunța prezentul memorandum
și programele de cooperare, prin notificarea celeilalte părți,
în scris, pe canale diplomatice. Denunțarea va deveni

efectivă în termen de treizeci (30) de zile de la data
primirii unei astfel de notificări.
4. Cooperarea va fi evaluată în decursul a șase (6) luni
de la încetarea prezentului memorandum.
Semnat la Haga la 21 aprilie 2004, în două exemplare
originale, fiecare în limbile olandeză, română și engleză,
toate textele fiind egal autentice. În cazul în care vor
exista diferențe de interpretare, textul în limba engleză va
prevala.

Pentru
Ministerul Administrației și Internelor din România,
Ioan Rus

Pentru
Ministerul de Interne și al Relațiilor Naționale
din Regatul Țărilor de Jos
și Ministerul Justiției din Regatul Țărilor de Jos,
Johan Remkes
ANEXĂ

PUNCTELE NAȚIONALE DE CONTACT

1. Pentru partea română:
Direcția generală de integrare europeană și relații
internaționale
Domnul Corneliu Alexandru, director general
Adresă:
Str. Eforie nr. 3–5, sectorul 3, București
Telefon: 0040 21 312 41 02
Fax: 0040 21 314 74 22
E-mail: DIRI@mi.ro

2. Pentru partea olandeză:
Direcția generală pentru ordine și siguranță publică,
Ministerul de Interne și al Relațiilor Naționale
Doamna Lidewijde Ongering, director general
Adresă:
Postbus 20011
2500 EA DEN HAAG
Telefon: 0031 70 426 73 74
Fax: 0031 70 363 91 53
E-mail: Karel.schuurman@minbzk.nl
Direcția generală pentru afaceri internaționale și imigrare,
Ministerul Justiției
Domnul Rob Visser, director general
Adresă:
Postbus 20301
2500, EH DEN HAAG
Telefon: 0031 70 370 6504
E-mail: r.van.der.veer@minjus.nl

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 869/23.IX.2004 conține 16 pagini.

Prețul de vânzare 17.000 lei

ISSN 1453—4495

