Anul 172 (XVI) — Nr. 609

PARTEA

I

LEGI, DECRETE, HOTĂRÂRI ȘI ALTE ACTE

Marți, 6 iulie 2004

SUMAR

Nr.

Pagina

Nr.

LEGI ȘI DECRETE

Pagina
ACTE ALE BĂNCII NAȚIONALE A ROMÂNIEI

267.

— Lege privind Ordinul Meritul Agricol și Medalia
Meritul Agricol ...........................................................

459.

— Decret pentru promulgarea Legii privind Ordinul
Meritul Agricol și Medalia Meritul Agricol ...............

93.
1–9
10

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

95.

770/288. — Ordin al ministrului sănătății și al
președintelui Casei Naționale de Asigurări de
Sănătate pentru aprobarea Normelor metodologice
privind acordarea de stimulente personalului din
Ministerul Sănătății, Casa Națională de Asigurări
de Sănătate și structurile teritoriale ale acestora...

LEGI

94.

96.
10–12

ȘI

— Hotărâre privind retragerea autorizației de
funcționare a Cooperativei de credit BELȘUGUL
FĂUREI ......................................................................

13

— Hotărâre privind retragerea autorizației de
funcționare a Cooperativei de credit SF. GHEORGHE
GRADIȘTEA...............................................................

14

— Hotărâre privind retragerea autorizației de
funcționare a Cooperativei de credit VOINȚA
IANCA ........................................................................

15

— Hotărâre privind retragerea autorizației de
funcționare a Cooperativei de credit VIIȘOARAÎNSURĂȚEI ................................................................

16

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind Ordinul Meritul Agricol și Medalia Meritul Agricol
Parlamentul României adoptă prezenta lege.
Art. 1. — Ordinul Meritul Agricol și Medalia Meritul
Agricol, prevăzute la art. 7 lit. A și B din Legea nr. 29/2000
privind sistemul național de decorații al României,
cu modificările și completările ulterioare, fac parte din
categoria decorațiilor civile pe domenii de activitate.
Art. 2. — (1) Ordinul Meritul Agricol este o decorație
care se poate acorda cetățenilor români sau străini, cu
merite deosebite în domeniile: agricultură, industrie
alimentară, silvicultură, ape și protecția mediului, în
activitatea didactică și de cercetare științifică sau care au

contribuit la strângerea legăturilor dintre instituțiile de
specialitate din străinătate și cele din România.
(2) Medalia Meritul Agricol este o decorație care se
poate acorda cetățenilor români sau străini, cu rezultate
meritorii în domeniile: agricultură, industrie alimentară,
silvicultură, ape și protecția mediului, în activitatea didactică
și de cercetare științifică.
(3) Institutele naționale, regiile autonome, agențiile
naționale și instituțiile publice de specialitate din țară sau

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 609/6.VII.2004

din străinătate pot fi decorate în mod excepțional cu
Ordinul Meritul Agricol.
Art. 3. — (1) Ordinul Meritul Agricol se prezintă sub
două forme cu valoare ierarhică egală: însemnul și rozeta.
(2) Însemnul Ordinului Meritul Agricol se prezintă sub
forma unei cruci de Malta, confecționată din argint,
emailată verde, având pe avers, aplicată pe brațele crucii,
o cunună deschisă, ovală, confecționată din metal, formată
din spice de grâu și din frunze de stejar cu ghinde.
Central, este aplicată stema României ștanțată în metal.
Art. 4. — (1) Medalia Meritul Agricol se prezintă sub o
singură formă: însemnul.
(2) Însemnul Medaliei Meritul Agricol este o piesă
circulară, cu bordura ușor înălțată, confecționată din
tombac, având redat pe avers însemnul ordinului.
Art. 5. — Regulamentele privind descrierea și modul de
acordare a Ordinului Meritul Agricol și a Medaliei Meritul
Agricol, pentru fiecare grad sau clasă, precum și modelul
desenat sunt prevăzute în anexele nr. 1—4 care fac parte
integrantă din prezenta lege.
Art. 6. — (1) Ordinul Meritul Agricol și Medalia Meritul
Agricol se conferă de Președintele României prin decret, în
baza propunerilor de decorare individuale, formulate potrivit
art. 4 alin. (2) lit. c) din Legea nr. 29/2000, cu modificările
și completările ulterioare, de către miniștrii de resort și de
conducătorii instituțiilor publice de specialitate abilitate,
pentru persoanele din domeniile lor de activitate.
(2) Propunerile nominale pentru conferirea Ordinului
Meritul Agricol și a Medaliei Meritul Agricol sunt avizate de
Cancelaria Ordinelor, în conformitate cu art. 5 din Legea
nr. 29/2000, cu modificările și completările ulterioare.
(3) Președintele României poate să confere Ordinul
Meritul Agricol și Medalia Meritul Agricol și din proprie
inițiativă, în proporție de 1% din numărul total stabilit prin
lege, pentru fiecare grad sau clasă a fiecărei decorații, cu
excepția gradului de Mare Ofițer, în conformitate cu art. 4
alin. (3) din Legea nr. 29/2000, cu modificările și
completările ulterioare.
Art. 7. — (1) Repartiția numărului maxim de decorații
privind Ordinul Meritul Agricol și Medalia Meritul Agricol,
care se acordă anual, se realizează de către Cancelaria
Ordinelor, în limitele locurilor vacante.
(2) Pentru primul an de la intrarea în vigoare a
prezentei legi se poate conferi maximum 15% din numărul
decorațiilor pentru fiecare grad și clasă.
Art. 8. — (1) Ordinul Meritul Agricol este limitat la
maximum 8.600 de membri.
(2) Institutele naționale, regiile autonome, agențiile
naționale și instituțiile publice de specialitate, cărora li s-a
conferit Ordinul Meritul Agricol, nu intră în numărul prevăzut
la alin. (1).
(3) Cetățenii străini sau instituțiile de specialitate din
străinătate, cărora li s-a conferit Ordinul Meritul Agricol, nu
intră în numărul prevăzut la alin. (1).
Art. 9. — Ordinul Meritul Agricol cuprinde 4 grade.
Ierarhia în ordine descrescătoare este următoarea:
a) Mare Ofițer;
b) Comandor;
c) Ofițer;
d) Cavaler.
Art. 10. — Medalia Meritul Agricol cuprinde 3 clase.
Ierarhia în ordine descrescătoare este următoarea:
a) clasa I;
b) clasa a II-a;
c) clasa a III-a.

Art. 11. — (1) Medalia Meritul Agricol se poate acorda
nelimitat pentru clasele a III-a și a II-a și este limitată la
6.000 de membri pentru clasa I.
(2) Medalia Meritul Agricol clasa I, conferită cetățenilor
străini, nu intră în numărul prevăzut la alin. (1).
Art. 12. — (1) Atestarea Ordinului Meritul Agricol și a
Medaliei Meritul Agricol se face printr-un brevet, în
conformitate cu art. 24 din Legea nr. 29/2000, cu
modificările și completările ulterioare.
(2) Brevetele pentru Ordinul Meritul Agricol sunt validate,
pentru gradele de Cavaler și Ofițer, prin parafa
Președintelui României, iar pentru gradele de Comandor și
Mare Ofițer, prin semnătura autografă a Președintelui
României. Brevetele pentru toate gradele sunt
contrasemnate autograf de ministrul de resort și de
cancelarul ordinelor, în conformitate cu art. 26 lit. b) din
Legea nr. 29/2000, cu modificările și completările ulterioare.
(3) Brevetele pentru Medalia Meritul Agricol sunt
validate, pentru clasele a III-a și a II-a, prin parafa
ministrului de resort și semnătura cancelarului ordinelor, iar
pentru clasa I, prin semnătura ministrului de resort și
semnătura cancelarului ordinelor, în conformitate cu art. 28
din Legea nr. 29/2000, cu modificările și completările
ulterioare.
Art. 13. — Membrii Ordinului Meritul Agricol, indiferent
de gradul pe care îl au, sunt numiți Cavaleri ai Ordinului
Meritul Agricol.
Art. 14. — (1) Ziua Ordinului Meritul Agricol se
sărbătorește la data de 18 aprilie, data primei instituiri a
ordinului, în anul 1932.
(2) Cu prilejul Zilei Ordinului Meritul Agricol, ministerele
de resort și celelalte instituții publice abilitate să facă
propuneri de decorare organizează, cu sprijinul Cancelariei
Ordinelor, întrunirea Cavalerilor Ordinului Meritul Agricol.
Art. 15. — Persoanele decorate cu Ordinul Meritul
Agricol gradele de Comandor și Mare Ofițer, în cazul în
care decernarea ordinului nu a fost făcută direct de șeful
statului, pot solicita, prin Cancelaria Ordinelor, dreptul de a
fi primite în audiență la Președintele României pentru a-i
mulțumi personal. În funcție de programul Președintelui
României, Cancelaria Ordinelor va organiza audiența
personală sau în grup a celor decorați.
Art. 16. — (1) Calitatea de membru al Ordinului Meritul
Agricol se poate pierde în condițiile prevăzute la art. 52
din Legea nr. 29/2000, cu modificările și completările
ulterioare.
(2) Pentru judecarea faptelor dezonorante, care aduc
prejudicii morale membrilor ordinului, altele decât cele ce
au dus la condamnarea membrilor Ordinului Meritul Agricol
la o pedeapsă privativă de libertate prin hotărâre
judecătorească rămasă definitivă, se constituie un consiliu
de onoare, în
conformitate cu art. 53 din Legea
nr. 29/2000, cu modificările și completările ulterioare.
Art. 17. — (1) Consiliul de onoare al Ordinului Meritul
Agricol este compus din 5 membri, astfel: un membru din
gradele de Cavaler, Ofițer și Comandor și doi membri din
gradul de Mare Ofițer. Președinte al consiliului de onoare
va fi, de regulă, cel mai în vârstă membru din gradul de
Mare Ofițer.
(2) Consiliul de onoare se constituie sau se alege cu
prilejul Zilei Ordinului Meritul Agricol, pe termen de 5 ani,
de cavalerii acestui ordin.
(3) Pot fi realeși, pentru o nouă perioadă, 3 dintre
membrii consiliului de onoare, dintre care cel puțin unul din
gradele inferioare.
(4) Ministerele de resort vor pune la dispoziție spații
adecvate desfășurării activității consiliului de onoare.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 609/6.VII.2004
Art. 18. — (1) Cavalerii Ordinului Meritul Agricol pot
semnala consiliului de onoare fapte comise de alți membri
ai ordinului, considerate că aduc prejudicii morale acestora.
(2) Ca urmare a sesizării se convoacă consiliul de
onoare și persoana învinuită, în termen de maximum
30 de zile de la sesizare.
(3) Cavalerii ordinului pot semnala și direct Cancelariei
Ordinelor fapte comise de alți membri ai ordinului,
considerate că aduc prejudicii morale acestora. Ca urmare
a sesizării, Cancelaria Ordinelor convoacă consiliul de
onoare și persoana învinuită, în termen de maximum
45 de zile de la sesizare.
(4) În cazul în care persoana învinuită nu se prezintă
la termenul fixat, consiliul de onoare o convoacă la alt
termen, iar în cazul neprezentării și a doua oară, cazul va
fi judecat în lipsă.
(5) Consiliul de onoare deliberează și decide după
cercetarea cazului, dar nu mai târziu de 60 de zile de la
prima întrunire pentru cazul respectiv. Dacă faptele aduse

3

la cunoștință sunt întemeiate, consiliul de onoare poate
propune Cancelariei Ordinelor retragerea decorației.
(6) Retragerea decorațiilor se face prin decret semnat
de Președintele României, la propunerea Cancelariei
Ordinelor, cu aplicarea prevederilor art. 59 din Legea
nr. 29/2000, cu modificările și completările ulterioare.
Art. 19. — Consiliul de onoare al Ordinului Meritul
Agricol judecă și faptele socotite dezonorante ale
persoanelor decorate cu Medalia Meritul Agricol. În acest
caz, în consiliul de onoare sunt cooptați pentru cauza în
speță și doi titulari ai medaliei, care vor avea drept de vot
deliberativ, conform prevederilor art. 55 alin. (1) din Legea
nr. 29/2000, cu modificările și completările ulterioare.
Art. 20. — Sumele necesare confecționării însemnelor,
rozetelor, brevetelor și cutiilor decorațiilor Ordinului Meritul
Agricol și Medaliei Meritul Agricol sunt asigurate anual de
la bugetul de stat prin bugetul Administrației Prezidențiale.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 16 iunie 2004.
Nr. 267.
ANEXA Nr. 1

REGULAMENT
privind descrierea și modul de acordare a Ordinului Meritul Agricol
Art. 1. — Ordinul Meritul Agricol se acordă pe viață.
Art. 2. — (1) Ordinul Meritul Agricol este limitat la
maximum 8.600 de membri, împărțiți pe grade astfel:
a) Cavaler
— 5.400;
b) Ofițer
— 2.200;
c) Comandor
— 800;
d) Mare Ofițer
— 200.
(2) Depășirea numărului membrilor fiecărui grad
constituie o încălcare a prezentului regulament. Decorațiile
conferite peste numărul limită sunt nule de drept, iar
însemnele se restituie.
Art. 3. — (1) Însemnul gradului de Cavaler al Ordinului
Meritul Agricol se prezintă sub forma unei cruci de Malta,
cu brațe egale, având diametrul de 40 mm, confecționată
din argint cu titlul de 800‰, emailată verde. Brațele crucii
sunt despicate, având la centru lățimea de 5 mm, iar la
vârfuri de 23 mm.
(2) Pe avers, pe brațele crucii este aplicată o cunună
ovală, lată de 24 mm și înaltă de 28 mm, formată din
spice de grâu, la dreapta, și frunze de stejar cu ghinde, la
stânga, legate în partea de jos cu o panglică în formă de
fundă. Central este aplicată stema României, ștanțată în
metal, cu înălțimea de 12 mm și lățimea de 8 mm.
(3) Pe revers, central, este aplicat un scut emailat
albastru, pe care este scris cu litere înalte de 2 mm,
îMERITUL/AGRICOL“, iar pe brațele orizontale sunt scrise,
cu cifre înalte de 4 mm, de la stânga la dreapta, datele:
î1932“ și î2000“.

(4) Însemnul este surmontat de o sferă prin care se
petrece un inel cu diametrul de 20 mm, care are la bază
frunze de laur emailate verde.
(5) Marginea însemnului, cununa, stema și inelul
păstrează culoarea naturală a argintului.
(6) Panglica, lată de 40 mm și având înălțimea
aparentă de 50 mm, este din rips moarat verde închis,
străbătută de 7 benzi galbene, late de 2 mm.
(7) Pentru persoanele de sex feminin, panglica este
pliată sub forma unei funde, realizată prin plierea unei
panglici din rips moarat, lungă de 120 mm și lată de 40 mm.
(8) Rozeta se prezintă sub forma unei panglici
dreptunghiulare din rips, lată de 16 mm și înaltă de 6 mm,
având dimensiunile benzilor colorate ale panglicii ordinului
reduse la 40%. Pe spate are un sistem de prindere.
Art. 4. — Însemnul gradului de Ofițer al Ordinului
Meritul Agricol are caracteristicile generale ale însemnului
gradului de Cavaler, cu următoarele particularități:
a) însemnul este aurit;
b) panglica primește central o rozetă cu diametrul de 25 mm;
c) rozeta se prezintă sub forma unui tambur din rips cu
diametrul de 10 mm și cu grosimea de 4 mm, având
dimensiunile benzilor colorate ale panglicii reduse la 40%.
Pe spate are un sistem de prindere;
d) pentru persoanele de sex feminin, rozeta se aplică
pe centrul fundei.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 609/6.VII.2004

Art. 5. — (1) Însemnul gradului de Comandor al
Ordinului Meritul Agricol se prezintă sub forma unei cruci
de Malta, cu brațe egale, despicate la vârf, cu diametrul
de 50 mm; brațele crucii au la centru lățimea de 7 mm, iar
la vârfuri de 27 mm.
(2) Celelalte elemente ale însemnului au caracteristicile
generale ale gradului de Ofițer, cu următoarele
particularități:
a) pe avers, cununa are lățimea exterioară de 30 mm
și înălțimea de 36 mm;
b) pe revers, scutul are înălțimea de 15 mm; literele
inscripției sunt înalte de 2,5 mm, iar cifrele au înălțimea de
5 mm;
c) inelul de prindere a panglicii este plat și are
înălțimea de 30 mm și lățimea de 4 mm;
d) panglica este lată de 45 mm și are lungimea
reglabilă pentru a fi adaptată la circumferința gâtului;
lățimea fiecărei benzi galbene este de 2,5 mm;
e) rozeta gradului de Comandor este formată din
suprapunerea rozetei gradului de Ofițer cu cea a gradului
de Cavaler.
Art. 6. — (1) Însemnul gradului de Mare Ofițer al
Ordinului Meritul Agricol este compus din însemnul
propriu-zis și placa gradului.
(2) Însemnul propriu-zis și panglica gradului de Mare
Ofițer al Ordinului Meritul Agricol sunt identice cu însemnul
și panglica gradului de Comandor.
(3) Placa gradului este o stea de formă pătrată, cu
patru grupe de raze, confecționată din argint cu titlul de
925‰, având laturile de 55 mm; fiecare grupă de raze
pornește din brațele aversului însemnului de Comandor. Pe
revers, într-un medalion central, sunt inscripționate numele
firmei producătoare și titlul argintului. Pe spate are un
sistem de prindere.
(4) Rozeta gradului se prezintă sub forma unei panglici
dreptunghiulare din rips argintiu, lată de 16 mm și înaltă
de 6 mm, peste care se aplică rozeta gradului de Ofițer.
Pe spate are un sistem de prindere.
Art. 7. — (1) Cutia în care se păstrează decorația este
îmbrăcată la exterior în piele naturală verde, pentru gradele
de Mare Ofițer și Comandor, și în piele ecologică, de
aceeași culoare, pentru gradele de Ofițer și Cavaler, având
colțare și închizători metalice; interiorul este căptușit cu
pluș galben și cu mătase galbenă, are inscripționat numele
firmei producătoare și în colțul drept, jos, este scris
numărul de ordine al decorației din gradul respectiv.
(2) Pe capacul cutiei sunt imprimate, auriu, stema
României, denumirea și gradul ordinului.
(3) Etuiul în care se păstrează brevetul este îmbrăcat
în piele ecologică verde pentru gradele de Mare Ofițer și
Comandor și cu înlocuitor de piele, de aceeași culoare,
pentru gradele de Ofițer și Cavaler.
Art. 8. — (1) Ordinul Meritul Agricol se poartă, de
regulă, cu prilejul Zilei Naționale a României și al celorlalte
sărbători naționale sau religioase, cu ocazia Zilei Ordinului
și la manifestările științifice sau culturale de importanță
națională.
(2) Gradele de Cavaler și Ofițer ale Ordinului Meritul
Agricol se poartă pe partea stângă a pieptului.
(3) Gradul de Comandor al Ordinului Meritul Agricol se
poartă la gât, cu panglica prinsă sub cravată, însemnul
fiind vizibil la 50 mm în partea stângă, sub nodul cravatei.
(4) Placa gradului de Mare Ofițer al Ordinului Meritul
Agricol se poartă pe partea stângă a pieptului.

(5) Se poartă întotdeauna numai gradul cel mai înalt al
Ordinului Meritul Agricol care a fost conferit.
(6) Rozeta se poate purta zilnic, dar numai rozeta
gradului celui mai înalt. Rozeta se poartă la butoniera de
la reverul stâng al hainei sau al taiorului.
Art. 9. — (1) Conferirea Ordinului Meritul Agricol se face
obligatoriu, începând cu gradul de Cavaler, cu excepția
primei promoții a ordinului.
(2) Conferirea Ordinului Meritul Agricol se poate face
numai după obținerea, timp de 5 ani, a unor merite
deosebite în activitatea specifică.
(3) Decorarea anterioară cu Medalia Meritul Agricol este
un factor pozitiv, de care se va ține seama la propunerile
de acordare a Ordinului Meritul Agricol, dar nu este
obligatorie obținerea unei medalii sau parcurgerea ierarhiei
medaliei pentru conferirea ordinului.
(4) Pentru a se conferi un grad superior aceleiași
persoane este necesară efectuarea unui stagiu în gradul
imediat inferior, astfel:
a) de la gradul de Cavaler la cel de Ofițer — 2 ani;
b) de la gradul de Ofițer la cel de Comandor — 3 ani;
c) de la gradul de Comandor la cel de Mare Ofițer —
5 ani.
(5) Propunerile de conferire trebuie să țină seama de
criteriile stabilite în prezentul regulament, inclusiv pentru
prima promoție de decorare.
(6) Conferirea directă a gradelor superioare la prima
promoție se face ca urmare a unei însumări de merite
deosebite, care ar fi putut conduce la acordarea de grade
succesive.
Art. 10. — Pentru merite cu totul deosebite, termenul
de 5 ani și vechimea minimă în grad prevăzută la art. 9
alin. (4) pot fi reduse cu maximum o treime.
Art. 11. — Institutele naționale, regiile autonome,
agențiile naționale și instituțiile publice de specialitate din
țară sau din străinătate pot fi decorate în mod excepțional
cu Ordinul Meritul Agricol.
Art. 12. — (1) Conferirea unui grad superior duce
automat la scoaterea numelui persoanei respective din
evidența gradului inferior, locul devenind vacant.
(2) Însemnul gradului inferior rămâne în posesia celui
decorat.
Art. 13. — (1) Ordinul Meritul Agricol este o decorație
care se poate acorda cetățenilor români sau străini, cu
merite deosebite în domeniile: agricultură, industrie
alimentară, silvicultură, ape și protecția mediului, în
activitatea didactică și de cercetare științifică sau care au
contribuit la strângerea legăturilor dintre instituțiile de
specialitate din străinătate și cele din România.
(2) Prin merite deosebite, în sensul prezentului
regulament, se înțelege:
a) utilizarea cu înalt randament a exploatațiilor agricole,
indiferent de forma de proprietate;
b) creșterea pe baze ecologice a producțiilor agricole,
piscicole și zootehnice;
c) realizarea de produse agroalimentare ecologice, cu
înalt nivel calitativ, și promovarea lor pe piețele externe;
d) exploatarea rațională și prelucrarea superioară a
masei lemnoase;
e) măsuri eficiente pentru combaterea eroziunii solului,
pentru protecția și ameliorarea calității acestuia;
f) promovarea, dezvoltarea științelor agrozootehnice și a
învățământului românesc de specialitate;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 609/6.VII.2004
g) descoperirea și introducerea în exploatare a unor
soiuri superioare de plante și rase de animale;
h) măsuri eficiente de combatere a dăunătorilor, în
special prin metode biologice și de creștere a rezistenței
plantelor sau animalelor față de aceștia;
i) rezultate deosebite în gospodărirea apelor, în
activitățile de meteorologie, hidrologie și hidrogeologie;
j) finalizarea acțiunilor privind cadastrul de specialitate în
domeniile agriculturii, silviculturii și apelor;

5

k) studii, prognoze și strategii în domeniile de cercetare
ale istoriei și retrologiei agrare și în domeniul protecției
mediului, în scopul utilizării durabile a resurselor naturale.
Art. 14. — În termen de 30 de zile de la intrarea în
vigoare a prezentei legi, ministerele de resort, în colaborare
cu instituțiile publice abilitate, vor elabora, în conformitate
cu art. 13, reglementările specifice domeniului lor de
activitate, aprobate prin ordine ale miniștrilor de resort, în
care se vor detalia condițiile în care se poate conferi
Ordinul Meritul Agricol.
ANEXA Nr. 2

REGULAMENT
privind descrierea și modul de acordare a Medaliei Meritul Agricol
Art. 1. — Medalia Meritul Agricol se acordă pe viață.
Art. 2. — (1) Medalia Meritul Agricol este nelimitată ca
număr de membri pentru clasele a III-a și a II-a și este
limitată la 6.000 de membri pentru clasa I.
(2) Depășirea numărului pentru clasa I constituie o
încălcare a prezentului regulament. Decorațiile conferite
peste numărul limită sunt nule de drept, iar însemnele se
restituie.
Art. 3. — (1) Însemnul Medaliei Meritul Agricol se
prezintă sub forma unei piese circulare, cu diametrul de
35 mm, care are bordura ușor înălțată, lată de 1 mm, și
este confecționat din tombac.
(2) Pe avers este ștanțat în relief însemnul Ordinului
Meritul Agricol.
(3) Pe revers este redată circular, pe margine, o cunună
deschisă din spice de grâu, la stânga, și frunze de stejar
cu ghinde, la dreapta, legate în partea de jos cu o fundă,
iar central este scris î1932/MERITUL/AGRICOL/2000“, cu
litere și cifre înalte de 3 mm, reprezentând date istorice
privind Medalia Meritul Agricol.
(4) Însemnul este surmontat de un inel cu diametrul de
2 mm, perpendicular pe medalie, prin care se prinde un
inel cu diametrul de 20 mm, prin care se petrece panglica.
(5) Panglica, lată de 35 mm și având înălțimea
aparentă de 50 mm, este din rips moarat verde, străbătută
de cinci dungi galbene, late de 2 mm. Pe spate are un
sistem de prindere.
(6) Pentru persoanele de sex feminin, panglica este
pliată sub forma unei funde realizate prin plierea unei
panglici din rips moarat, lungă de 100 mm și lată de
40 mm.
Art. 4. — Deosebirea dintre clase este următoarea:
a) clasa a III-a este arămită;
b) clasa a II-a este argintată;
c) clasa I este placată cu aur.
Art. 5. — (1) Cutia în care se păstrează medalia este
din carton îmbrăcat în pergamoid verde și este căptușită
cu mătase galbenă.
(2) Pe capacul cutiei sunt imprimate, argintiu, denumirea
și clasa medaliei.
Art. 6. — (1) Medalia Meritul Agricol se poartă, de
regulă, cu prilejul Zilei Naționale a României și al celorlalte
sărbători naționale sau religioase, cu ocazia Zilei Ordinului
Meritul Agricol și la manifestările științifice ori culturale de
importanță națională sau locală.
(2) Medalia Meritul Agricol, indiferent de clasă, se poartă
pe partea stângă a pieptului.
(3) Se poartă întotdeauna numai însemnul clasei celei
mai înalte a Medaliei Meritul Agricol care a fost conferită.
Art. 7. — (1) Conferirea Medaliei Meritul Agricol se face
obligatoriu începând cu clasa a III-a.

(2) Conferirea Medaliei Meritul Agricol se poate face
numai după obținerea, timp de 4 ani, a unor rezultate
meritorii în activitatea specifică.
Art. 8. — (1) Pentru a se conferi o clasă superioară
aceleiași persoane este necesară efectuarea unui stagiu în
clasa imediat inferioară, astfel:
a) de la clasa a III-a la clasa a II-a — 5 ani;
b) de la clasa a II-a la clasa I — 6 ani.
(2) Propunerile de conferire trebuie să țină seama de
criteriile stabilite în prezentul regulament, inclusiv pentru
prima promoție de decorare.
(3) Conferirea directă a claselor superioare la prima
promoție se face ca urmare a unei însumări de merite
deosebite, care să fi putut conduce la acordarea de clase
succesive.
Art. 9. — Pentru merite cu totul deosebite, termenul de
4 ani și vechimea minimă în clasă prevăzută la art. 8
alin. (1) pot fi reduse cu maximum o treime.
Art. 10. — (1) Conferirea unei clase superioare duce
automat la scoaterea numelui persoanei respective din
evidența clasei inferioare.
(2) Însemnul clasei inferioare rămâne în posesia celui
decorat.
Art. 11. — (1) Medalia Meritul Agricol este o decorație
care se poate acorda cetățenilor români sau străini, cu
rezultate meritorii în domeniile: agricultură, industrie
alimentară, silvicultură, ape și protecția mediului, în
activitatea didactică și de cercetare științifică.
(2) Prin rezultate meritorii, în sensul prezentului
regulament, se înțelege:
a) utilizarea judicioasă a exploatațiilor agricole, a
structurilor zootehnice și a oricăror alte forme de
valorificare a produselor naturale;
b) introducerea unor metode moderne de lucru în
activitățile agrozootehnice;
c) producerea unor utilaje de înalt randament pentru
activitățile agrozootehnice;
d) acțiuni meritorii întreprinse în domeniul apărării și
protejării domeniilor statului;
e) alte activități care vin în sprijinul dezvoltării
agriculturii, industriei alimentare, silviculturii și al protecției
mediului înconjurător.
Art. 12. — În termen de 30 de zile de la intrarea în
vigoare a prezentei legi, ministerele de resort, în colaborare
cu instituțiile publice abilitate, vor elabora, în conformitate
cu art. 11, reglementările specifice domeniului lor de
activitate, aprobate prin ordine ale miniștrilor de resort, în
care se vor detalia condițiile în care se poate conferi
Medalia Meritul Agricol.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 609/6.VII.2004
ANEXA Nr. 3*)

Modelul desenat al Ordinului Meritul Agricol
Gradul de Cavaler
Panglica Cavaler

Revers

Avers
Gradul de Ofițer

Rozeta Cavaler

Panglica Ofițer

Față

Spate

Revers

Avers

Rozeta Ofițer
Gradul de Comandor

Rozeta Comandor

Avers

Revers

*) Modelele sunt reproduse în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 609/6.VII.2004

7

Modelul desenat al Ordinului Meritul Agricol

Gradul de Mare Ofițer

Însemnul propriu-zis al gradului de Mare Ofițer

Rozeta gradului de Mare Ofițer

Placa gradului de Mare Ofițer

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 609/6.VII.2004
Modelul desenat al Ordinului Meritul Agricol

Modele de panglică și fundă

Funda pentru persoanele de sex feminin gradul de Cavaler

Funda pentru persoanele de sex feminin gradul de Ofițer

Panglica gradului de Comandor

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 609/6.VII.2004

9
ANEXA Nr. 4*)

Modelul desenat al Medaliei Meritul Agricol

Clasa a III-a
Panglica față

Revers

Avers
Clasa a II-a

Panglica spate

Revers

Avers

Clasa I

Avers

Revers

Funda pentru
persoanele de sex feminin

*) Modelele sunt reproduse în facsimil.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 609/6.VII.2004
PREȘEDINTELE ROMÂNIEI

DECRET
pentru promulgarea Legii privind Ordinul Meritul Agricol
și Medalia Meritul Agricol
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind Ordinul Meritul Agricol și
Medalia Meritul Agricol și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

ION ILIESCU
București, 14 iunie 2004.
Nr. 459.

ACTE
ALE

ALE

ORGANELOR

ADMINISTRAȚIEI

MINISTERUL SĂNĂTĂȚII
Nr. 770 din 16 iunie 2004

DE

SPECIALITATE

PUBLICE

CENTRALE

CASA NAȚIONALĂ DE ASIGURĂRI DE SĂNĂTATE
Nr. 288 din 17 iunie 2004

ORDIN
pentru aprobarea Normelor metodologice privind acordarea de stimulente
personalului din Ministerul Sănătății, Casa Națională de Asigurări de Sănătate
și structurile teritoriale ale acestora
În temeiul prevederilor Ordonanței Guvernului nr. 86/2003 privind unele reglementări în domeniul financiar,
aprobată cu modificări prin Legea nr. 609/2003, ale Ordonanței Guvernului nr. 29/2004 pentru reglementarea unor măsuri
financiare, aprobată cu modificări și completări prin Legea nr. 116/2004, cu completările ulterioare, ale Ordonanței
Guvernului nr. 150/2002 privind organizarea și funcționarea sistemului de asigurări sociale de sănătate, cu modificările
ulterioare, și ale Hotărârii Guvernului nr. 743/2003 privind organizarea și funcționarea Ministerului Sănătății, cu modificările
și completările ulterioare,
văzând referatul de aprobare comun al Direcției generale buget și achiziții din Ministerul Sănătății și al Direcției
generale economice din cadrul Casei Naționale de Asigurări de Sănătate,
ministrul sănătății și președintele Casei Naționale de Asigurări de Sănătate emit următorul ordin:
Art. 1. — Se aprobă Normele metodologice privind
acordarea de stimulente personalului din Ministerul
Sănătății, Casa Națională de Asigurări de Sănătate și
structurile teritoriale ale acestora, prevăzute în anexa care
face parte integrantă din prezentul ordin.
Ministrul sănătății,
Ovidiu Brînzan

Art. 2. — Direcțiile din cadrul Ministerului Sănătății,
direcțiile din cadrul Casei Naționale de Asigurări de
Sănătate, casele de asigurări de sănătate și direcțiile de
sănătate publică vor duce la îndeplinire prezentul ordin.
Art. 3. — Prezentul ordin se publică în Monitorul Oficial
al României, Partea I.
Președintele Casei Naționale de Asigurări de Sănătate,
Cristian Celea
ANEXĂ

NORME METODOLOGICE
privind acordarea de stimulente personalului din Ministerul Sănătății, Casa Națională de Asigurări de Sănătate
și structurile teritoriale ale acestora
CAPITOLUL I
Fondul de stimulente
Art. 1. — Personalul din Ministerul Sănătății și Casa
Națională de Asigurări de Sănătate, precum și din instituțiile
care administrează, monitorizează și gestionează bugetele

pentru care se face colectarea contribuțiilor de asigurări
sociale de sănătate, respectiv casele de asigurări de
sănătate și direcțiile de sănătate publică, poate beneficia
de stimulente lunare și trimestriale, potrivit legii.
Art. 2. — (1) Fondul pentru acordarea de stimulente se
constituie prin virarea de către Ministerul Finanțelor Publice

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 609/6.VII.2004
a unei părți de 50% din fondul total de stimulente constituit
prin aplicarea cotei prevăzute de lege asupra sumelor
încasate prin executare silită din sumele încasate în cadrul
procedurii de reorganizare judiciară și a falimentului,
precum și din surse reglementate prin alte acte normative.
(2) Fondul pentru acordarea de stimulente se mai
constituie și prin reținerea unei cote de 5% din sumele
încasate la bugetul Fondului național unic de asigurări
sociale de sănătate prin executarea silită, din dobânzile și
penalitățile de întârziere aferente.
(3) În sensul celor menționate la alin. (2), sunt supuse
procedurii de executare silită persoanele fizice autorizate să
desfășoare activități independente (care realizează venituri
din profesii libere, venituri comerciale sau venituri din
drepturile de proprietate industrială), persoanele fizice care
realizează venituri din agricultură și silvicultură, persoanele
fizice care nu au calitatea de salariat, dar sunt obligate să
se asigure și nu se încadrează în prevederile art. 6 din
Ordonanța de urgență a Guvernului nr. 150/2002 privind
organizarea și funcționarea sistemului de asigurări sociale
de sănătate, cu modificările și completările ulterioare,
persoanele fizice care se asigură facultativ, precum și
asociații unici ai societăților comerciale cu răspundere
limitată.
(4) În sensul celor menționate la alin. (2), sumele
încasate la bugetul Fondului național unic de asigurări
sociale de sănătate sunt cele asupra cărora a fost începută
procedura de executare silită prin comunicarea somației în
condițiile legii, însoțită de copia de pe titlul executoriu, ca
urmare a:
— plății efective efectuate din proprie inițiativă de
debitor;
— plății efective efectuate de un terț, persoană fizică
sau juridică, care își asumă obligația de plată în numele
debitorului sau alături de acesta, potrivit legii, printr-un
angajament de plată sau printr-un act încheiat;
— vărsămintelor efectuate ca urmare a înființării popririi,
de orice terț, persoană fizică, societate bancară sau altă
persoană juridică, care deține sau datorează sume de bani
debitorului;
— valorificării bunurilor mobile sau imobile în cadrul
procedurii de executare silită.
Art. 3. — (1) Sumele aferente fondului de stimulente
constituit potrivit art. 2 alin. (1) se virează de Ministerul
Finanțelor Publice, până la data de 5 a lunii curente pentru
luna precedentă, în contul colector 500111697800, deschis
în acest scop pe seama Casei Naționale de Asigurări de
Sănătate la Direcția de Trezorerie și Contabilitate Publică a
Municipiului București.
(2) Sumele aferente fondului de stimulente constituit
potrivit art. 2 alin. (2) se virează de către casele de
asigurări de sănătate, până la data de 5 a lunii curente
pentru luna precedentă, în contul colector al Casei Naționale
de Asigurări de Sănătate 500111697800, deschis la Direcția
de Trezorerie și Contabilitate Publică a Municipiului
București.
Art. 4. — Fondul de stimulente se formează după cum
urmează:
a) pentru Ministerul Sănătății și structurile sale teritoriale,
din fondul constituit potrivit art. 2 alin. (1);
b) pentru Casa Națională de Asigurări de Sănătate și
structurile sale teritoriale, din fondurile constituite potrivit
art. 2 alin. (1) și (2).
Art. 5. — Din fondul de stimulente constituit potrivit
art. 2 alin. (1), virat de Ministerul Finanțelor Publice în
contul Casei Naționale de Asigurări de Sănătate, se
repartizează după cum urmează:
— o cotă de 75% caselor de asigurări de sănătate;
— o cotă de 25% se reține la Casa Națională de Asigurări
de Sănătate.
Din această cotă, 30% revine Ministerului Sănătății.

11

Art. 6. — Fondul de stimulente constituit potrivit art. 2
alin. (2) se defalchează astfel:
— o cotă de 85% din suma totală rămâne la nivelul
caselor de asigurări de sănătate și se utilizează pentru
stimularea personalului propriu;
— o cotă de 15% din suma totală se virează de casele
de asigurări de sănătate la Casa Națională de Asigurări de
Sănătate pentru stimularea personalului acesteia.
CAPITOLUL II
Repartizarea fondului de stimulente
Art. 7. — Fondul de stimulente se repartizează după
cum urmează:
a) de ministru pentru structurile ministerului și direcțiile
de sănătate publică, pe baza criteriilor stabilite în
prezentele norme metodologice, la propunerea conducerii
acestora, cu avizul secretarului general;
b) de președintele Casei Naționale de Asigurări de
Sănătate pentru structurile CNAS și ale caselor de asigurări
de sănătate teritoriale, pe baza criteriilor stabilite în
prezentele norme metodologice, la propunerea:
— conducerii direcțiilor generale, direcțiilor și serviciilor,
cu avizul directorului general, la nivelul structurilor Casei
Naționale de Asigurări de Sănătate;
— conducerii caselor de asigurări de sănătate, la nivelul
structurilor acestora.
CAPITOLUL III
Criteriile de repartizare a fondurilor de stimulente
Art. 8. — În aplicarea prevederilor art. 7 se stabilesc
următoarele criterii de repartizare:
a) pentru personalul din Ministerul Sănătății și din Casa
Națională de Asigurări de Sănătate:
— contribuția specială la realizarea sarcinilor
Ministerului Sănătății;
— contribuția la inițierea, elaborarea și avizarea
actelor normative care să asigure o mai bună
gestionare a bugetului asigurărilor sociale de
sănătate;
— competență profesională, cunoștințe în domenii
conexe, inițiativă, creativitate, putere de sinteză și
loialitate față de instituție, precum și disponibilitate
și eficiență în îndeplinirea sarcinilor;
— contribuția la buna organizare și funcționare a
activității proprii din aparatul propriu al Ministerului
Sănătății, Casei Naționale de Asigurări de
Sănătate, caselor de asigurări de sănătate, la
aplicarea legislației specifice din domeniul
asigurărilor sociale de sănătate;
— timpul de muncă efectiv lucrat în luna de
acordare a stimulentelor;
— respectarea ordinii și disciplinei muncii;
b) pentru personalul din casele de asigurări de sănătate
și direcțiile de sănătate publică:
— contribuția efectivă la activitatea de identificare a
debitelor, de urmărire și încasare prin executare
silită a debitorilor restanți;
— contribuția personală pentru aplicarea corectă a
procedurilor de executare silită;
— contribuția personală la identificarea debitorilor și
a modalităților optime de încasare prin executare
silită a acestora;
— frecvența, valoarea și dificultatea încasării debitelor
din executarea silită;
— gradul de periculozitate și de dificultate a
acțiunilor de stabilire, urmărire și de executare
silită;
— competența profesională dovedită și disponibilitatea
la sarcini în îndeplinirea atribuțiilor;
— contribuția persoanelor la buna organizare și
funcționare a activității proprii;

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 609/6.VII.2004
— timpul de muncă efectiv lucrat în luna de acordare
a stimulentelor;
— respectarea ordinii și disciplinei muncii.
CAPITOLUL IV
Aprobarea nominală a stimulentelor

Art. 9. — (1) Aprobarea nominală a persoanelor din
cadrul Ministerului Sănătății și al Casei Naționale de
Asigurări de Sănătate, care beneficiază de stimulente, se
face de către ministrul sănătății, respectiv de președintele
Casei Naționale de Asigurări de Sănătate, la propunerea
secretarului general, respectiv a directorului general. Listele
nominale vor fi avizate de conducerea direcțiilor și
serviciilor din structura Ministerului Sănătății și a Casei
Naționale de Asigurări de Sănătate.
(2) Aprobarea nominală pentru directorii generali din
casele de asigurări de sănătate se face de către
președintele Casei Naționale de Asigurări de Sănătate.
(3) Aprobarea nominală pentru directorii executivi din
direcțiile de sănătate publică se face de ministrul sănătății.
(4) Aprobarea nominală a persoanelor din structura
caselor de asigurări de sănătate se face de către directorii
generali ai acestora, pentru: directori, medicul-șef și pentru
personalul din subordine, iar pentru restul personalului, la
propunerea conducerii compartimentelor din structura
caselor de asigurări de sănătate.
(5) Aprobarea nominală a persoanelor din structura
direcțiilor de sănătate publică se face de către directorii
executivi ai acestora, la propunerea conducerii compartimentelor din structura acestora.
Art. 10. — (1) Cuantumul lunar al stimulentelor
individuale poate fi:
a) cel mult 3 salarii de bază pentru personalul de
specialitate din Ministerul Sănătății, Casa Națională de
Asigurări de Sănătate, casele de asigurări de sănătate și
direcțiile de sănătate publică, inclusiv pentru cei care
ocupă funcții de conducere, cu excepția funcțiilor de
demnitate publică, numite în condițiile legii, precum și
pentru personalul angajat în cadrul cabinetului demnitarului;
b) cel mult un salariu de bază pentru celălalt personal
al Ministerului Sănătății, Casei Naționale de Asigurări de

Sănătate, caselor de asigurări de sănătate și direcțiilor de
sănătate publică, care ocupă funcții în structurile
administrative, de aprovizionare, secretariat, deservire, care
contribuie la buna desfășurare a activității.
(2) Pentru personalul încadrat în activitatea de
secretariat-administrativ, gospodărire, întreținere-reparații și
de deservire, cuantumul stimulentelor cuvenite nu poate
depăși un salariu de bază lunar.
CAPITOLUL V
Plata stimulentelor și evidențierea în contabilitate
Art. 11. — Plata stimulentelor aprobate se face în
cursul lunii sau al trimestrului curent pentru luna sau
trimestrul precedent.
Art. 12. — (1) Stimulentele acordate personalului din
Ministerul Sănătății, Casa Națională de Asigurări de
Sănătate și din structurile teritoriale ale acestora nu fac
parte din salariul de bază, nu se suportă din fondul de
salarii, iar asupra lor unitatea nu calculează contribuția de
asigurări sociale, contribuția de asigurări sociale de
sănătate și contribuția de asigurări de șomaj.
(2) Stimulentele aprobate sunt supuse impozitării, potrivit
legii, iar asupra lor se calculează contribuția de asigurări
sociale de sănătate datorată de angajat.
Art. 13. — Înregistrarea în contabilitate a operațiunilor
privind utilizarea fondului de stimulente se efectuează în
conturi analitice distincte, potrivit monografiei contabile
prevăzute în anexa care face parte integrantă din
prezentele norme metodologice.
Art. 14. — Execuția fondului de stimulente pentru
personalul din Ministerul Sănătății, din Casa Națională de
Asigurări de Sănătate și din structurile teritoriale ale
acestora se raportează trimestrial o dată cu darea de
seamă contabilă pentru îInstituții publice“ prin formulare
privind îDisponibil din mijloace cu destinație specială“ —
anexa nr. 15.
Art. 15. — Sumele rămase necheltuite la finele anului
se reportează în anul următor și se utilizează cu aceeași
destinație.
ANEXĂ*)

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 609/6.VII.2004

ACTE

ALE

BĂNCII

NAȚIONALE

A

13

ROMÂNIEI

BANCA NAȚIONALĂ A ROMÂNIEI

H O T Ă R Â R E*)
privind retragerea autorizației de funcționare a Cooperativei de credit
BELȘUGUL FĂUREI

GUVERNATORUL BĂNCII NAȚIONALE A ROMÂNIEI,

MUGUR ISĂRESCU
București, 25 mai 2004.
Nr. 93.
*) Hotărârea este reprodusă în facsimil.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 609/6.VII.2004

BANCA NAȚIONALĂ A ROMÂNIEI

H O T Ă R Â R E*)
privind retragerea autorizației de funcționare a Cooperativei de credit
SF. GHEORGHE GRADIȘTEA

GUVERNATORUL BĂNCII NAȚIONALE A ROMÂNIEI,

MUGUR ISĂRESCU
București, 25 mai 2004.
Nr. 94.
*) Hotărârea este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 609/6.VII.2004

15

BANCA NAȚIONALĂ A ROMÂNIEI

H O T Ă R Â R E*)
privind retragerea autorizației de funcționare a Cooperativei de credit
VOINȚA IANCA

GUVERNATORUL BĂNCII NAȚIONALE A ROMÂNIEI,

MUGUR ISĂRESCU
București, 25 mai 2004.
Nr. 95.
*) Hotărârea este reprodusă în facsimil.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 609/6.VII.2004

BANCA NAȚIONALĂ A ROMÂNIEI

H O T Ă R Â R E*)
privind retragerea autorizației de funcționare a Cooperativei de credit
VIIȘOARA-ÎNSURĂȚEI

GUVERNATORUL BĂNCII NAȚIONALE A ROMÂNIEI,

MUGUR ISĂRESCU
București, 25 mai 2004.
Nr. 96.
*) Hotărârea este reprodusă în facsimil.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 609/6.VII.2004 conține 16 pagini.

Prețul de vânzare 17.000 lei

ISSN 1453—4495

PDF compression, OCR, web-optimization with CVISION's PdfCompressor

