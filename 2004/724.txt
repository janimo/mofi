PARTEA

Anul 172 (XVI) — Nr. 724

I

LEGI, DECRETE, HOTĂRÂRI ȘI ALTE ACTE

Miercuri, 11 august 2004

SUMAR

Nr.

Pagina

Nr.

DECIZII ALE CURȚII CONSTITUȚIONALE

HOTĂRÂRI ALE GUVERNULUI ROMÂNIEI
1.230. — Hotărâre privind acordarea unui ajutor ..............

Decizia nr. 288 din 1 iulie 2004 referitoare la excepția
de neconstituționalitate a dispozițiilor art. 516 și
art. 578—580 1 din Codul de procedură civilă,
precum și a dispozițiilor art. 7 lit. i) din Legea
nr. 188/2000 privind executorii judecătorești .........

DECIZII

ALE

Pagina

4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1–3

CURȚII

979. — Ordin al ministrului sănătății privind eliberarea
autorizației de liberă practică ...................................

4–8

CONSTITUȚIONALE

CURTEA CONSTITUȚIONALĂ

D E C I Z I A Nr. 288
din 1 iulie 2004

referitoare la excepția de neconstituționalitate a dispozițiilor art. 516 și art. 578—5801
din Codul de procedură civilă, precum și a dispozițiilor art. 7 lit. i) din Legea nr. 188/2000
privind executorii judecătorești
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Mihaela Senia Costinescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 516 și art. 578—580 1 din Codul de

procedură civilă, precum și a dispozițiilor art. 7 lit. i) din
Legea nr. 188/2000 privind executorii judecătorești, excepție
ridicată de Luiza Iancu și Alexandru Iancu în Dosarul
nr. 984/2004 al Judecătoriei Sectorului 2 București.
La apelul nominal lipsesc părțile, procedura de citare
fiind legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, susținând că textele de lege criticate nu
contravin principiilor constituționale, ci reprezintă expresia
dispozițiilor art. 126 alin. (2) din Constituție, republicată,
care prevăd că procedura de judecată este stabilită numai
prin lege.

2

MONITORUL OFICIAL AL ROMÂNIEI, PARTEA I, Nr. 724/11.VIII.2004
C U R T E A,

având în vedere actele și lucrările dosarului, reține
următoarele:
Prin Încheierea din 10 martie 2004, pronunțată în
Dosarul nr. 984/2004, Judecătoria Sectorului 2 București
a sesizat Curtea Constituțională cu excepția de
neconstituționalitate a dispozițiilor art. 516 și art. 578—5801
din Codul de procedură civilă, precum și a dispozițiilor
art. 7 lit. i) din Legea nr. 188/2000 privind executorii
judecătorești, excepție ridicată de Luiza Iancu și
Alexandru Iancu.
În motivarea excepției de neconstituționalitate, autorii
acesteia apreciază că dispozițiile Codului de procedură
civilă referitoare la actul de adjudecare a imobilului scos la
vânzare prin licitație publică și cele privind predarea silită a
bunurilor imobile, obiect al obligației debitorului prevăzute în
titlul executoriu, contravin dreptului fundamental de
proprietate privată garantat de Constituție și de primul
Protocol la Convenția pentru apărarea drepturilor omului și
a libertăților fundamentale. Astfel, chiar dacă proprietarul
imobilului, persoană fizică, a garantat obligația unei
persoane juridice, urmărirea silită ar trebui să aibă ca
obiect proprietatea persoanei juridice ca debitor al obligației
pe care și-a asumat-o. Or, prin scoaterea la licitație publică
a imobilului, proprietate a persoanei fizice, se nesocotește
dreptul de proprietate al acesteia, pe de o parte, și se
creează o inegalitate între persoanele fizice și cele juridice,
pe de altă parte.
În ceea ce privește emiterea somației de evacuare,
potrivit prevederilor art. 7 lit. i) din Legea nr. 188/2000,
executorul judecătoresc se substituie în competențele
judecătorului, care este singurul abilitat de Constituție să
judece cauzele care au ca obiect evacuarea persoanelor
minore. Se arată că somația de evacuare nu ocrotește
drepturile copiilor minori, care nu sunt debitori, fiind
ignorate dispozițiile art. 108 din Codul familiei, care prevăd
în mod obligatoriu în cauzele cu minori prezența Autorității
Tutelare.
Judecătoria Sectorului 2 București apreciază că
excepția de neconstituționalitate a prevederilor art. 516 și
art. 578—580 1 din Codul de procedură civilă este
neîntemeiată, arătând că acestea conțin numai norme
privind mențiunile obligatorii ale actului de adjudecare sau
dispoziții ce au în vedere predarea silită a bunurilor
imobile, fără a aduce atingere prevederilor constituționale
invocate. De asemenea, nici art. 7 lit. i) din Legea
nr. 188/2000 nu contravine normelor Legii fundamentale,
prin emiterea somației de executare, executorul
judecătoresc conformându-se încuviințării date de instanța
judecătorească în vederea executării obligației stabilite în
titlul executoriu.
Potrivit dispozițiilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului, precum și Guvernului, pentru a-și formula
punctele de vedere cu privire la excepția de
neconstituționalitate ridicată. De asemenea, în conformitate
cu dispozițiile art. 18 1 din Legea nr. 35/1997, cu
modificările ulterioare, s-a solicitat punctul de vedere al
Avocatului Poporului.
Guvernul apreciază excepția de neconstituționalitate ca
fiind nefondată, reținând că procedura de judecată în
ansamblul ei, incluzând în sens larg și faza executării silite,
se întemeiază pe dispozițiile art. 126 alin. (2) din
Constituția României, republicată, care prevăd în mod
expres că reglementarea procedurii de judecată se face
îprin lege“, dând astfel libertate legiuitorului să statueze în
aceste domenii.

Executarea silită se înfățișează ca o activitate complexă
cu caracter mixt, în care se distinge o latură jurisdicțională,
reprezentată prin activitatea instanței de executare, și o
latură administrativă, constând în activitatea execuțională a
executorului judecătoresc. Așa fiind, este evident că prin
atribuțiile sale executorul judecătoresc nu se substituie
activității instanței de judecată, al cărei rol este, potrivit
prevederilor art. 126 alin. (1) din Constituție, republicată,
acela de înfăptuire a justiției.
Se apreciază că susținerile autorilor excepției vizează
apărări de fond ce pot fi avute în vedere la soluționarea
contestației la executare, fără temei în argumentarea
neconstituționalității textelor criticate. Astfel, nu se creează
discriminări de tratament juridic pe diverse criterii între
persoanele supuse executării silite, ceea ce ar fi de natură
să contravină dispozițiilor art. 44 alin. (2) și art. 136 din
Constituție, republicată.
Avocatul Poporului arată că textele de lege criticate nu
aduc atingere prevederilor constituționale consacrate de
art. 1 alin. (5), art. 16, art. 44 alin. (2), art. 126 alin. (1) și
art. 136 alin. (5), invocând în acest sens jurisprudența
Curții Constituționale, respectiv Decizia nr. 56/2004.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, republicată, cu modificările
și completările ulterioare, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituția României, republicată, ale art. 1 alin. (2), ale
art. 2, 3, 12 și 23 din Legea nr. 47/1992, republicată, cu
modificările și completările ulterioare, să soluționeze
excepția de neconstituționalitate formulată.
Obiectul excepției de neconstituționalitate îl constituie
art. 516 și art. 578—5801 din Codul de procedură civilă,
care au următorul conținut:
— Art. 516: îDupă plata integrală a prețului sau a
avansului prevăzut de art. 515, dacă imobilul a fost vândut cu
plata în rate, executorul, pe baza procesului-verbal de licitație,
va întocmi actul de adjudecare, care va cuprinde următoarele
mențiuni:
1. denumirea și sediul organului de executare;
2. numele și calitatea executorului;
3. numărul și data procesului-verbal de licitație;
4. numele și domiciliul sau, după caz, denumirea și sediul
debitorului și adjudecătorului;
5. prețul la care s-a vândut și modalitatea de achitare în
cazul în care vânzarea s-a făcut cu plata în rate;
6. mențiunea, dacă este cazul, că imobilul s-a vândut grevat
de drepturile de uzufruct, uz, abitație sau servitute, ori, după
caz, liber de aceste drepturi, în condițiile prevăzute de art. 509
alin. 3 și 4;
7. datele de identificare a imobilului;
8. mențiunea că actul de adjudecare este titlu de proprietate
și că poate fi înscris în cartea funciară;
9. mențiunea că, pentru creditor, actul de adjudecare
constituie titlu executoriu împotriva cumpărătorului care nu
plătește diferența de preț, în cazul în care vânzarea s-a făcut
cu plata prețului în rate;
10. semnătura și ștampila executorului, precum și
semnătura adjudecatarului.“;

MONITORUL OFICIAL AL ROMÂNIEI, PARTEA I, Nr. 724/11.VIII.2004
— Art. 578: îDacă partea obligată să părăsească ori să
predea un imobil nu-și îndeplinește această obligație în termen
de 5 zile de la primirea somației, ea va fi îndepărtată prin
executare silită, iar imobilul va fi predat celui îndreptățit.“;
— Art. 579: îÎn vederea executării silite a obligației
prevăzute la art. 578, executorul judecătoresc va soma pe
debitor să părăsească de îndată imobilul, iar în caz de
împotrivire, va elibera imobilul cu ajutorul forței publice, punând
pe creditor în drepturile sale.“;
— Art. 580: îDacă executarea privește un imobil în care se
găsesc bunuri mobile ce nu formează obiectul executării și pe
care debitorul nu le ridică singur, executorul va încredința
aceste bunuri în păstrarea unui custode, pe cheltuiala
debitorului.“;
— Art. 580 1 : îDespre îndeplinirea executării potrivit
prevederilor prezentei secțiuni executorul judecătoresc va
întocmi un proces-verbal, dispozițiile art. 577 fiind aplicabile.“
De asemenea, autorii excepției critică dispozițiile art. 7
lit. i) din Legea nr. 188/2000 privind executorii
judecătorești, publicată în Monitorul Oficial al României,
Partea I, nr. 559 din 10 noiembrie 2000, potrivit cărora:
îExecutorul judecătoresc are următoarele atribuții: [...]
i) orice alte acte sau operațiuni date de lege în competența lui.“
Autorii excepției susțin că dispozițiile legale criticate
încalcă următoarele prevederi din Constituția României,
republicată:
— Art. 1 alin. (5): îÎn România, respectarea Constituției, a
supremației sale și a legilor este obligatorie.“;
— Art. 16 alin. (1) și (2): î(1) Cetățenii sunt egali în fața
legii și a autorităților publice, fără privilegii și fără discriminări.
(2) Nimeni nu este mai presus de lege.“;
— Art. 44 alin. (2) teza întâi: îProprietatea privată este
garantată și ocrotită în mod egal de lege, indiferent de titular.“;
— Art. 136 alin. (5): îProprietatea privată este inviolabilă,
în condițiile legii organice.“
Se apreciază că se încalcă și prevederile art. 1 din
Protocolul adițional nr. 1 la Convenția pentru apărarea
drepturilor omului și a libertăților fundamentale, care are
următorul cuprins: îOrice persoană fizică sau juridică are
dreptul la respectarea bunurilor sale. Nimeni nu poate fi lipsit
de proprietatea sa decât pentru cauză de utilitate publică și în
condițiile prevăzute de lege și de principiile generale ale
dreptului internațional.“
Examinând excepția de neconstituționalitate ridicată,
Curtea reține că, potrivit art. 516 din Codul de procedură
civilă, după finalizarea adjudecării, executorul judecătoresc

3

este obligat să întocmească actul de adjudecare prin care
se realizează transferul dreptului de proprietate sau al altui
drept real ce a făcut obiectul urmăririi silite asupra
imobilului în favoarea adjudecatarului. Așa fiind, acest act
constituie titlu de proprietate și titlu executoriu împotriva
debitorului, dacă imobilul se află în posesia acestuia din urmă.
În ceea ce privește dispozițiile art. 578—5801, cuprinse
în secțiunea Codului de procedură civilă referitoare la
predarea silită a bunurilor imobile, și prevederile art. 7 lit. i)
din Legea nr. 188/2000, Curtea observă că acestea
instituie norme de procedură ce trebuie respectate de către
debitorul obligației de predare a imobilului, respectiv
atribuțiile executorului judecătoresc căruia i-a fost
încredințată executarea silită.
Curtea nu poate reține nesocotirea principiului egalității
cetățenilor în fața legii, textele de lege reprezentând
exclusiv o garanție a asigurării echilibrului între persoane
cu interese contrare, prin determinarea cadrului legal de
exercitare a drepturilor lor legitime.
De altfel, potrivit art. 126 alin. (2) din Constituție,
republicată, stabilirea competenței instanțelor și a procedurii
de judecată constituie atributul exclusiv al legiuitorului,
acesta fiind ținut, desigur, ca în procesul de legiferare să
se circumscrie cadrului constituțional. Or, Curtea constată
că reglementarea dedusă controlului satisface exigența
impusă de norma constituțională, fiind în deplină
concordanță cu prevederile Legii fundamentale.
Nici critica de neconstituționalitate a textelor de lege în
raport cu art. 44 din Constituție, republicată, referitor la
garantarea dreptului de proprietate privată, nu este
întemeiată, întrucât, prin executarea silită a unei obligații de
a face, respectiv de a preda un bun imobil, rezultată
dintr-un titlu executoriu emis conform legii, se asigură
realizarea drepturilor legale ale creditorului. Stabilirea
conținutului și limitelor dreptului de proprietate — cărora li
se subsumează reglementările în cauză — implică, în mod
necesar, o restrângere a exercițiului său în considerarea
drepturilor și intereselor altor persoane. Departe de a
constitui o atingere a dreptului subiectiv în sine, asemenea
reglementări creează condițiile indispensabile valorificării
acestuia. În consecință, art. 516 și art. 578—5801 din
Codul de procedură civilă și art. 7 lit. i) din Legea
nr. 188/2000 nu numai că nu contravin prevederilor
constituționale invocate, ci, dimpotrivă, le dau expresie
într-o manieră specifică, dar indubitabilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, republicată,
precum și al art. 1—3, al art. 13 alin. (1) lit. A.d) și al art. 23 din Legea nr. 47/1992, republicată, cu modificările și
completările ulterioare,
CURTEA

În numele legii
D E C I D E:

Respinge excepția de neconstituționalitate a dispozițiilor art. 516 și art. 578—5801 din Codul de procedură civilă,
precum și a dispozițiilor art. 7 lit. i) din Legea nr. 188/2000 privind executorii judecătorești, excepție ridicată de Luiza
Iancu și Alexandru Iancu în Dosarul nr. 984/2004 al Judecătoriei Sectorului 2 București.
Definitivă și obligatorie.
Pronunțată în ședința publică din data de 1 iulie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

4

MONITORUL OFICIAL AL ROMÂNIEI, PARTEA I, Nr. 724/11.VIII.2004

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind acordarea unui ajutor
În temeiul art. 108 din Constituție, republicată, al art. 1 din Ordonanța Guvernului nr. 28/2003 privind trimiterea
bolnavilor pentru tratament în străinătate, aprobată cu modificări prin Legea nr. 119/2003, al art. 5 alin. (1) lit. h) și
alin. (2) din Ordonanța de urgență a Guvernului nr. 118/1999 privind înființarea și utilizarea Fondului național de
solidaritate, aprobată cu modificări și completări prin Legea nr. 366/2001, precum și al Ordonanței de urgență a
Guvernului nr. 32/2001 pentru reglementarea unor probleme financiare, aprobată cu modificări prin Legea nr. 374/2001,
cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă acordarea unui ajutor în sumă
de 170.000 euro, pentru efectuarea transplantului medular
și a tratamentului medical aferent în străinătate, doamnei
Istodor Adriana Octavia, în vârstă de 28 de ani, domiciliată
în municipiul Petroșani, Str. Aviatorilor bl. 22, sc. 1, et. 10,
ap. 61, județul Hunedoara.
(2) Suma prevăzută la alin. (1) se suportă din bugetul
de stat, după cum urmează:
a) Ministerul Sănătății va aloca suma de 20.000 euro;
b) Ministerul Muncii, Solidarității Sociale și Familiei va
aloca suma de 150.000 euro.
(3) Ajutorul se acordă în lei și se suportă atât din
bugetul Ministerului Sănătății, prin Direcția de Sănătate
Publică a Județului Hunedoara, cât și din bugetul
Ministerului Muncii, Solidarității Sociale și Familiei, prin
Direcția pentru Dialog, Familie și Solidaritate Socială a
Județului Hunedoara, la cursul de schimb valutar al Băncii

Naționale a României din ziua lucrătoare precedentă
efectuării deschiderii de credite bugetare.
(4) Suma aprobată din bugetul Ministerului Muncii,
Solidarității Sociale și Familiei pentru efectuarea
transplantului medular și a tratamentului medical aferent în
străinătate va fi transferată de către Direcția pentru Dialog,
Familie și Solidaritate Socială a Județului Hunedoara
Direcției de Sănătate Publică a Județului Hunedoara, la
solicitarea acesteia.
Art. 2. — Fundamentarea sumei solicitate și justificarea
celei utilizate pentru achitarea integrală a transplantului
medular și a tratamentului medical în străinătate revin
Ministerului Sănătății, prin Direcția de Sănătate Publică a
Județului Hunedoara, care va efectua plata și va certifica
documentele financiar-contabile prezentate de furnizorul de
servicii medicale din străinătate.

PRIM-MINISTRU

ADRIAN NĂSTASE
Contrasemnează:
Ministrul muncii, solidarității sociale și familiei,
Dan Mircea Popescu
Ministrul sănătății,
Ovidiu Brînzan
p. Ministrul finanțelor publice,
Gheorghe Gherghina,
secretar de stat
București, 5 august 2004.
Nr. 1.230.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind eliberarea autorizației de liberă practică
Văzând Referatul de aprobare al Direcției generale asistență medicală nr. OB/8.786 din 30 iulie 2004,
având în vedere prevederile Ordonanței Guvernului nr. 124/1998 privind organizarea și funcționarea cabinetelor
medicale, republicată, cu modificările și completările ulterioare, precum și ale Ordinului ministrului sănătății și familiei
nr. 153/2003 pentru aprobarea Normelor metodologice privind înființarea, organizarea și funcționarea cabinetelor medicale,
cu modificările ulterioare,
având în vedere prevederile Legii nr. 306/2004 privind exercitarea profesiei de medic, precum și organizarea și
funcționarea Colegiului Medicilor din România,

MONITORUL OFICIAL AL ROMÂNIEI, PARTEA I, Nr. 724/11.VIII.2004

5

având în vedere prevederile Legii nr. 307/2004 privind exercitarea profesiei de asistent medical și a profesiei de
moașă, precum și organizarea și funcționarea Ordinului Asistenților Medicali și Moașelor din România,
având în vedere prevederile Legii nr. 308/2004 privind exercitarea profesiei de medic dentist, precum și
înființarea, organizarea și funcționarea Colegiului Medicilor Dentiști din România,
având în vedere prevederile Legii nr. 460/2003 privind exercitarea profesiilor de biochimist, biolog și chimist,
înființarea, organizarea și funcționarea Ordinului Biochimiștilor, Biologilor și Chimiștilor în sistemul sanitar din România,
având în vedere prevederile Ordonanței de urgență a Guvernului nr. 83/2000 privind organizarea și funcționarea
cabinetelor de liberă practică pentru servicii publice conexe actului medical, aprobată cu modificări prin Legea
nr. 598/2001,
în temeiul prevederilor Hotărârii Guvernului nr. 743/2003 privind organizarea și funcționarea Ministerului Sănătății,
cu modificările și completările ulterioare,
ministrul sănătății emite următorul ordin:
Art. 1. — Personalul medical care prestează servicii
medicale în unități medicale publice sau private, precum și
personalul care desfășoară activități pentru servicii conexe
actului medical au obligația de a solicita Ministerului
Sănătății eliberarea autorizației de liberă practică.
Art. 2. — Eliberarea autorizațiilor se face de către
Ministerul Sănătății prin direcțiile de sănătate publică.
Art. 3. — Pentru personalul medical și cel care
desfășoară activități pentru servicii conexe actului medical
din Ministerul Apărării Naționale, Ministerul Administrației și
Internelor, Ministerul Justiției, Ministerul Transporturilor,
Construcțiilor și Turismului, Serviciul Român de Informații,
autorizația de liberă practică se eliberează de către

Ministerul Sănătății, prin Direcția generală asistență
medicală.
Art. 4. — Autorizația de liberă practică se va elibera
conform modelului din anexa care face parte integrantă al
prezentului ordin.
Art. 5. — La data intrării în vigoare a prezentului ordin
se abrogă Ordinul ministrului sănătății nr. 84/1998.
Art. 6. — Direcția generală asistență medicală și
direcțiile de sănătate publică județene și a municipiului
București vor duce la îndeplinire prezentul ordin.
Art. 7. — Prezentul ordin se va publica în Monitorul
Oficial al României, Partea I.

Ministrul sănătății,
Ovidiu Brînzan
București, 30 iulie 2004.
Nr. 979.

ANEXĂ

(Pentru medici)
MINISTERUL SĂNĂTĂȚII
DIRECȚIA DE SĂNĂTATE PUBLICĂ A JUDEȚULUI .............

Nr. .................... data ........................

AUTORIZAȚIE DE LIBERĂ PRACTICĂ

Nr. ..............
Ministerul Sănătății autorizează pe:
Numele și prenumele .........................................
Profesia solicitantului ..........................................
Domiciliat/domiciliată în ......................................
Să exercite profesiunea de medic în unități medicale autorizate de Ministerul Sănătății, conform pregătirii
profesionale și în conformitate cu Legea nr. 306/2004 privind exercitarea profesiei de medic, precum și organizarea și
funcționarea Colegiului Medicilor din România.
Activitățile autorizate se pot desfășura cu îndeplinirea condițiilor de dotare minimă, conform Ordinului ministrului
sănătății și familiei nr. 153/2003 pentru aprobarea Normelor metodologice privind înființarea, organizarea și funcționarea
cabinetelor medicale, cu modificările ulterioare.
Orice dispozitiv medical utilizat la desfășurarea activităților autorizate trebuie înregistrat la Ministerul Sănătății,
conform Legii nr. 176/2000 privind dispozitivele medicale.
Director,

6

MONITORUL OFICIAL AL ROMÂNIEI, PARTEA I, Nr. 724/11.VIII.2004
(Pentru medici dentiști)

MINISTERUL SĂNĂTĂȚII
DIRECȚIA DE SĂNĂTATE PUBLICĂ A JUDEȚULUI .............

Nr. .................... data ........................
AUTORIZAȚIE DE LIBERĂ PRACTICĂ

Nr. ..............
Ministerul Sănătății autorizează pe:
Numele și prenumele .........................................
Profesia solicitantului ..........................................
Domiciliat/domiciliată în ......................................
Să exercite profesiunea de medic dentist în unități medicale autorizate de Ministerul Sănătății, conform pregătirii
profesionale și în conformitate cu Legea nr. 308/2004 privind exercitarea profesiei de medic dentist, precum și înființarea,
organizarea și funcționarea Colegiului Medicilor Dentiști din România.
Activitățile autorizate se pot desfășura cu îndeplinirea condițiilor de dotare minimă, conform Ordinului ministrului
sănătății și familiei nr. 153/2003 pentru aprobarea Normelor metodologice privind înființarea, organizarea și funcționarea
cabinetelor medicale, cu modificările ulterioare.
Orice dispozitiv medical utilizat la desfășurarea activităților autorizate trebuie înregistrat la Ministerul Sănătății,
conform Legii nr. 176/2000 privind dispozitivele medicale.

Director,

(Pentru biochimiști, biologi și chimiști)
MINISTERUL SĂNĂTĂȚII
DIRECȚIA DE SĂNĂTATE PUBLICĂ A JUDEȚULUI .............

Nr. .................... data ........................

AUTORIZAȚIE DE LIBERĂ PRACTICĂ

Nr. ..............
Ministerul Sănătății autorizează pe:
Numele și prenumele .........................................
Profesia solicitantului ..........................................
Domiciliat/domiciliată în ......................................
Să exercite profesiunea de ......................... în unități autorizate de Ministerul Sănătății, conform pregătirii
profesionale, în conformitate cu Legea nr. 460/2003 privind exercitarea profesiilor de biochimist, biolog și chimist,
înființarea, organizarea și funcționarea Ordinului Biochimiștilor, Biologilor și Chimiștilor în sistemul sanitar din România.
Activitățile autorizate se pot desfășura cu îndeplinirea condițiilor de spațiu și dotare minimă, conform Ordinului
ministrului sănătății nr. 710/2000.
Orice dispozitiv medical utilizat la desfășurarea activităților autorizate trebuie înregistrat la Ministerul Sănătății,
conform Legii nr. 176/2000 privind dispozitivele medicale.

Director,

MONITORUL OFICIAL AL ROMÂNIEI, PARTEA I, Nr. 724/11.VIII.2004

7

(Pentru asistenți medicali și moașe)
MINISTERUL SĂNĂTĂȚII
DIRECȚIA DE SĂNĂTATE PUBLICĂ A JUDEȚULUI .............

Nr. .................... data ........................

AUTORIZAȚIE DE LIBERĂ PRACTICĂ

Nr. ..............
Ministerul Sănătății autorizează pe:
Numele și prenumele .........................................
Profesia solicitantului ..........................................
Domiciliat/domiciliată în ......................................
Să exercite profesiunea de asistent medical/moașă în unități medicale autorizate de Ministerul Sănătății, conform
pregătirii profesionale și în conformitate cu Legea nr. 307/2004 privind exercitarea profesiei de asistent medical și a
profesiei de moașă, precum și organizarea și funcționarea Ordinului Asistenților Medicali și Moașelor din România.
Activitățile autorizate se pot desfășura cu îndeplinirea condițiilor de dotare minimă conform Ordinului ministrului
sănătății și familiei nr. 153/2003 pentru aprobarea Normelor metodologice privind înființarea, organizarea și funcționarea
cabinetelor medicale, cu modificările ulterioare.
Orice dispozitiv medical utilizat la desfășurarea activităților autorizate trebuie înregistrat la Ministerul Sănătății,
conform Legii nr. 176/2000 privind dispozitivele medicale.

Director,

(Pentru asistenți de farmacie)
MINISTERUL SĂNĂTĂȚII
DIRECȚIA DE SĂNĂTATE PUBLICĂ A JUDEȚULUI .............

Nr. .................... data ........................

AUTORIZAȚIE DE LIBERĂ PRACTICĂ

Nr. ..............
Ministerul Sănătății autorizează pe:
Numele și prenumele .........................................
Profesia solicitantului ..........................................
Domiciliat/domiciliată în ......................................
Să exercite profesiunea de asistent de farmacie în unități farmaceutice autorizate de Ministerul Sănătății, conform
pregătirii profesionale, în conformitate cu Legea nr. 307/2004 privind exercitarea profesiei de asistent medical și a
profesiei de moașă, precum și organizarea și funcționarea Ordinului Asistenților Medicali și Moașelor din România și cu
reglementările în vigoare privind activitatea farmaceutică.
Autorizația de liberă practică se eliberează pentru activități în orice tip de unitate farmaceutică condusă de un
farmacist, precum și în unități farmaceutice conduse de asistenți de farmacie (drogherie).

Director,

8

MONITORUL OFICIAL AL ROMÂNIEI, PARTEA I, Nr. 724/11.VIII.2004
(Pentru activități conexe)

MINISTERUL SĂNĂTĂȚII
DIRECȚIA DE SĂNĂTATE PUBLICĂ A JUDEȚULUI .............

Nr. .................... data ........................
AUTORIZAȚIE DE LIBERĂ PRACTICĂ

Nr. ..............
Ministerul Sănătății autorizează pe:
Numele și prenumele .........................................
Profesia ...............................................................
Domiciliat/domiciliată în ......................................
Să practice profesiunea de ................................................................. în unități autorizate de Ministerul Sănătății,
conform pregătirii profesionale, în conformitate cu Ordonanța de urgență a Guvernului nr. 83/2000 privind organizarea și
funcționarea cabinetelor de liberă practică pentru servicii publice conexe actului medical, aprobată cu modificări prin
Legea nr. 598/2001.
Orice dispozitiv medical utilizat la desfășurarea activităților autorizate trebuie înregistrat la Ministerul Sănătății,
conform Legii nr. 176/2000 privind dispozitivele medicale.

Director,

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 724/11.VIII.2004 conține 8 pagini.

Prețul de vânzare 8.500 lei

ISSN 1453—4495

