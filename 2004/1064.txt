Anul 172 (XVI) — Nr. 1.064

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 17 noiembrie 2004

SUMAR

Nr.

Pagina
HOTĂRÂRI ALE GUVERNULUI ROMÂNIEI

1.927. — Hotărâre pentru aprobarea plății contribuției
României la bugetul Comisiei europene pentru
democrație prin drept a Consiliului Europei............
1.930. — Hotărâre privind stabilirea conținutului
mandatului acordat Autorității pentru Valorificarea
Activelor Statului în conformitate cu art. 1 din
Ordonanța de urgență a Guvernului nr. 70/2004
privind instituirea unor măsuri postprivatizare la
Societatea Comercială îAutomobile Dacia“ — S.A.

Nr.

Pagina

2

1.931. — Hotărâre pentru aprobarea contribuției
financiare a României la bugetul comun al
Organizației NATO pentru Aprovizionare și
Mentenanță (NAMSO) și Agenției NATO pentru
Aprovizionare și Mentenanță (NAMSA) ...................

3

1.933. — Hotărâre privind suplimentarea bugetului
Ministerului Mediului și Gospodăririi Apelor din
Fondul de rezervă bugetară la dispoziția
Guvernului, prevăzut în bugetul de stat pe
anul 2004...................................................................

3–4

4–5

1.952. — Hotărâre privind acordarea unui ajutor ..............

2

1.951. — Hotărâre privind acordarea unui ajutor umanitar
constând în materiale de construcții și reparat
case, pentru populația din județele Giurgiu,
Hunedoara, Neamț și Vaslui, afectată de
fenomenele meteorologice periculoase care s-au
produs în perioada august—octombrie 2004 ..........

5–6

1.953. — Hotărâre privind suplimentarea bugetului
Ministerului Educației și Cercetării din Fondul de
rezervă bugetară la dispoziția Guvernului, prevăzut
în bugetul de stat pe anul 2004 .............................

6

1.954. — Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe anul
2004, pentru județul Suceava ..................................

7

1.955. — Hotărâre privind suplimentarea bugetului
Ministerului Culturii și Cultelor din Fondul de
rezervă bugetară la dispoziția Guvernului pe
anul 2004 pentru Episcopia Caransebeșului, în
vederea construirii, reparării și reabilitării unor
lăcașuri de cult din județul Caraș-Severin ..............

7–8

2

MONITORUL OFICIAL AL ROMÂNIEI, PARTEA I, Nr. 1.064/17.XI.2004

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea plății contribuției României la bugetul Comisiei europene
pentru democrație prin drept a Consiliului Europei
În temeiul art. 108 din Constituția României, republicată, și al articolului unic din Legea nr. 47/1995 privind
participarea României la Comisia europeană pentru democrație prin drept,
Guvernul României adoptă prezenta hotărâre.
Art. 1. — Se aprobă plata contribuției României pe anul
2003, în valoare de 22.520,68 euro, la bugetul Comisiei
europene pentru democrație prin drept a Consiliului Europei
și a majorărilor aferente, de către Ministerul Justiției.
Art. 2. — Se aprobă plata contribuției României pe
anul 2004, în valoare de 20.754,99 euro, la bugetul
Comisiei europene pentru democrație prin drept a
Consiliului Europei și a majorărilor aferente, de către
Ministerul Afacerilor Externe.

Art. 3. — Suma necesară plății contribuției prevăzute la
art. 1 și 2 se suportă din fondurile prevăzute cu această
destinație în bugetele Ministerului Justiției și Ministerului
Afacerilor Externe pe anul 2004.
Art. 4. — Începând cu anul 2005, plata contribuției
României la bugetul Comisiei europene pentru democrație
prin drept a Consiliului Europei se va efectua în părți
egale, din bugetele Ministerului Justiției și Ministerului
Afacerilor Externe.

PRIM-MINISTRU

ADRIAN NĂSTASE
Contrasemnează:
p. Ministrul afacerilor externe,
Bogdan Lucian Aurescu,
secretar de stat
Ministrul justiției,
Cristian Diaconescu
p. Ministrul finanțelor publice,
Maria Manolescu,
secretar de stat
București, 10 noiembrie 2004.
Nr. 1.927.
GUVERNUL ROMÂNIEI

HOTĂRÂRE
privind stabilirea conținutului mandatului acordat Autorității pentru Valorificarea Activelor Statului
în conformitate cu art. 1 din Ordonanța de urgență a Guvernului nr. 70/2004
privind instituirea unor măsuri postprivatizare la Societatea Comercială îAutomobile Dacia“ — S.A.
În temeiul art. 108 din Constituția României, republicată, și al art. 2 din Ordonanța de urgență a Guvernului
nr. 70/2004 privind instituirea unor măsuri postprivatizare la Societatea Comercială îAutomobile Dacia“ — S.A.,
Guvernul României adoptă prezenta hotărâre.
Articol unic. — Se stabilește conținutul mandatului
acordat Autorității pentru Valorificarea Activelor Statului,
privind negocierea și semnarea unui act adițional de
modificare și completare a Contractului de vânzare-

cumpărare de acțiuni nr. 4.072 din 2 iulie 1999, încheiat cu
cumpărătorul Societății Comerciale îAutomobile Dacia“ —
S.A., prevăzut în anexa*) care face parte integrantă din
prezenta hotărâre.

PRIM-MINISTRU

ADRIAN NĂSTASE
Contrasemnează:
Președintele Autorității pentru Valorificarea Activelor Statului,
Mircea Ursache
p. Ministrul finanțelor publice,
Gheorghe Gherghina,
secretar de stat
București, 10 noiembrie 2004.
Nr. 1.930.
*) Anexa se comunică Autorității pentru Valorificarea Activelor Statului.

MONITORUL OFICIAL AL ROMÂNIEI, PARTEA I, Nr. 1.064/17.XI.2004

3

GUVERNUL ROMÂNIEI

HOTĂRÂRE
pentru aprobarea contribuției financiare a României la bugetul comun al Organizației NATO
pentru Aprovizionare și Mentenanță (NAMSO) și Agenției NATO pentru Aprovizionare
și Mentenanță (NAMSA)
În temeiul art. 108 din Constituția României, republicată, și al Legii nr. 22/2004 pentru aderarea României la
Tratatul Atlanticului de Nord, semnat la Washington la 4 aprilie 1949,
Guvernul României adoptă prezenta hotărâre.
Art. 1. — Se aprobă plata contribuției financiare a
României, începând cu anul 2005, la bugetul comun al
Organizației NATO pentru Aprovizionare și Mentenanță
(NAMSO) și Agenției NATO pentru Aprovizionare și
Mentenanță (NAMSA).
Art. 2. — Suma anuală necesară îndeplinirii obligației
prevăzute la art. 1 este exprimată în euro și se stabilește

de către organismele NATO cu atribuții și responsabilități în
domeniu.
Art. 3. — Contravaloarea în lei a contribuției financiare
a României la bugetul comun al Organizației NATO pentru
Aprovizionare și Mentenanță (NAMSO) și Agenției NATO
pentru Aprovizionare și Mentenanță (NAMSA) se asigură
din bugetul aprobat Ministerului Apărării Naționale.

PRIM-MINISTRU

ADRIAN NĂSTASE
Contrasemnează:
Ministrul apărării naționale,
Ioan Mircea Pașcu
p. Ministrul afacerilor externe,
Bogdan Lucian Aurescu,
secretar de stat
p. Ministrul finanțelor publice,
Gheorghe Gherghina,
secretar de stat
București, 10 noiembrie 2004.
Nr. 1.931.

GUVERNUL ROMÂNIEI

HOTĂRÂRE
privind suplimentarea bugetului Ministerului Mediului și Gospodăririi Apelor
din Fondul de rezervă bugetară la dispoziția Guvernului, prevăzut în bugetul de stat pe anul 2004
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare, și al art. 21 din Ordonanța Guvernului cu privire la rectificarea bugetului de stat pe
anul 2004 nr. 48/2004,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Mediului și Gospodăririi Apelor din Fondul de rezervă
bugetară la dispoziția Guvernului, prevăzut în bugetul de
stat pe anul 2004, cu suma de 28.000.000 mii lei la
capitolul 64.01 îMediu și ape“, titlul îCheltuieli de capital“,
necesară finanțării unor obiective de investiții din categoria
celor prevăzute la art. 46 alin. (2) lit. d) din Legea
nr. 500/2002 privind finanțele publice, cu modificările
ulterioare.

Art. 2. — Ministerul Finanțelor Publice este autorizat să
introducă, la propunerea ordonatorului principal de credite,
modificările prevăzute la art. 1 în structura bugetului de stat
și în volumul și structura bugetului Ministerului Mediului și
Gospodăririi Apelor pe anul 2004.
Art. 3. — Ministerul Mediului și Gospodăririi Apelor și
alte organe abilitate de lege vor controla modul de utilizare,
în conformitate cu prevederile legale, a sumei alocate
potrivit prezentei hotărâri.

4

MONITORUL OFICIAL AL ROMÂNIEI, PARTEA I, Nr. 1.064/17.XI.2004

Art. 4. — Cu sumele rămase neutilizate până la data
de 10 decembrie 2004, la propunerea ordonatorului principal

de credite, se reîntregește Fondul de rezervă bugetară la
dispoziția Guvernului, prevăzut în bugetul de stat pe anul 2004.

PRIM-MINISTRU

ADRIAN NĂSTASE
Contrasemnează:
p. Ministrul mediului și gospodăririi apelor,
Florin Stadiu,
secretar de stat
p. Ministrul finanțelor publice,
Gheorghe Gherghina,
secretar de stat
București, 10 noiembrie 2004.
Nr. 1.933.

GUVERNUL ROMÂNIEI

HOTĂRÂRE
privind acordarea unui ajutor umanitar constând în materiale de construcții și reparat case,
pentru populația din județele Giurgiu, Hunedoara, Neamț și Vaslui, afectată de fenomenele
meteorologice periculoase care s-au produs în perioada august—octombrie 2004
În temeiul art. 108 din Constituția României, republicată, și al art. 8 alin. 5 din Legea nr. 82/1992 privind
rezervele de stat, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se acordă un ajutor umanitar cu titlu gratuit,
în limita sumei de 2,82 miliarde lei, familiilor din județele
Giurgiu (600 milioane lei), Hunedoara (1.400 milioane lei),
Neamț (20 milioane lei) și Vaslui (800 milioane lei),
afectate de fenomenele meteorologice periculoase care
s-au produs în perioada august—octombrie 2004, constând
în materiale de construcții și reparat case, conform anexei
care face parte integrantă din prezenta hotărâre.
Art. 2. — (1) Administrația Națională a Rezervelor de
Stat va scădea din gestiune la prețul de înregistrare, prin
conturile îFinanțarea din bugetul de stat privind anii
precedenți și alte surse“, respectiv îVenituri proprii din anii
precedenți și alte surse“, după caz, cantitățile de produse
aprobate a fi scoase din rezervele de stat, potrivit prezentei
hotărâri, pe baza avizelor de expediție și a proceselorverbale de predare-primire semnate de împuterniciții
desemnați de prefecturile județelor Giurgiu, Hunedoara,
Neamț și Vaslui.
(2) Reîntregirea stocurilor cu cantitățile acordate conform
anexei se va face în anul 2005, finanțarea fiind asigurată
din bugetul aprobat Administrației Naționale a Rezervelor
de Stat.
Art. 3. — (1) Transportul produselor până la locul
indicat de fiecare prefectură se va efectua în regim de
urgență cu mijloace auto din dotarea unităților teritoriale din
subordinea Administrației Naționale a Rezervelor de Stat sau
cu mijloace ale unor societăți comerciale angajate de acestea,
precum și pe calea ferată, prin grija Societății Naționale de
Transport Feroviar de Marfă îC.F.R. Marfă“ — S.A.

(2) Cheltuielile legate de ambalarea și transportul
produselor se suportă de către Administrația Națională a
Rezervelor de Stat în limita bugetului aprobat.
(3) Distribuirea produselor către populația sinistrată se
va face de prefecturile județelor Giurgiu, Hunedoara, Neamț
și Vaslui, prin persoane anume împuternicite.
(4) Schimbarea sub orice formă a destinației produselor
acordate ca ajutor din rezervele de stat este interzisă și
atrage, după caz, răspunderea civilă, administrativă,
disciplinară sau penală.
Art. 4. — (1) Prefecturile județelor Giurgiu, Hunedoara,
Neamț și Vaslui vor justifica distribuirea produselor scoase
din rezervele de stat în condițiile prezentei hotărâri,
conform prevederilor art. 7 din Hotărârea Guvernului
nr. 371/1993 privind acordarea, în primă intervenție, a
ajutoarelor umanitare populației sinistrate, ca urmare a unor
situații excepționale.
(2) Documentele justificative privind distribuirea vor fi
păstrate la sediul prefecturilor județelor Giurgiu, Hunedoara,
Neamț și Vaslui, în vederea punerii lor la dispoziție
organelor de control abilitate.
Art. 5. — Se aprobă acumularea, în regim de urgență,
a cantităților de 6.040 m2 carton bitumat și 908 m2 plăci
azbociment în limita sumei de 300 milioane lei în cadrul
programului de acumulări produse rezerve de stat,
secțiunea îreîntregire stocuri“, cu finanțare din venituri
proprii ale Administrației Naționale a Rezervelor de Stat,
conform prevederilor art. 3 alin. (1) lit. a) din normele de

5

MONITORUL OFICIAL AL ROMÂNIEI, PARTEA I, Nr. 1.064/17.XI.2004
aplicare aprobate prin Hotărârea Guvernului nr. 1.411/2002
privind aprobarea înființării pe lângă Administrația Națională

a Rezervelor de Stat a unei activități finanțate integral din
venituri proprii.

PRIM-MINISTRU

ADRIAN NĂSTASE
Contrasemnează:
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
Președintele Administrației Naționale a Rezervelor de Stat,
Adrian Gurău
p. Ministrul finanțelor publice,
Gheorghe Gherghina,
secretar de stat
București, 16 noiembrie 2004.
Nr. 1.951.
ANEXĂ
LISTA PRODUSELOR

care se scot din rezervele de stat ca ajutor umanitar pentru populația afectată
de fenomenele meteorologice periculoase produse în perioada august—octombrie 2004
Cantitățile
Produsul

U.M.
Giurgiu

Carton bitumat
Cărămizi
Cherestea rășinoase
Ciment
Coame
Lemn rotund
Plăci azbociment
Tablă zincată
Țigle
Var

m2
buc.
m3
t
buc.
m3
m2
t
buc.
t

5.040
2,30
7,20

468
8,30
2.400
1,325

Hunedoara

Neamț

Vaslui

1.000
8.000
48,00
14,50

28,50
300
13,40
240
24,20
9.400

36,00
200
2,618
1,40

TOTAL

6.040
8.000
78,80
21,70
300
49,40
908
35,118
11.800
2,725

GUVERNUL ROMÂNIEI

HOTĂRÂRE
privind acordarea unui ajutor
În temeiul prevederilor art. 108 din Constituția României, republicată, ale art. 1 din Ordonanța Guvernului
nr. 28/2003 privind trimiterea bolnavilor pentru tratament în străinătate, aprobată cu modificări prin Legea nr. 119/2003, ale
art. 5 alin. (1) lit. h) și alin. (2) din Ordonanța de urgență a Guvernului nr. 118/1999 privind înființarea și utilizarea
Fondului național de solidaritate, aprobată cu modificări și completări prin Legea nr. 366/2001, și ale Ordonanței de
urgență a Guvernului nr. 32/2001 pentru reglementarea unor probleme financiare, aprobată cu modificări prin Legea
nr. 374/2001, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă acordarea unui ajutor în sumă
de 60.000 euro, pentru efectuarea tratamentului în
străinătate, domnului Giurgiuca Ionuț în vârstă de 34 de ani,
domiciliat în municipiul București, str. Ioan Slavici nr. 9,
sectorul 1.
(2) Suma prevăzută la alin. (1) se suportă din bugetul
de stat, după cum urmează:
— Ministerul Sănătății va aloca suma de 20.000 euro;
— Ministerul Muncii, Solidarității Sociale și Familiei va
aloca suma de 40.000 euro.

(3) Ajutorul se acordă în lei și va fi suportat atât din
bugetul Ministerului Sănătății, prin Direcția de Sănătate
Publică a Municipiului București, cât și din bugetul
Ministerului Muncii, Solidarității Sociale și Familiei, prin
Direcția pentru Dialog, Familie și Solidaritate Socială a
Municipiului București, la cursul de schimb valutar al Băncii
Naționale a României din ziua lucrătoare precedentă
efectuării deschiderii de credite bugetare.
(4) Suma aprobată din bugetul Ministerului Muncii,
Solidarității Sociale și Familiei pentru efectuarea

6

MONITORUL OFICIAL AL ROMÂNIEI, PARTEA I, Nr. 1.064/17.XI.2004

tratamentului medical în străinătate va fi transferată de
către Direcția pentru Dialog, Familie și Solidaritate Socială
a Municipiului București Direcției de Sănătate Publică a
Municipiului București, la solicitarea acesteia.
Art. 2. — Fundamentarea sumei solicitate și justificarea
celei utilizate pentru achitarea integrală a tratamentului

medical în străinătate revin Ministerului Sănătății, prin
Direcția de Sănătate Publică a Municipiului București, care
va efectua plata și va certifica documentele financiarcontabile prezentate de furnizorul de servicii medicale din
străinătate.

PRIM-MINISTRU

ADRIAN NĂSTASE
Contrasemnează:
p. Ministrul muncii, solidarității sociale și familiei,
Valentin Mocanu,
secretar de stat
Ministrul sănătății,
Ovidiu Brînzan
p. Ministrul finanțelor publice,
Gheorghe Gherghina,
secretar de stat
București, 16 noiembrie 2004.
Nr. 1.952.
GUVERNUL ROMÂNIEI

HOTĂRÂRE
privind suplimentarea bugetului Ministerului Educației și Cercetării
din Fondul de rezervă bugetară la dispoziția Guvernului, prevăzut în bugetul de stat pe anul 2004
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare, precum și al art. 21 alin. (3) din Ordonanța Guvernului nr. 48/2004 cu privire la
rectificarea bugetului de stat pe anul 2004,
Guvernul României adoptă prezenta hotărâre.
Art. 1. — (1) Se aprobă suplimentarea bugetului
Ministerului Educației și Cercetării pe anul 2004, la capitolul
57.01 îÎnvățământ“, titlul îCheltuieli de personal“, cu suma
de 18.000.000 mii lei din Fondul de rezervă bugetară la
dispoziția Guvernului, prevăzut în bugetul de stat pe anul
2004.

(2) Detalierea pe articole de cheltuieli a sumei prevăzute
la alin. (1) este prevăzută în anexa care face parte
integrantă din prezenta hotărâre.
Art. 2. — Ministerul Finanțelor Publice, la propunerea
ordonatorului principal de credite, este autorizat să
introducă modificările corespunzătoare în structura bugetului
de stat și în volumul și structura bugetului Ministerului
Educației și Cercetării pe anul 2004.

PRIM-MINISTRU

ADRIAN NĂSTASE
Contrasemnează:
p. Ministrul educației și cercetării,
Radu Damian,
secretar de stat
p. Ministrul finanțelor publice,
Gheorghe Gherghina,
secretar de stat
București, 16 noiembrie 2004.
Nr. 1.953.
ANEXĂ
DETALIEREA

cheltuielilor de personal pe articole de cheltuieli
TOTAL CHELTUIELI DE PERSONAL:

18.000.000 mii lei

din care:
— Cheltuieli cu salariile
— Contribuții pentru asigurări sociale de stat
— Contribuții pentru asigurările de șomaj
— Contribuții pentru asigurările sociale de sănătate
— Contribuții pentru asigurările de accidente de muncă și boli profesionale

13.585.000
2.989.000
407.000
951.000
68.000

mii
mii
mii
mii
mii

lei
lei
lei
lei
lei

MONITORUL OFICIAL AL ROMÂNIEI, PARTEA I, Nr. 1.064/17.XI.2004

7

GUVERNUL ROMÂNIEI

HOTĂRÂRE
privind alocarea unei sumei din Fondul de rezervă bugetară la dispoziția Guvernului,
prevăzut în bugetul de stat pe anul 2004, pentru județul Suceava
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din impozitul pe venit pentru bugetele locale pe
anul 2004, cu suma de 1.000.000 mii lei pentru județul
Suceava, din Fondul de rezervă bugetară la dispoziția
Guvernului, prevăzut în bugetul de stat pe anul 2004, și
alocarea acesteia bugetului propriu al municipiului
Rădăuți, pentru amenajarea spațiului destinat Grădiniței

cu program prelungit nr. 2 din municipiul Rădăuți, județul
Suceava.
Art. 2. — Utilizarea sumei prevăzute la art. 1 se face
de către ordonatorul principal de credite, potrivit
dispozițiilor legale.
Art. 3. — Ministerul Finanțelor Publice este autorizat
să introducă modificările corespunzătoare în volumul și în
structura bugetului de stat pe anul 2004.

PRIM-MINISTRU

ADRIAN NĂSTASE
Contrasemnează:
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
p. Ministrul educației și cercetării,
Radu Damian,
secretar de stat
p. Ministrul finanțelor publice,
Gheorghe Gherghina,
secretar de stat
București, 16 noiembrie 2004.
Nr. 1.954.

GUVERNUL ROMÂNIEI

HOTĂRÂRE
privind suplimentarea bugetului Ministerului Culturii și Cultelor din Fondul de rezervă bugetară
la dispoziția Guvernului pe anul 2004 pentru Episcopia Caransebeșului, în vederea construirii,
reparării și reabilitării unor lăcașuri de cult din județul Caraș-Severin
În temeiul art. 108 din Constituția României, republicată, al art. 3 alin. (1) din Ordonanța Guvernului nr. 82/2001
privind stabilirea unor forme de sprijin financiar pentru unitățile de cult aparținând cultelor religioase recunoscute din
România, aprobată cu modificări și completări prin Legea nr. 125/2002, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Culturii și Cultelor cu suma de 5.000.000 mii lei din Fondul
de rezervă bugetară la dispoziția Guvernului pe anul 2004,
pentru Episcopia Caransebeșului, în vederea construirii,
reparării și reabilitării unor lăcașuri de cult din județul

Caraș-Severin, prevăzute în anexa care face parte
integrantă din prezenta hotărâre.
Art. 2. — Se autorizează Ministerul Finanțelor Publice
să introducă modificările corespunzătoare în structura
bugetului de stat și în volumul și structura bugetului
Ministerului Culturii și Cultelor pe anul 2004.

8

MONITORUL OFICIAL AL ROMÂNIEI, PARTEA I, Nr. 1.064/17.XI.2004

Art. 3. — Ministerul Culturii și Cultelor și alte organe
abilitate de lege vor controla modul de utilizare, în

conformitate cu prevederile legale, a sumei alocate potrivit
prezentei hotărâri.

PRIM-MINISTRU

ADRIAN NĂSTASE
Contrasemnează:
Ministrul culturii și cultelor,
Răzvan Theodorescu
p. Ministrul finanțelor publice,
Gheorghe Gherghina,
secretar de stat
București, 16 noiembrie 2004.
Nr. 1.955.
ANEXĂ
Nr.
crt.

Numele
solicitantului

Suma aprobată
— milioane lei —

1.

Episcopia Caransebeșului

1.000

Continuarea lucrărilor de construcție a Catedralei Ortodoxe
Caransebeș

2.

Episcopia Caransebeșului

200

Lucrări de amenajare a așezământului monahal Schitul
îSfântul Mare Mucenic Pantelimon“

3.

Episcopia Caransebeșului

200

Lucrări de amenajare a Cantinei de asistență socială îSfântul
Vasile cel Mare“

4.

Episcopia Caransebeșului

200

Finalizarea lucrărilor la Mănăstirea Teiuș

5.

Episcopia Caransebeșului

250

Realizarea lucrărilor de reparații la acoperișul Bisericii
Ortodoxe Goruia

6.

Episcopia Caransebeșului

1.000
250

Lucrări de construcție la Biserica Ortodoxă Măureni
Executarea lucrărilor de pietruire a străzii de acces la
cimitirul ortodox din localitatea Șoșdea

7.

Episcopia Caransebeșului

700

Continuarea lucrărilor de construcție a Catedralei Ortodoxe la
Reșița

8.

Episcopia Caransebeșului

200

Finalizarea lucrărilor la acoperișul Mănăstirii Nera — Sasca
Montană

9.

Episcopia Caransebeșului

300

Lucrări de construcție la Mănăstirea Epura

10.

Episcopia Caransebeșului

700

Continuarea lucrărilor de construcție la Catedrala Moldova
Nouă

Obiectivul

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.064/17.XI.2004 conține 8 pagini.

Prețul de vânzare 9.500 lei

ISSN 1453—4495

