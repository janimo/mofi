PARTEA

Anul 172 (XVI) — Nr. 931

I

Marți, 12 octombrie 2004

LEGI, DECRETE, HOTĂRÂRI ȘI ALTE ACTE
SUMAR
Pagina
REPUBLICĂRI
Regulamentul Comisiei Naționale a Valorilor Mobiliare
nr. 5/2002 privind modul de încasare și de
gestionare a veniturilor extrabugetare din care se
finanțează Comisia Națională a Valorilor Mobiliare

1–8

REPUBLICĂRI
R E G U L A M E N T U L Nr. 5/2002*)
privind modul de încasare și de gestionare a veniturilor extrabugetare din care se finanțează
Comisia Națională a Valorilor Mobiliare
CAPITOLUL I
Dispoziții generale
Art. 1. — Prezentul regulament stabilește modul de
încasare, raportare și gestionare a veniturilor extrabugetare,
care se constituie ca surse proprii de finanțare a Comisiei
Naționale a Valorilor Mobiliare, denumită în continuare
C.N.V.M., potrivit următoarelor acte normative:
— Ordonanța de urgență a Guvernului nr. 25/2002
privind aprobarea Statutului Comisiei Naționale a Valorilor
Mobiliare, aprobată cu modificări și completări prin Legea
nr. 514/2002;

— Ordonanța de urgență a Guvernului nr. 26/2002
privind organismele de plasament colectiv în valori
mobiliare, aprobată cu modificări și completări prin Legea
nr. 513/2002;
— Ordonanța de urgență a Guvernului nr. 27/2002
privind piețele reglementate de mărfuri și instrumente
financiare derivate, aprobată cu modificări și completări prin
Legea nr. 512/2002;
— Ordonanța de urgență a Guvernului nr. 28/2002
privind valorile mobiliare, serviciile de investiții financiare și
piețele reglementate, aprobată cu modificări și completări
prin Legea nr. 525/2002;

*) Republicat în temeiul art. IV alin. (3) din Regulamentul nr. 4/2004 de modificare a Regulamentului nr. 5/2002 privind modul de încasare și
de gestionare a veniturilor extrabugetare din care se finanțează Comisia Națională a Valorilor Mobiliare.
Regulamentul nr. 5/2002, pus în aplicare prin Ordinul președintelui Comisiei Naționale a Valorilor Mobiliare nr. 108/2002, a fost publicat în
Monitorul Oficial al României, Partea I, nr. 53 din 30 ianuarie 2003 și a mai fost modificat și completat prin Regulamentul nr. 2/2003, pus în aplicare
prin Ordinul președintelui Comisiei Naționale a Valorilor Mobiliare nr. 22/2003, publicat în Monitorul Oficial al României, Partea I, nr. 341 din 20 mai
2003, Regulamentul nr. 7/2003, pus în aplicare prin Ordinul președintelui Comisiei Naționale a Valorilor Mobiliare nr. 31/2003, publicat în Monitorul
Oficial al României, Partea I, nr. 578 din 13 august 2003, și Regulamentul nr. 8/2003, pus în aplicare prin Ordinul președintelui Comisiei Naționale a
Valorilor Mobiliare nr. 40/2003, publicat în Monitorul Oficial al României, Partea I, nr. 803 din 14 noiembrie 2003.

2

MONITORUL OFICIAL AL ROMÂNIEI, PARTEA I, Nr. 931/12.X.2004

— Ordonanța Guvernului nr. 20/1998 privind constituirea
și funcționarea fondurilor cu capital de risc.
Art. 2. — Încasarea veniturilor se face în conformitate
cu prevederile art. 13 din Statutul Comisiei Naționale a
Valorilor Mobiliare, denumit în continuare Statutul C.N.V.M.
Art. 3. — (1) C.N.V.M. stabilește și modifică nivelul
cotelor prevăzute la art. 13 alin. (2) lit. a)—d) din Statutul
C.N.V.M., în cadrul limitei maxime.
(2) Cuantumul tarifelor și comisioanelor prevăzute la
art. 13 alin. (2) lit. f), g) și j) din Statutul C.N.V.M. este
stabilit prin prezentul regulament.
(3) Cuantumul tarifelor, comisioanelor și veniturilor
prevăzute la art. 13 alin. (2) lit. e) și k) din Statutul
C.N.V.M. se stabilește de C.N.V.M. ca anexă la bugetul
propriu de venituri și cheltuieli și se aprobă de Parlamentul
României.
CAPITOLUL II
Determinarea, încasarea și gestionarea veniturilor
C.N.V.M.
Art. 4. — (1) Nivelul cotei percepute de C.N.V.M. pentru
tranzacțiile derulate pe orice piață reglementată, cu
excepția piețelor reglementate de instrumente financiare
derivate, este evidențiat la pct. 1 din anexa care face parte
integrantă din prezentul regulament.
(2) Sumele provenind din cota prevăzută la alin. (1) se
suportă de cumpărător și se calculează zilnic de către:
— Bursa de Valori București, pentru tranzacțiile
efectuate pe piața bursieră;
— Societatea Comercială Bursa Electronică îRASDAQ“ —
S.A., pentru tranzacțiile efectuate pe piața RASDAQ;
— piețele reglementate, altele decât bursele de valori;
— societățile de bursă, pentru tranzacțiile derulate pe
orice piață la disponibil organizate de acestea.
(3) Entitățile prevăzute la alin. (2) au obligația să
încaseze de la toți operatorii piețelor respective sumele
reprezentând cota prevăzută la alin. (1) aplicată la valoarea
tranzacțiilor zilnice și să efectueze viramentele respective,
conform alin. (4), în contul indicat de C.N.V.M.
(4) Virarea sumelor datorate se va realiza lunar, cel
târziu până la data de 25 a fiecărei luni calendaristice,
corespunzător volumului tranzacțiilor din luna precedentă.
Art. 5. — (1) Nivelul cotei percepute de C.N.V.M. din
valoarea activului net înregistrat de fondurile deschise de
investiții, societățile de investiții și fondurile cu capital de
risc este evidențiat la pct. 2 din anexă.
(2) Baza de calcul la care se aplică cota prevăzută la
alin. (1) este reprezentată de valoarea activului net al
fondurilor deschise de investiții, al societăților de investiții
și al fondurilor cu capital de risc, calculată de depozitar
pentru ultima zi lucrătoare a fiecărei luni calendaristice.
(3) Suma lunară datorată C.N.V.M. se calculează pe
baza valorii activului net în conformitate cu prevederile
alin. (2) și se determină conform formulei:
Valoare activ net
12

x nivel cotă (%)

(4) Virarea sumelor datorate se va realiza lunar, cel mai
târziu până la data de 25 a fiecărei luni calendaristice
pentru luna precedentă.
(5) Sumele provenite din cota prevăzută la alin. (1) se
virează de către societățile de investiții autoadministrate și
de către societățile de administrare a investițiilor pentru
societățile de investiții, pentru fondurile deschise de
investiții și pentru fondurile cu capital de risc asupra cărora
își exercită activitatea de administrare.
(6) Prevederile alin. (1)—(4) se aplică și societăților de
investiții financiare, înființate în conformitate cu prevederile
Legii nr. 133/1996 pentru transformarea Fondurilor
Proprietății Private în societăți de investiții financiare.
Virarea sumelor datorate se va realiza lunar de către
societățile de administrare a investițiilor și societățile de
investiții financiare autoadministrate.
(7) Sunt exceptate de la plata sumei prevăzute la
alin. (3) organismele de plasament colectiv în valori mobiliare
aflate în perioada de 90 de zile de la autorizare, în
conformitate cu prevederile art. 53 alin. (1) din Ordonanța
de urgență a Guvernului nr. 26/2002 privind organismele
de plasament colectiv în valori mobiliare, aprobată cu
modificări și completări prin Legea nr. 513/2002.
Art. 6. — (1) Nivelul cotei percepute de C.N.V.M. pentru
ofertele publice de vânzare este evidențiat la pct. 3 din
anexă.
(2) Sumele provenite din cota prevăzută la alin. (1) se
calculează la valoarea determinată pe baza subscrierilor
realizate și se virează de către ofertant la data închiderii
derulării ofertei, în contul indicat de C.N.V.M.
(3) Dovada plății corecte a sumelor prevăzute la
alin. (2) se prezintă la C.N.V.M. o dată cu raportul privind
rezultatele ofertei.
Art. 7. — (1) Nivelul cotelor percepute de C.N.V.M.
pentru ofertele publice de cumpărare, respectiv de preluare,
este evidențiat la pct. 4 din anexă.
(2) Sumele provenite din aplicarea cotelor prevăzute la
alin. (1) se calculează la valoarea determinată pe baza
subscrierilor realizate în ofertele publice de cumpărare,
respectiv de preluare, și se virează de către ofertant la
data închiderii derulării ofertei, în contul indicat de C.N.V.M.
(3) Dovada plății corecte a sumelor prevăzute la
alin. (2) se prezintă la C.N.V.M. o dată cu raportul privind
rezultatele ofertei.
Art. 8. — Sumele provenite din aplicarea tarifelor și
comisioanelor stabilite în conformitate cu prevederile art. 13
alin. (2) lit. e) din Statutul C.N.V.M. se calculează și se
rețin lunar de către societatea de bursă de la fiecare parte
contractantă și se virează de către aceasta în contul
indicat de C.N.V.M., în prima decadă a fiecărei luni
calendaristice pentru luna precedentă.
Art. 9. — (1) Tarifele și comisioanele, percepute în
conformitate cu prevederile art. 13 alin. (2) lit. f) din
Statutul C.N.V.M., privind operațiunile efectuate de
C.N.V.M. sunt evidențiate la pct. 5.1—5.6 din anexă.
(2) Eliberarea actelor individuale se va face cu condiția
prezentării către C.N.V.M. a dovezii achitării sumelor
datorate.
(3) Sumele provenite din tarifele de examinare și de
coordonare a activității de formare profesională se

MONITORUL OFICIAL AL ROMÂNIEI, PARTEA I, Nr. 931/12.X.2004
calculează prin aplicarea la veniturile încasate de la
beneficiarii serviciilor, de către organismele de formare
profesională acreditate de C.N.V.M., a cotei evidențiate la
pct. 5.7 din anexă.
(4) Sumele datorate se virează în termen de maximum
5 zile calendaristice de la data încasării tarifelor de la
beneficiarii serviciilor respective, în contul indicat de
C.N.V.M.
(5) Sumele percepute pentru monitorizarea entităților
autorizate și supravegheate de C.N.V.M. se determină prin
aplicarea cotei prevăzute la pct. 5.8 din anexă și au drept
bază de calcul veniturile din exploatare obținute lunar din
activitățile autorizate de C.N.V.M. realizate de acestea1).
(6) Sumele datorate conform alin. (5) se virează
trimestrial, în prima decadă a primei luni din trimestrul
următor celui pentru care se datorează, în contul indicat de
C.N.V.M.
Art. 10. — (1) Tarifele percepute în conformitate cu
prevederile art. 13 alin. (2) lit. g) și j) din Statutul C.N.V.M.
sunt evidențiate la pct. 6 și 9 din anexă.
(2) Sumele provenite din tarifele percepute pentru
operațiunile prevăzute la pct. 6.1—6.3, precum și la
pct. 9.1 și 9.2 din anexă se achită de beneficiarii serviciilor
la data efectuării operațiunilor respective, în contul indicat
de C.N.V.M.
(3) Sumele provenite din tarifele percepute pentru
operațiunile prevăzute la pct. 6.4 din anexă se plătesc de
către emitenții de valori mobiliare cel mai târziu în prima
lună a semestrului II al anului pentru care aceste sume se
datorează.
Art. 11. — (1) Veniturile C.N.V.M. se utilizează potrivit
destinației prevăzute în bugetul de venituri și cheltuieli al
C.N.V.M., aprobat anual de Parlamentul României, potrivit
prevederilor art. 14 alin. (3) din Statutul C.N.V.M.
(2) Utilizarea veniturilor încasate de C.N.V.M. se face
conform prevederilor Statutului C.N.V.M. și ale
reglementărilor C.N.V.M. emise în aplicarea legii.
(3) Veniturile rămase neutilizate la închiderea exercițiului
bugetar rămân la dispoziția C.N.V.M., urmând să fie
folosite în anul următor, conform prevederilor art. 14
alin. (4) din Statutul C.N.V.M.
CAPITOLUL III
Raportarea și supravegherea încasării veniturilor
Art. 12. — (1) Entitățile care datorează sumele
prevăzute la art. 4, 5, 8 și art. 9 alin. (3) și (5) au
obligația să informeze C.N.V.M. prin situații lunare întocmite
în baza datelor prevăzute la alin. (2).
(2) Situațiile lunare se transmit în formă scrisă și în
format electronic până la data de 25 a fiecărei luni
calendaristice pentru luna precedentă și vor conține cel
puțin următoarele:
— datele de identificare a debitorului;
— categoria de venit;
— scadența plății;
— baza de calcul;
— nivelul cotei/comisionului;
— cuantumul sumei datorate, din care suma achitată,
inclusiv data și numărul documentului de plată, după caz;

3

— observații;
— semnăturile autorizate.
Art. 13. — (1) În cazul constatării unor diferențe între
datele raportate și situația rezultată în urma verificărilor
efectuate, C.N.V.M. solicită în scris debitorului în cauză
clarificările și corecturile ce se impun.
(2) Debitorul este obligat să răspundă solicitării în
termen de 5 zile lucrătoare, iar C.N.V.M. va recalcula
obligația de plată, conform dispozițiilor legale în vigoare.
CAPITOLUL IV
Penalități și sancțiuni
Art. 14. — Pentru nevirarea sumelor prevăzute în
prezentul regulament la termenele stabilite, C.N.V.M. va
calcula penalități pe zi de întârziere în conformitate cu
legislația aplicată veniturilor bugetare.
Art. 15. — (1) În cazul neraportării în termenele stabilite
a datelor necesare pentru calcularea veniturilor C.N.V.M. se
aplică următoarele penalități:
a) majorarea cu 10% a sumei datorate la întârzieri de
până la 30 de zile calendaristice;
b) majorarea cu 30% pentru întârzieri cuprinse între
31 și 60 de zile calendaristice;
c) majorarea cu 50% pentru întârzieri de peste 60 de
zile calendaristice.
(2) În cazul raportării eronate a bazei de calcul,
C.N.V.M. aplică o penalitate de 50% la diferențele
constatate, la care se adaugă în mod corespunzător și
penalitățile prevăzute la art. 14.
Art. 16. — Pentru neplata sumelor datorate la termenele
și în condițiile stabilite prin prezentul regulament sau pentru
întârzieri de peste 90 de zile în condițiile art. 15 alin. (1),
C.N.V.M. va recurge la executarea silită a acestora, potrivit
legii, și poate hotărî, după caz, sancționarea entităților
respective în conformitate cu prevederile art. 17 din
Statutul C.N.V.M.
Art. 17. — Sumele rezultate din penalitățile aplicate
corespunzător art. 14 și 15 se constituie ca venit al
C.N.V.M. în conformitate cu prevederile art. 13 alin. (2)
lit. h) din Statutul C.N.V.M.
CAPITOLUL V
Dispoziții finale
Art. 18. — C.N.V.M. actualizează periodic, prin ordin al
președintelui, nivelul tarifelor percepute în conformitate cu
evoluția indicatorilor macroeconomici care stau la baza
fundamentării bugetului de stat.
Art. 19. — La data intrării în vigoare a prezentului
regulament se abrogă Regulamentul Comisiei Naționale a
Valorilor Mobiliare nr. 6/2000 privind modul de încasare și
de gestionare a veniturilor extrabugetare din care se
finanțează Comisia Națională a Valorilor Mobiliare potrivit
Ordonanței de urgență a Guvernului nr. 229/2000 pentru
modificarea și completarea Legii nr. 52/1994 privind valorile
mobiliare și bursele de valori, pus în aplicare prin Ordinul
președintelui Comisiei Naționale a Valorilor Mobiliare
nr. 11/2000, publicat în Monitorul Oficial al României,
Partea I, nr. 99 din 26 februarie 2001, precum și orice alte
dispoziții contrare.

1) Obligația de plată a sumelor percepute în conformitate cu prevederile art. 9 alin. (5) a fost suspendată pentru anul 2003 prin Instrucțiunile
nr. 3/2003, începând cu data de 20 mai 2003. Pentru anul 2004, această obligație a fost suspendată prin Regulamentul nr. 4/2004, începând cu data
de 18 mai 2004.

4

MONITORUL OFICIAL AL ROMÂNIEI, PARTEA I, Nr. 931/12.X.2004
ANEXĂ

Sursele de finanțare ale Comisiei Naționale a Valorilor Mobiliare
Nr.
crt.

Fel de operațiune/
entitate

Categorie

Nivel tarif (lei)/
cotă percepută

1.

Cotă de cel mult 0,08% din
valoarea tranzacțiilor derulate
pe orice piață reglementată,
suportate de către cumpărător,
cu excepția piețelor reglementate
de instrumente financiare derivate

a) Cotă pentru tranzacțiile derulate pe
piețele de disponibil
b) Cotă de 0,08% din valoarea
tranzacțiilor derulate de SSIF pe piețele
reglementate

0,08% din valoarea
tranzacțiilor derulate pe
piețele reglementate
conform legii
Pentru tranzacțiile cu
obligațiuni aferente anului
financiar 2003 se aplică
cota 02)

2.

Cotă de cel mult 0,1% din
valoarea activului net al
organismelor de plasament
colectiv

a) Cotă asupra activului net al
organismelor de plasament colectiv în
valori mobiliare;
b) Cotă asupra activului net al fondurilor
cu capital de risc

0,1% din valoarea
activului net, conform
legii
0,025% din valoarea
activului net

3.

Cotă de cel mult 0,5% din
valoarea ofertelor publice
de vânzare

a) Cotă achitată la închiderea ofertelor
publice de vânzare

4.

Cotă de cel mult 2% din
valoarea ofertelor publice
de cumpărare-preluare

a) Cotă diferențiată achitată la
închiderea ofertei publice de
cumpărare/preluare

5.

Tarife și comisioane percepute
la activitățile pentru care se
emite de către C.N.V.M. un
act individual

5.1.

Tarife percepute pentru emiterea
autorizației de funcționare a
entităților supravegheate de
C.N.V.M.:

0,5% din valoarea realizată
a ofertelor publice de
vânzare, conform legii
1,5% din valoarea
realizată a ofertelor
publice de cumpărare
1,75% din valoarea
realizată a ofertelor
publice de preluare

5.1.1.

Societăți de administrare a investițiilor

30.000.000

5.1.2.

Societăți de investiții

50.000.000

5.1.3.

Fonduri deschise de investiții

10.000.000

5.1.3.1.

Fonduri cu capital de risc

10.000.000

5.1.4.

Societăți de servicii de investiții financiare

20.000.000
40.000.000
80.000.000

5.1.5.

Societăți de servicii de investiții financiare
autorizate să tranzacționeze la bursele
de mărfuri cu obiectul de activitate,

5.1.5.1.

— servicii de brokeraj constând din
vânzări și cumpărări de instrumente
financiare derivate

20.000.000

5.1.5.2.

— servicii conexe

12.000.000

5.1.6.

Control intern

2.000.000

5.1.7.

Agenți pentru servicii de investiții financiare

2.000.000

5.1.8.

Consultanți de investiții

persoană fizică
10.000.000
persoană juridică
50.000.000

5

MONITORUL OFICIAL AL ROMÂNIEI, PARTEA I, Nr. 931/12.X.2004
Nr.
crt.

Fel de operațiune/
entitate

Categorie

5.1.9.

Nivel tarif (lei)/
cotă percepută

Asociații/societăți ca organism cu putere
de autoreglementare

50.000.000

5.1.10.

Depozitar

100.000.000

5.1.11.

Agenți de compensare și depozitare

100.000.000

5.1.12.

Societăți de registru

50.000.000

5.1.13.

Societate de bursă care administrează
burse de mărfuri cu următoarele obiecte
de activitate

50.000.000

— vânzări-cumpărări de mărfuri și titluri
reprezentative de mărfuri

20.000.000

— vânzări-cumpărări de instrumente
financiare derivate

30.000.000

— navlosiri și negocieri de asigurări
maritime și fluviale de nave și încărcătură

40.000.000

— vânzări-cumpărări de alte instrumente
autorizate de C.N.V.M.

30.000.000

— organizarea de licitații pentru vânzări
și achiziții de produse, servicii și lucrări,
active ale persoanelor juridice și fizice

50.000.000

— alte activități conexe calificate astfel
de C.N.V.M. cum ar fi organizarea de
licitații cu creanțe comerciale

50.000.000

5.1.13.7.

— operațiuni de compensare decontare

50.000.000

5.1.13.8.

Societăți de brokeraj cu obiectul de
activitate

5.1.13.9.

— servicii de brokeraj constând din
vânzări și cumpărări de mărfuri și titluri
reprezentative de mărfuri

5.1.13.1.
5.1.13.2.
5.1.13.3.
5.1.13.4.
5.1.13.5.

5.1.13.6.

15.000.000

5.1.13.10.

— servicii de brokeraj constând din
vânzări și cumpărări de instrumente
financiare derivate

5.1.13.11.

— servicii de brokeraj constând din
navlosiri, asigurări maritime și fluviale
de nave și încărcătură

10.000.000

5.1.13.12.

— servicii conexe

12.000.000

5.1.14.

Trader pe piețe reglementate de
instrumente financiare derivate

5.000.000

5.1.15.

Broker

2.000.000

5.1.16.

Casă de compensație

5.1.16.1.

Operațiuni de compensare-decontare

5.1.17.

Membru compensator general

15.000.000

5.2.1.

Societăți de administrare a investițiilor

15.000.000

5.2.2.

Fonduri deschise de investiții

5.000.000

5.2.3.

Depozitar

50.000.000

5.23).

50.000.000

Tarife pentru emiterea autorizației
entităților care au desfășurat
activități în baza unei autorizații
emise anterior intrării în vigoare
a noii legislații:

6
Nr.
crt.

MONITORUL OFICIAL AL ROMÂNIEI, PARTEA I, Nr. 931/12.X.2004
Categorie

Fel de operațiune/
entitate

Nivel tarif (lei)/
cotă percepută

10.000.000
5.2.4.

Societăți de servicii de investiții financiare

20.000.000
40.000.000

5.2.5.

Agenți pentru servicii de investiții
financiare

5.2.6.

Consultanți de investiții

1.000.000
persoane fizice
5.000.000
persoane juridice
25.000.000

5.2.7.

Piețe reglementate (altele decât Bursa
de valori) cf. O.U.G. nr. 28/2002 aprobată
și modificată prin Legea nr. 525/2002

150.000.000

Asociații/societăți ca organism cu putere
de autoreglementare

25.000.000

5.2.9.

Agenți de compensare și depozitare

50.000.000

5.2.10.

Persoane juridice specializate în
operațiuni de compensare, decontare
și depozitare

150.000.000

Societăți de registru

25.000.000

actele ce au stat la baza obținerii
autorizației de funcționare a entităților
supravegheate

5.000.000

atestatelor de societate deținută public
sau de tip închis

5.000.000

atestatelor de organism de formare
profesională pentru piețele reglementate

60.000.000

tarifului de modificare a atestatelor de
organism de formare profesională pentru
piețele reglementate

2.000.000

5.2.8.

5.2.11.
5.3.

5.4.

Tarife pentru autorizarea/avizarea
modificărilor intervenite în:
Tarife percepute pentru eliberarea:

5.4.1.
5.4.2.
5.4.2.1.

5.4.3.
5.5.

atestatelor profesionale

600.000

Tarif perceput pentru avizarea:

5.5.1.

Piețelor la disponibil

5.5.2.

Instrumentelor financiare derivate

5.5.3.

Societății bancare pentru prestarea de:

5.5.3.1.

— servicii de brokeraj constând din
vânzări și cumpărări de instrumente
financiare derivate

20.000.000

5.5.3.2.

— servicii conexe

12.000.000

5.5.4.

Societății comerciale pentru vânzări
și cumpărări de mărfuri și titluri
reprezentative de mărfuri

20.000.000

5.5.5.

Anunțului preliminar pentru oferte publice

2.000.000

5.5.6.

Contractului de administrare a societăților
de investiții

5.000.000

5.5.6.1.

Contractului de administrare a fondurilor
cu capital de risc

5.6.

Tarif de înregistrare

2.000.000

auditor/cenzor extern independent
— persoană fizică
— persoană juridică

500.000
1.000.000

7

MONITORUL OFICIAL AL ROMÂNIEI, PARTEA I, Nr. 931/12.X.2004
Nr.
crt.

Fel de operațiune/
entitate

Categorie

5.7.

Tarif de examinare și de
coordonare

5.8.

a activității de formare profesională

Nivel tarif (lei)/
cotă percepută

30% din veniturile
încasate de organismele
de formare profesională
acreditate de la beneficiarii
serviciilor

Cotă aplicată la veniturile de
exploatare obținute pentru
activitățile autorizate, percepută
pentru monitorizarea entităților
supravegheate de C.N.V.M.:

5.8.1.

Societăți de administrare a investițiilor

1% din veniturile
de exploatare obținute
din activitatea de
administrare

5.8.2.

Depozitar

1% din veniturile
de exploatare obținute
din activitatea de
depozitare

5.8.3.

Societăți de servicii de investiții
financiare cu activitățile lor

1% din veniturile
de exploatare

5.8.4.

Consultanți de investiții

1% din veniturile
realizate

5.8.5.

Piețe reglementate

1% din veniturile
de exploatare

5.8.6.

Agenți de compensare și depozitare

5.8.7

Societăți de registru

5.8.8.

Persoane juridice specializate în
operațiuni de compensare și depozitare

5.8.9

Societate de bursă pentru:

5.8.9.1.

— piețe reglementate de mărfuri și titluri
financiare

1% din veniturile
de exploatare realizată

5.8.9.2.

— piețele instrumentelor financiare
derivate și alte instrumente autorizate
de C.N.V.M.

1% din veniturile
de exploatare realizată

5.8.9.3.

— navlosiri și negocieri de asigurări
maritime și fluviale de nave
și încărcătură

1% din veniturile
de exploatare realizată

5.8.9.4.

— servicii conexe care pot fi prestate
de bursele de mărfuri

1% din veniturile
de exploatare realizată

6.

6.1.

6.2.

1% din veniturile
din comisionul de
compensare și depozitare
1% din veniturile
de exploatare
1% din veniturile
de exploatare pentru
activitatea autorizată

Tarife percepute pentru prestarea
de servicii către entitățile
supravegheate sau terțe persoane
Tarif perceput pentru eliberarea de copii
ale documentelor cu caracter public
aflate în păstrarea și administrarea
O.E.V.M.

5.000/pag.

Tarif perceput pentru eliberarea de
certificat de înregistrare a valorilor
mobiliare

3.000.000

8

MONITORUL OFICIAL AL ROMÂNIEI, PARTEA I, Nr. 931/12.X.2004

Nr.
crt.

Fel de operațiune/
entitate

Categorie

6.3.

Nivel tarif (lei)/
cotă percepută

Tarif perceput pentru înregistrarea la
O.E.V.M. a societăților deținute public

6.4.

5.000.000

Tarif de menținere a valorilor mobiliare
la O.E.V.M.
— societăți cap. social/val. de emisiune4)
3 mld până la 10 mld inclusiv
— societăți cap. social peste 10 mld
până la 50 mld inclusiv

Donații
Activități de editură, publicitate,
multiplicare

9.1.

Tarif perceput pentru publicarea
în Buletinul Oficial al C.N.V.M.

30.000.000/an

Penalități stabilite prin reglementări
proprii ca sancțiuni patrimoniale

9.

20.000.000/an

— societăți cap. social peste 100 mld

8.

15.000.000/an

— societăți cap. social peste 50 mld
până la 100 mld inclusiv

7.

10.000.000/an

0,15% pentru fiecare zi
de întârziere

100.000

a) Rapoarte cerute de C.N.V.M. privind
operațiuni reclamate și rapoarte curente
ale societăților deținute public, care
conțin până la 2 pagini
9.2.

Acte individuale ale entităților, emise
de C.N.V.M., convocatoare pentru AGA
din cadrul societăților de investiții
autorizate de C.N.V.M., declararea
furtului de valori mobiliare sau
instrumente financiare

1.000.000

b) Rapoarte cerute de C.N.V.M. privind
operațiuni reclamate și rapoarte curente
ale societăților deținute public, care
conțin peste 2 pagini

500.000/pag.

2) Pentru tranzacțiile cu obligațiuni prevăzute la pct. 1 coloana a IV-a din anexă, nivelul cotei se va modifica anual prin acte emise de
Comisia Națională a Valorilor Mobiliare. Pentru anul 2004, cota aplicată este 0.
3) Pentru exercițiul financiar aferent anului 2003, tarifele percepute în conformitate cu prevederile art. 9 alin. (1), respectiv pct. 5.2 din anexă,
au fost reduse cu 50% prin Instrucțiunile nr. 3/2003, publicate în Monitorul Oficial al României, Partea I, nr. 341 din 20 mai 2003.
4) Valoarea de emisiune = valoarea nominală x nr. de valori mobiliare.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 931/12.X.2004 conține 8 pagini.

Prețul de vânzare 9.500 lei

ISSN 1453—4495

