Anul 172 (XVI) — Nr. 1.024

PARTEA

I

LEGI, DECRETE, HOTĂRÂRI ȘI ALTE ACTE

Vineri, 5 noiembrie 2004

SUMAR

Nr.

Pagina
ORDONANȚE ȘI HOTĂRÂRI
ALE GUVERNULUI ROMÂNIEI

Pagina

1.811. — Hotărâre privind transmiterea unui imobil,
proprietate publică a statului, din administrarea
Direcției pentru Agricultură și Dezvoltare Rurală
a Județului Satu Mare în administarea
Inspectoratului Teritorial pentru Calitatea
Semințelor și a Materialului Săditor al Județului
Satu Mare ..................................................................

83. — Ordonanță de urgență pentru modificarea art. 1
din Ordonanța de urgență a Guvernului
nr. 162/1999 privind instituirea prețului național de
referință pentru energia termică furnizată populației
prin sisteme centralizate, precum și pentru
acordarea de ajutoare bănești pentru categoriile
defavorizate ale populației ........................................

1–2

1.779. — Hotărâre privind aprobarea Strategiei de
dezvoltare durabilă a zonei montane ......................

2–4

1.808. — Hotărâre privind transmiterea unui imobil din
domeniul public al statului și din administrarea
Ministerului Apărării Naționale în domeniul public
al comunei Furculești și în administrarea
Consiliului Local al Comunei Furculești, județul
Teleorman ..................................................................

Nr.

5

6

1.826. — Hotărâre pentru suplimentarea bugetului
Oficiului Registrului Național al Informațiilor
Secrete de Stat din Fondul de rezervă bugetară
la dispoziția Guvernului, prevăzut în bugetul de
stat pe anul 2004 .....................................................

7

Rectificări .............................................................................

7

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea art. 1 din Ordonanța de urgență a Guvernului nr. 162/1999
privind instituirea prețului național de referință pentru energia termică furnizată populației
prin sisteme centralizate, precum și pentru acordarea de ajutoare bănești
pentru categoriile defavorizate ale populației
Având în vedere condițiile climatice exterioare și, ca o consecință, începerea furnizării de energie termică pentru
căminele studențești,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Articolul 1 din Ordonanța de urgență a
Guvernului nr. 162/1999 privind instituirea prețului național
de referință pentru energia termică furnizată populației prin
sisteme centralizate, precum și pentru acordarea de ajutoare

bănești pentru categoriile defavorizate ale populației,
publicată în Monitorul Oficial al României, Partea I, nr. 529
din 29 octombrie 1999, aprobată cu modificări prin Legea
nr. 328/2002, se modifică și va avea următorul cuprins:

2

MONITORUL OFICIAL AL ROMÂNIEI, PARTEA I, Nr. 1.024/5.XI.2004

îArt. 1. — Prin prezenta ordonanță de urgență se instituie
prețul național de referință pentru energia termică furnizată
populației prin sisteme centralizate, în scopul încălzirii
locuințelor, căminelor studențești și al preparării apei calde.“

Art. II. — Prezenta ordonanță de urgență intră în
vigoare la 3 zile de la data publicării în Monitorul Oficial al
României, Partea I.

PRIM-MINISTRU

ADRIAN NĂSTASE
Contrasemnează:
p. Ministrul educației și cercetării,
Radu Damian,
secretar de stat
Ministru de stat, ministrul economiei și comerțului,
Dan Ioan Popescu
p. Ministrul finanțelor publice,
Maria Manolescu,
secretar de stat
București, 14 octombrie 2004.
Nr. 83.
GUVERNUL ROMÂNIEI

HOTĂRÂRE
privind aprobarea Strategiei de dezvoltare durabilă a zonei montane
În temeiul art. 108 din Constituția României, republicată, și al art. 21 din Legea muntelui nr. 347/2004,
Guvernul României adoptă prezenta hotărâre.
Art. 1. — Se aprobă Strategia de dezvoltare durabilă a
zonei montane, prevăzută în anexa care face parte
integrantă din prezenta hotărâre.
Art. 2. — Susținerea aplicării Strategiei de dezvoltare
durabilă a zonei montane revine ministerelor care fac parte
din Comitetul interministerial pentru zona montană, potrivit
prevederilor Hotărârii Guvernului nr. 318/2003 privind
constituirea și funcționarea Comitetului interministerial și a

comitetelor județene pentru zona montană, cu modificările
ulterioare.
Art. 3. — Măsurile pentru dezvoltarea durabilă a zonei
montane, prevăzute în strategia menționată la art. 1, vor fi
finanțate din fondurile europene alocate sectorului de
dezvoltare rurală, de la bugetul de stat, bugetele locale și
din alte surse, în condițiile legii.

PRIM-MINISTRU

ADRIAN NĂSTASE
Contrasemnează:
Ministrul agriculturii, pădurilor și dezvoltării rurale,
Petre Daea
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
p. Ministrul finanțelor publice,
Gheorghe Gherghina,
secretar de stat

București, 21 octombrie 2004.
Nr. 1.779.

ANEXĂ

STRATEGIA
de dezvoltare durabilă a zonei montane
CAPITOLUL I
Principii privind dezvoltarea durabilă a zonei montane
Dezvoltarea durabilă a zonei montane din România în
perspectiva integrării europene presupune dezvoltarea și
consolidarea gospodăriilor familiale în ecosisteme
echilibrate, specifice.
Locuitorii zonei montane, ca urmare a producțiilor
agricole scăzute, nu beneficiază de resurse financiare
suficiente, de inputuri, de infrastructură adecvată în
gospodărie, de asistență tehnică și de pregătire

profesională specifică, ceea ce limitează calitatea vieții
locuitorilor din acest areal.
Pentru dezvoltarea durabilă a zonei montane după
modelul european este necesară o evaluare adecvată a
politicii agricole și a dezvoltării durabile, cu referire la
următoarele principii de bază:
1. păstrarea sănătății și a siguranței umane din zona
montană; păstrarea sănătății animalelor;
2. asigurarea pentru agricultorii montani de venituri care
să le garanteze stabilitatea gospodăriilor;

MONITORUL OFICIAL AL ROMÂNIEI, PARTEA I, Nr. 1.024/5.XI.2004
3. asigurarea stabilității și viabilității comunităților ruralmontane, cu asigurarea de servicii corespunzătoare și
crearea unei societăți rurale atractive;
4. conservarea resurselor naturale, a solului, a apei, a
aerului, a diversității biologice și productivității acestor
resurse naturale;
5. protejarea patrimoniului cultural național material,
imobil și mobil, a celui imaterial, precum și a zonelor
naturale protejate;
6. valorificarea resurselor naturale disponibile, în limitele
potențialului biologic natural de regenerare a acestor
resurse;
7. încurajarea organizării și funcționării unor exploatații
montane viabile, favorizarea dezvoltării durabile aplicate
prin profesia agricolă;
8. dezvoltarea politicii de dezvoltare durabilă în diverse
sectoare ale activității agricole și forestiere, în cadrul
politicilor parteneriale și contractuale cu agricultorii, cu
colectivitățile locale, cu fundațiile și cu asociațiile
profesionale;
9. satisfacerea într-un mod durabil a cerințelor
comunităților montane locale cu produse alimentare,
industriale, precum și asigurarea necesităților energetice;
10. implementarea de programe pentru sprijinirea
zonelor rămase în urmă ca dezvoltare, eliminarea
decalajelor între mediul urban și rural;
11. măsuri pentru consolidarea economiei rural-montane,
creșterea veniturilor populației și combaterea sărăciei.
CAPITOLUL II
Obiective strategice pentru dezvoltarea durabilă
a zonei montane
Perspectivele dezvoltării zonei montane trebuie privite în
contextul stabilizării populației locale, al identității zonei și
mediului prin care se asigură o bază solidă de pornire
pentru o evoluție favorabilă a comunităților montane.
Dezvoltarea durabilă a zonei montane asigură întărirea
economiei comunităților locale și a moștenirii culturale.
Obiectivul general privește dezvoltarea unei agriculturi
montane competitive, bazată pe cunoaștere și inițiativă
privată, capabilă de o evoluție uniformă pe termen lung,
care să asigure protejarea patrimoniului natural, cultural și
istoric al zonelor rural-montane, precum și creșterea
numărului locurilor de muncă, a coeziunii economice și
sociale, conform standardelor Uniunii Europene, la nivel
național, regional și local.
Principalele obiective ale dezvoltării durabile a zonei
montane sunt:
1. consolidarea, dezvoltarea și prosperitatea
gospodăriilor familiale prin agricultură și alte activități.
Dezvoltarea agroturismului, silvoturismului și ecoturismului
montan;
2. dezvoltarea activităților de mică industrie, a serviciilor
și meșteșugurilor tradiționale bazate pe materii prime
locale;
3. oprirea depopulării și susținerea instalării familiilor
tinere în zona montană;
4. aplicarea de măsuri agro-pedo-ameliorative,
respectarea bunelor practici agricole în cultivarea terenurilor
și creșterea animalelor;

3

5. dezvoltarea agriculturii și silviculturii în vederea
menținerii și creării de noi locuri de muncă, generatoare de
venituri alternative, prin diversificarea activităților din zona
montană;
6. îmbunătățirea prelucrării și valorificării superioare a
resurselor montane prin creșterea calității și a valorii
adăugate;
7. aplicarea unor practici de management durabil al
pădurilor din etajul montan, ținând cont de multiplele funcții
ecologice ale acestora;
8. ameliorarea infrastructurilor montane și reabilitarea
obiectivelor turistice;
9. gospodărirea integrată și durabilă a bazinelor
hidrografice din zona montană;
10. conservarea, reabilitarea și utilizarea durabilă a unor
ecosisteme afectate, prin promovarea unor tehnologii care
să favorizeze utilizarea durabilă a resurselor naturale, a
biodiversității și a peisajului montan;
11. promovarea tehnologiilor de producție în vederea
asigurării stării de sănătate a populației, a ecosistemelor,
folosirea unor surse de energie care să reducă efectele
adverse față de biodiversitate și de peisajul montan;
12. dezvoltarea producției ecologice montane; creșterea
animalelor din rase ameliorate, cu precădere a bovinelor,
ovinelor și caprinelor, în sisteme extensive și semiintensive
de exploatare;
13. promovarea și dezvoltarea patrimoniului cultural
național material, imobil și mobil, a celui imaterial, precum
și a zonelor naturale protejate. Educarea colectivităților
pentru păstrarea mediului, conservarea tradițiilor economice,
culturale și etnografice montane;
14. dezvoltarea învățământului, a formării profesionale
continue și a cercetării științifice aplicative pentru mediul
rural montan;
15. amenajarea teritorială în vederea dezvoltării durabile
a zonei montane, ținând cont de condițiile ecologice și
socioeconomice specifice;
16. păstrarea caracterului tradițional al arhitecturii,
supravegherea zonelor cu valoare naturală sălbatică
excepțională ce urmează a fi transformate în arii protejate,
stimularea meseriilor tradiționale în domeniul tehnicilor de
construcție;
17. dezvoltarea unor politici durabile de transport și de
planificare a infrastructurii, care vor ține cont de specificul
mediului montan, prin luarea în considerare a protejării
zonelor sensibile, în special a ariilor naturale protejate, a
zonelor bogate în biodiversitate și a zonelor cu importanță
turistică deosebită;
18. dezvoltarea și implementarea unor politici menite să
crească gradul de conștientizare pentru protecția mediului,
îmbunătățirea accesului publicului la informații privind
dezvoltarea durabilă în zona montană, prin realizarea
fluxului de informații și promovarea de programe de
educație specifice în domeniu;
19. promovarea unor proiecte-pilot în vederea amenajării
de gospodării montane multifuncționale;
20. constituirea băncii de date montane;
21. delimitarea zonei montane pe grade de
vulnerabilitate.

4

MONITORUL OFICIAL AL ROMÂNIEI, PARTEA I, Nr. 1.024/5.XI.2004
CAPITOLUL III

Măsuri pentru implementarea obiectivelor dezvoltării
durabile a zonei montane
3.1. În domeniul agriculturii
Obținerea unor randamente ridicate în agricultura
montană și a dezvoltării comunităților rurale impune luarea
următoarelor măsuri adaptate condițiilor sociale și
pedoclimatice ale zonei:
1. asigurarea integrată a serviciilor necesare populației,
realizarea și modernizarea infrastructurii locale, întocmirea
planurilor de amenajare a teritoriului montan cu respectarea
specificului acestei zone;
2. dotarea gospodăriilor montane cu mașini și utilaje
pentru producția vegetală și animală, specifice zonei, prin
acordarea de facilități în vederea achiziționării acestora;
3. protecția mediului montan prin acordarea de
îindemnizații compensatorii de handicapuri naturale“ (ICHN),
în concordanță cu reglementările Consiliului Europei (EC);
4. sprijinirea familiilor tinere din zona montană în
vederea organizării de gospodării viabile;
5. dezvoltarea sectorului zootehnic, cu predilecție al
bovinelor, ovinelor și caprinelor, prin:
— ameliorarea raselor de animale;
— modernizarea adăposturilor, îmbunătățirea condițiilor
de cazare, igienă și de protecție a mediului montan,
obținerea de produse animaliere de bună calitate,
ameliorarea calității fânurilor și a altor categorii de furaje;
— colectarea, procesarea și valorificarea superioară a
acestor produse;
6. îmbunătățirea calitativă a pajiștilor naturale montane
prin:
— lucrări de cartare agrochimică;
— corectarea acidității solului;
— combaterea eroziunii solului;
— însămânțări și supraînsămânțări;
— efectuarea anuală a lucrărilor de întreținere, utilizarea
îngrășămintelor naturale;
7. dezvoltarea pomiculturii și culturilor de arbuști
fructiferi, a culturilor de plante medicinale și aromatice,
îmbunătățirea sistemelor de colectare, procesare și
valorificare;
8. organizarea de gospodării-pilot multifuncționale în
domeniul vegetal, zootehnic și agroturistic;
9. înființarea și organizarea de forme asociative ale
agricultorilor din zona montană și sprijinirea funcționării
acestora;
10. utilizarea terenurilor cu respectarea bunelor practici
agricole.
3.2. În domeniul dezvoltării și diversificării activităților
economice generatoare de venituri alternative:
1. susținerea familiilor de agricultori din zona montană
prin acordarea de înlesniri în condițiile legii, asistență
tehnică și de formare, în vederea construirii și modernizării
gospodăriilor pentru practicarea agroturismului;
2. stimularea înființării și dezvoltării întreprinderilor mici
și mijlocii, pentru valorificarea durabilă a resurselor locale,
a meșteșugurilor și artizanatului și crearea de noi locuri de
muncă.

3.3. În domeniul învățământului și formării profesionale
în specificul agromontan:
1. sprijinirea organizării de școli de arte și meserii cu
profil agromontan;
2. elaborarea de manuale, broșuri, pliante și ghiduri
necesare învățământului, formării profesionale a
producătorilor agricoli și procesatorilor, în domeniul
agromontan;
3. organizarea în cadrul Centrului de Formare și
Inovație pentru Dezvoltare în Carpați a unor programe de
formare profesională a agricultorilor montani, corespunzător
Planului național pentru agricultură și dezvoltare rurală;
4. organizarea de loturi demonstrative în cadrul școlilor
din mediul rural montan și în gospodăriile populației, cu
culturi adaptate condițiilor pedoclimatice. Înființarea de
ateliere meșteșugărești;
5. sprijin privind sistemul de gestionare și implementare
a fondurilor structurale;
6. sprijinirea accesului la informații și la programe de
promovare; organizarea de instruiri și schimburi de
experiență;
7. organizarea de manifestări în vederea valorificării
patrimoniului cultural și istoric, prin promovarea și
dezvoltarea artei populare, a meșteșugurilor, artizanatului
tradițiilor etnofolclorice.
3.4. În domeniul cercetării montanologice
Cercetarea în domeniul montanologiei are ca obiective:
1. stabilirea și promovarea de tehnologii agricole
specifice în scopul dezvoltării durabile a gospodăriilor
montane;
2. utilizarea inovațiilor tehnologice pentru dezvoltarea
proceselor de producție sigure și economice în condițiile
montane;
3. stabilirea unor sisteme de exploatare și de asistență
sanitar-veterinară în zona montană, asigurarea de material
genetic valoros și ameliorarea raselor de animale adaptate
arealului montan;
4. inventarierea și evaluarea resurselor naturale, sociale
și economice ale zonei montane.
3.5. În domeniul silviculturii și protecției mediului
înconjurător:
1. sprijinirea proprietarilor și/sau a deținătorilor de
terenuri cu vegetație forestieră în vederea gestionării
durabile a acesteia;
2. sprijinirea înființării de asociații ale proprietarilor și/sau
ale deținătorilor de păduri;
3. susținerea programelor de reconstrucție ecologică a
zonelor afectate;
4. susținerea programelor de investiții în infrastructura
comunităților locale: alimentări cu apă potabilă, canalizare,
stații de epurare;
5. sprijinirea dezvoltării rețelei montane de arii naturale
protejate;
6. acordarea de compensații proprietarilor de terenuri
din zona montană, care le administrează în regim de arie
protejată;
7. protecția și gestionarea mediului montan, conservarea
florei și faunei sălbatice și a habitatelor acestora.

5

MONITORUL OFICIAL AL ROMÂNIEI, PARTEA I, Nr. 1.024/5.XI.2004
GUVERNUL ROMÂNIEI

HOTĂRÂRE
privind transmiterea unui imobil din domeniul public al statului și din administrarea Ministerului
Apărării Naționale în domeniul public al comunei Furculești și în administrarea Consiliului Local
al Comunei Furculești, județul Teleorman
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui imobil, având
datele de identificare prevăzute în anexa care face parte
integrantă din prezenta hotărâre, din domeniul public al
statului și din administrarea Ministerului Apărării Naționale
în

domeniul

public

al

comunei

Furculești

și

în

administrarea Consiliului Local al Comunei Furculești,
județul Teleorman.
Art. 2. — Predarea-preluarea imobilului transmis potrivit
art. 1 se face pe bază de protocol încheiat între părțile
interesate, în termen de 60 de zile de la data intrării în
vigoare a prezentei hotărâri.

PRIM-MINISTRU

ADRIAN NĂSTASE
Contrasemnează:
p. Ministrul apărării naționale,
Sorin Encuțescu,
secretar de stat
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
p. Ministrul finanțelor publice,
Gheorghe Gherghina,
secretar de stat

București, 28 octombrie 2004.
Nr. 1.808.

ANEXĂ
DATELE DE IDENTIFICARE

a imobilului care se transmite din domeniul public al statului și din administrarea Ministerului Apărării Naționale
în domeniul public al comunei Furculești și în administrarea Consiliului Local al Comunei Furculești, județul Teleorman

Locul unde
este situat imobilul
care se transmite

Comuna Furculești,
județul Teleorman

Persoana juridică
de la care se
transmite imobilul

Statul român,
din administrarea
Ministerului Apărării
Naționale

Persoana juridică
la care se transmite
imobilul

Codul de clasificare
din inventarul
bunurilor aflate în
administrarea
Ministerului Apărării
Naționale, care
alcătuiesc domeniul
public al statului

Comuna Furculești,
— Imobil 1.386
județul Teleorman,
— cod 8.29.09.
în administrarea
— nr. M.F. 103.735
Consiliului Local
al Comunei Furculești

Caracteristicile tehnice ale imobilului

— suprafața construită = 3.397 m2
— suprafața desfășurată = 3.397 m2
— suprafața totală a terenului, inclusiv
construcțiile = 70.970 m2

6

MONITORUL OFICIAL AL ROMÂNIEI, PARTEA I, Nr. 1.024/5.XI.2004
GUVERNUL ROMÂNIEI

HOTĂRÂRE
privind transmiterea unui imobil, proprietate publică a statului, din administrarea Direcției
pentru Agricultură și Dezvoltare Rurală a Județului Satu Mare în administrarea Inspectoratului
Teritorial pentru Calitatea Semințelor și a Materialului Săditor al Județului Satu Mare
În temeiul art. 108 din Constituția României, republicată, și al art. 12 alin. (1) și (2) din Legea nr. 213/1998
privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui imobil,
proprietate publică a statului, situat în municipiul Satu
Mare, Str. Lăcrimioarei nr. 37, județul Satu Mare, compus
din construcție și terenul aferent, având datele de
identificare prevăzute în anexa care face parte integrantă
din prezenta hotărâre, din administrarea Direcției pentru
Agricultură și Dezvoltare Rurală a Județului Satu Mare în
administrarea Inspectoratului Teritorial pentru Calitatea

Semințelor și a Materialului Săditor al Județului Satu
Mare.
Art. 2. — Predarea-preluarea imobilului transmis potrivit
prevederilor art. 1 se face pe bază de protocol încheiat
între Direcția pentru Agricultură și Dezvoltare Rurală a
Județului Satu Mare și Inspectoratul Teritorial pentru
Calitatea Semințelor și a Materialului Săditor al Județului
Satu Mare, în termen de 30 de zile de la data intrării în
vigoare a prezentei hotărâri.

PRIM-MINISTRU

ADRIAN NĂSTASE
Contrasemnează:
Ministrul agriculturii, pădurilor și dezvoltării rurale,
Petre Daea
p. Ministrul finanțelor publice,
Gheorghe Gherghina,
secretar de stat

București, 28 octombrie 2004.
Nr. 1.811.

ANEXĂ
DATELE DE IDENTIFICARE

a imobilului, proprietate publică a statului, care se transmite din administrarea Direcției pentru Agricultură
și Dezvoltare Rurală a Județului Satu Mare în administrarea Inspectoratului Teritorial pentru Calitatea Semințelor
și a Materialului Săditor al Județului Satu Mare

Adresa imobilului
care se transmite

Numărul
de
identificare
atribuit de
Ministerul
Finanțelor
Publice

Municipiul Satu Mare,
28.004
Str. Lăcrimioarei nr. 37,
județul Satu Mare

Persoana juridică
de la care se
transmite imobilul

Direcția pentru Agricultură
și Dezvoltare Rurală
a Județului Satu Mare

Persoana juridică
la care se transmite
imobilul

Inspectoratul Teritorial
pentru Calitatea Semințelor
și a Materialului Săditor
al Județului Satu Mare

Caracteristicile tehnice ale imobilului

I. Identificat cu nr.:
— C.F.: 56.293
— Topo: 14.803/31
II. Construcția care se transmite:
Parter = 203 m2
Etaj I = 203 m2
Etaj II = 203 m2
Total suprafață desfășurată = 609 m2
III. Terenul aferent: 203 m2

MONITORUL OFICIAL AL ROMÂNIEI, PARTEA I, Nr. 1.024/5.XI.2004

7

GUVERNUL ROMÂNIEI

HOTĂRÂRE
pentru suplimentarea bugetului Oficiului Registrului Național al Informațiilor Secrete de Stat
din Fondul de rezervă bugetară la dispoziția Guvernului, prevăzut în bugetul de stat pe anul 2004
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare, și al art. 21 și 22 din Ordonanța Guvernului nr. 48/2004 cu privire la rectificarea
bugetului de stat pe anul 2004,
Guvernul României adoptă prezenta hotărâre.
Art. 1. — Se aprobă suplimentarea bugetului
Oficiului Registrului Național al Informațiilor Secrete de
Stat din Fondul de rezervă bugetară la dispoziția
Guvernului pe anul 2004 cu suma de 1.500.000 mii lei
la capitolul 51.01, titlul 02, alineatul 14.02, pentru
asigurarea participării experților români la activitățile

organizate de Alianța Nord-Atlantică în perioada
noiembrie—decembrie 2004.
Art. 2. — Ministerul Finanțelor Publice este autorizat să
introducă modificările corespunzătoare în structura
bugetului de stat și în volumul și structura bugetului
Oficiului Registrului Național al Informațiilor Secrete de Stat
pe anul 2004.

PRIM-MINISTRU

ADRIAN NĂSTASE
Contrasemnează:
Directorul general al Oficiului Registrului Național al
Informațiilor Secrete de Stat,
Marius Petrescu,
secretar de stat
p. Ministrul finanțelor publice,
Maria Manolescu,
secretar de stat
București, 28 octombrie 2004.
Nr. 1.826.

RECTIFICĂRI
În anexa la Hotărârea Guvernului nr. 1.070/2004 privind trecerea unui imobil
din domeniul privat al statului și din administrarea Ministerului Apărării Naționale în
domeniul privat al municipiului Botoșani și în administrarea Consiliului Local al
Municipiului Botoșani, publicată în Monitorul Oficial al României, Partea I, nr. 655 din
21 iulie 2004, se face următoarea rectificare (care nu aparține Redacției îMonitorul
Oficial“, Partea I):
— la coloana îCaracteristicile tehnice ale imobilului“, în loc de: îCheltuielile
efectuate, înregistrate în contabilitate = 16,18 miliarde lei“, se va citi: îCheltuielile
efectuate, înregistrate în contabilitate = 2.011.073 mii lei“.

P R E Ț U R I L E

publicațiilor legislative pentru anul 2005
— pe suport tradițional —
Nr.
crt.

1.
2.
3.
4.
5.
6.
7.
8.
9.
10.
11.
12.

Valoarea
abonamentului
anual
— lei —

Trim. I

Trim. II

Trim. III

română
română,

12.340.000
2.135.000

3.085.000
—

3.085.000
—

3.085.000
—

3.085.000
—

maghiară

9.480.000
15.000.000
3.040.000
12.820.000
11.820.000
3.130.000
5.190.000

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

800.000
565.000
3.000.000

—
—
—

—
—
—

—
—
—

—
—
—

Denumirea publicației

Monitorul Oficial, Partea I, în limba
Monitorul Oficial, Partea I, în limba
numere bis*)
Monitorul Oficial, Partea I, în limba
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Colecția Legislația României
Colecția de hotărâri ale Guvernului
acte normative
Repertoriul actelor normative
Decizii ale Curții Constituționale
Ediții trilingve

și alte

Valoarea
abonamentului trimestrial
— lei —
Trim. IV

**) Cu excepția numerelor bis în care se publică acte cu un volum extins și care interesează doar un număr restrâns de utilizatori.

Toate publicațiile Regiei Autonome îMonitorul Oficial“ sunt purtătoare de T.V.A. în cotă de 9%, aceasta fiind
inclusă în prețul de abonament.
Pentru siguranța clienților, abonamentele la publicațiile Regiei Autonome îMonitorul Oficial“ se pot efectua prin
următorii difuzori:
u COMPANIA NAȚIONALĂ îPOȘTA ROMÂNĂ“ — S.A. — prin oficiile sale poștale
u RODIPET — S.A.
— prin toate filialele
u INTERPRESS SPORT — S.R.L.
— București, str. Hristo Botev nr. 6
(telefon/fax: 313.85.07; 313.85.08; 313.85.09)
u PRESS EXPRES — S.R.L.
— Otopeni, str. Flori de Câmp nr. 9
(telefon/fax: 221.05.37; 0745.133.712)
u M.T. PRESS IMPEX — S.R.L.
— București, bd. Basarabia nr. 256
(telefon/fax: 255.48.15; 255.48.16)
u INFO EUROTRADING — S.A.
— București, Splaiul Independenței nr. 202A
(telefon/fax: 212.73.54)
u ACTA LEGIS — S.R.L.
— București, str. Banul Udrea nr. 10,
(telefon/fax: 411.91.79)
u CURIER PRESS — S.A.
— Brașov, str. Traian Grozăvescu nr. 7
(telefon/fax: 0268/47.05.96)
u MIMPEX — S.R.L.
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
u CALLIOPE — S.R.L.
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
u ASTOR-MED — S.R.L.
— Iași, str. Sucidava nr. 2, bl. U2, sc. C, ap. 2
(telefon/fax: 0232/27.91.76, 0232/25.84.27)
u ART ADVERTISING — S.R.L.
— Râmnicu Vâlcea, str. Regina Maria nr. 7, bl. C1, sc. C, mezanin II
(tel. 0250/73.54.75, 0744.50.90.99)
u ZIRKON MEDIA — S.R.L.
— București, str. Călin Ottoi nr. 29
(tel. 250.52.77, 250.22.94, fax 250.56.30)
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.024/5.XI.2004 conține 8 pagini.

Prețul de vânzare 9.500 lei

ISSN 1453—4495

