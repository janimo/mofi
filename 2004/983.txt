PARTEA

Anul 172 (XVI) — Nr. 983

I

Marți, 26 octombrie 2004

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
HOTĂRÂRI ALE GUVERNULUI ROMÂNIEI

1.663. — Hotărâre privind organizarea și funcționarea
Centrului Național de Calificare și Instruire
Feroviară — CENAFER............................................

HOTĂRÂRI

ALE

GUVERNULUI

1–8

ROMÂNIEI

GUVERNUL ROMÂNIEI

HOTĂRÂRE
privind organizarea și funcționarea Centrului Național
de Calificare și Instruire Feroviară — CENAFER
În temeiul art. 108 din Constituția României, republicată, și al art. 11 din Ordonanța Guvernului nr. 58/2004
privind înființarea Centrului Național de Calificare și Instruire Feroviară — CENAFER,
Guvernul României adoptă prezenta hotărâre.
Art. 1. — (1) Centrul Național de Calificare și Instruire
Feroviară — CENAFER, denumit în continuare CENAFER,
se organizează și funcționează ca instituție publică cu
personalitate juridică în subordinea Ministerului
Transporturilor, Construcțiilor și Turismului, prin
reorganizarea Centrului de Perfecționare și Calificare a
Personalului C.F.R. București și a centrelor de calificare din
structurile regionale ale Companiei Naționale de Căi Ferate
îC.F.R.“ — S.A., care se desființează.
(2) CENAFER are sediul în municipiul București, Calea
Griviței nr. 343, sectorul 1.
Art. 2. — (1) CENAFER este desemnat ca organismul
național specializat al Ministerului Transporturilor,
Construcțiilor și Turismului să asigure formarea-calificarea,
perfecționarea și verificarea profesională periodică a
personalului care efectuează activități specifice desfășurării
transportului feroviar în condiții de siguranță a circulației,

securitate a transporturilor și de calitate a serviciilor
feroviare, precum și participarea în comisiile de autorizare
a personalului cu responsabilități în siguranța circulației din
transportul feroviar și are, în acest sens, următoarele
atribuții principale:
a) organizarea și derularea programelor de formare
profesională — cursuri de calificare a personalului care
urmează să efectueze operațiuni feroviare, pentru funcții și
meserii specifice transportului feroviar, în conformitate cu
reglementările naționale și internaționale aplicabile în
domeniu;
b) organizarea și derularea programelor de perfecționare
profesională, obligatorii pentru confirmarea competenței
personalului care efectuează operațiuni feroviare, în
conformitate cu reglementările naționale și internaționale în
domeniu;

2

MONITORUL OFICIAL AL ROMÂNIEI, PARTEA I, Nr. 983/26.X.2004

c) organizarea și derularea programelor de verificare
profesională periodică a personalului care efectuează
operațiuni feroviare;
d) asigurarea condițiilor pentru derularea programelor de
autorizare a personalului cu responsabilități în siguranța
circulației, efectuate de Autoritatea Feroviară Română —
AFER, precum și participarea în comisiile de autorizare a
acestui personal.
(2) Activitățile prevăzute la alin. (1) vizează, în principal,
funcțiile cu responsabilități în siguranța circulației, prevăzute
în lista din anexa nr. 1, listă ce poate fi actualizată prin
ordin al ministrului transporturilor, construcțiilor și turismului.
(3) Metodologiile de organizare și de derulare a
programelor de formare-calificare, perfecționare, verificare
profesională periodică și instruire profesională a
personalului care efectuează operațiuni feroviare se
elaborează de CENAFER, se avizează de Autoritatea
Feroviară Română — AFER și se aprobă prin ordin al
ministrului transporturilor, construcțiilor și turismului, în
termen de 60 de zile de la data înscrierii CENAFER la
Camera de Comerț și Industrie a Municipiului București.
(4) CENAFER poate desfășura și alte activități stabilite
prin hotărâre a Guvernului.
Art. 3. — CENAFER va colabora cu Ministerul
Transporturilor, Construcțiilor și Turismului, Ministerul
Muncii, Solidarității Sociale și Familiei și Ministerul Educației
și Cercetării în vederea elaborării standardelor ocupaționale,
precum și la completarea/actualizarea Registrului național al
calificărilor profesionale din România, în domeniul de
activitate, în conformitate cu legislația în vigoare.
Art. 4. — Organizarea, funcționarea și atribuțiile
CENAFER sunt stabilite în regulamentul de organizare și
funcționare prevăzut în anexa nr. 2.
Art. 5. — (1) CENAFER se finanțează din venituri
proprii, constituite, în principal, din tarifele percepute pentru
activitățile specifice, pe bază de contract.
(2) CENAFER mai poate obține venituri din
desfășurarea altor activități privind valorificarea unor servicii
și/sau produse din activități proprii și conexe, chirii, prestații
editoriale, metodologii, lucrări, proiecte, studii, prognoze,
expertize, alte prestări de servicii, exploatări ale unor
bunuri pe care le au în administrare, pe bază de tarife
stabilite în condițiile legii.
(3) Cheltuielile de investiții necesare pregătirii
personalului la nivelul cerințelor europene, care să asigure
integrarea sistemului de transport feroviar al României în
sistemul de transport feroviar european se finanțează din
venituri proprii, din credite externe sau interne, contractate
în condițiile legii, nerambursabile sau rambursabile din
fondurile proprii ori din alte surse legal constituite.
Art. 6. — CENAFER preia toate drepturile și obligațiile
Centrului de Perfecționare și Calificare a Personalului
C.F.R. București și ale centrelor de calificare din structurile
regionale ale Companiei Naționale de Căi Ferate îC.F.R.“ —
S.A., denumită în continuare C.F.R., care decurg din
activitatea curentă și din contractele încheiate cu persoane
fizice sau juridice, și se substituie acestora în litigiile aflate
în curs de judecată.
Art. 7. — (1) Patrimoniul inițial al CENAFER se
constituie prin preluarea activului și pasivului Centrului de
Perfecționare și Calificare a Personalului C.F.R. București
și ale centrelor de calificare din structurile regionale ale
C.F.R., conform datelor din situația financiară a acesteia,
încheiată la data de 31 decembrie 2003, potrivit anexelor
nr. 3 și 4.
(2) Valoarea patrimoniului aflat în administrarea C.F.R.
se diminuează în mod corespunzător.

(3) Predarea-preluarea activului și pasivului prevăzute la
alin. (1) se face pe bază de protocol, în termen de 90 de
zile de la data intrării în vigoare a prezentei hotărâri.
(4) Bunurile preluate potrivit alin. (1) sunt bunuri
proprietate privată a statului, date în administrarea
CENAFER pe toată durata de existență a acestuia, putând
fi înstrăinate în condițiile legii.
Art. 8. — CENAFER gestionează biblioteca tehnică de
specialitate feroviară — fondul de carte, reviste de
specialitate, alte materiale audio și video —, prin preluarea
acestora de la Centrul de Perfecționare și Calificare a
Personalului C.F.R. București și de la centrele de calificare
din structurile regionale ale C.F.R.
Art. 9. — Structura organizatorică a CENAFER se aprobă
prin ordin al ministrului transporturilor, construcțiilor și
turismului, la propunerea Consiliului de conducere al
CENAFER.
Art. 10. — (1) Conducerea CENAFER este asigurată de
consiliul de conducere. Consiliul de conducere, denumit în
continuare consiliu, este compus din 9 persoane.
Președintele consiliului este directorul general al CENAFER.
(2) Directorul general și ceilalți membri ai consiliului
sunt numiți și revocați prin ordin al ministrului
transporturilor, construcțiilor și turismului.
(3) Salariul directorului general, precum și indemnizațiile
membrilor consiliului se stabilesc prin ordin al ministrului
transporturilor, construcțiilor și turismului.
Art. 11. — (1) Consiliul are următoarele atribuții
principale:
a) aprobă regulamentul propriu de organizare și
funcționare;
b) aprobă regulamentul de ordine interioară;
c) propune spre aprobare Ministerului Transporturilor,
Construcțiilor și Turismului structura organizatorică a
CENAFER, precum și modificările acesteia;
d) aprobă statul de funcții;
e) numește și revocă personalul de conducere și îi
stabilește salariile;
f) asigură negocierea contractului colectiv de muncă cu
reprezentanții salariaților, în condițiile legii;
g) aprobă bugetul de venituri și cheltuieli și asigură
execuția
acestuia
după
aprobarea
Ministerului
Transporturilor, Construcțiilor și Turismului;
h) aprobă sau propune spre aprobare, după caz,
investițiile ce urmează a se realiza de către CENAFER, în
condițiile legii;
i) propune sau aprobă, după caz, modalitățile de
finanțare a dotării cu echipamente, inclusiv prin credite
și/sau împrumuturi contractate de stat sau cu garanția
statului, pe care le poate derula în condițiile legii;
j) propune majorarea sau diminuarea patrimoniului
CENAFER, în condițiile legii;
k) stabilește și supune spre aprobare Ministerului
Transporturilor, Construcțiilor și Turismului tarifele pentru
prestațiile de servicii efectuate;
l) analizează periodic derularea exercițiului bugetar și
eficiența cheltuielilor și stabilește măsuri pentru continuarea
activității în condiții de echilibrare a bugetului;
m) aprobă rapoartele periodice ale compartimentelor de
control din cadrul CENAFER;
n) aprobă închirierea de clădiri, spații, terenuri și de alte
bunuri ale CENAFER;
o) stabilește și supune spre aprobare Ministerului
Transporturilor, Construcțiilor și Turismului închirierea
bunurilor proprietate privată a statului, aflate în
administrarea CENAFER, în conformitate cu reglementările
în vigoare;

3

MONITORUL OFICIAL AL ROMÂNIEI, PARTEA I, Nr. 983/26.X.2004
p) aprobă scoaterea din funcțiune și valorificarea, în
condițiile legii, a bunurilor din patrimoniul CENAFER;
r) aprobă participarea CENAFER ca partener în cadrul
unor proiecte internaționale, în cooperare cu instituții
similare din alte țări, în special din Uniunea Europeană, ca
parte a programului de integrare europeană;
s) prezintă anual conducerii Ministerului Transporturilor,
Construcțiilor și Turismului un raport al activității
desfășurate în perioada expirată și programul de activitate
pentru anul în curs.
(2) Consiliul exercită orice atribuții care îi revin din
prevederile legale, din regulamentul său de organizare și
funcționare și din dispozițiile Ministerului Transporturilor,
Construcțiilor și Turismului.
Art. 12. — (1) Drepturile și obligațiile ce decurg din
contractele individuale de muncă ale personalului preluat
de la Centrul de Perfecționare și Calificare a Personalului
C.F.R. București și de la centrele de calificare din
structurile regionale ale C.F.R., care se reorganizează,
existente la data preluării personalului respectiv, se
transferă la CENAFER.
(2) Criteriile de selecționare a personalului care
urmează să fie preluat în condițiile legii vor ține seama, în
mod prioritar, de competența și de nivelul de calificare
profesională, de vechimea în activitate și de natura
posturilor necesare realizării programelor de instruire
specifice personalului feroviar.
(3) Personalul CENAFER nu se încadrează în categoria
funcționarilor publici.
(4) Salarizarea personalului CENAFER se stabilește
potrivit reglementărilor privind salarizarea personalului din
instituțiile publice finanțate integral din venituri proprii.
(5) Drepturile de salarizare și celelalte drepturi de
personal se stabilesc de consiliu, pentru personalul de
conducere, și prin contractul colectiv de muncă, pentru
personalul de execuție.
(6) Contractul colectiv de muncă va fi negociat și
înregistrat în condițiile legii la direcția pentru dialog, familie

și solidaritate socială în termen de 60 de zile de la data
intrării în vigoare a prezentei hotărâri.
(7) Salariații CENAFER, precum și membrii de familie ai
acestora beneficiază, după caz, de autorizații și permise de
călătorie gratuite pe calea ferată în condițiile legii.
Art. 13. — (1) CENAFER întocmește anual bugetul de
venituri și cheltuieli în conformitate cu normele
metodologice elaborate de Ministerul Finanțelor Publice,
care se aprobă de consiliu și se avizează de Ministerul
Transporturilor, Construcțiilor și Turismului.
(2) Excedentele anuale rezultate din execuția bugetelor
de venituri și cheltuieli ale activităților finanțate integral din
venituri proprii se reportează în anul următor.
(3) CENAFER poate realiza și poate dispune de venituri
și de cheltuieli în valută, în condițiile prevăzute de actele
normative în vigoare.
(4) CENAFER propune Ministerului Transporturilor,
Construcțiilor și Turismului modalitățile de finanțare a dotării
cu echipamente, inclusiv prin credite și/sau împrumuturi
contractate de stat sau cu garanția statului, în lei și în
valută, rambursabile din veniturile extrabugetare prevăzute
în bugetul de venituri și cheltuieli.
Art. 14. — Pentru exercitarea atribuțiilor specifice, parcul
normat al CENAFER este de 11 autoturisme, cu o normă
de consum de combustibil de 350 litri pe autoturism și pe
lună. Nu se consideră depășire a consumului normat pe
autoturism consumul care, la nivelul anului, se încadrează
în cantitatea de combustibil normată în raport cu numărul
de autoturisme aprobat pentru CENAFER.
Art. 15. — CENAFER poate să încheie contracte sau
convenții cu alte organisme similare, instituții de învățământ
și cu agenți economici, din țară și din străinătate, în
vederea colaborării și cooperării pe plan național sau
internațional în domeniul său de activitate, cu respectarea
prevederilor legale.
Art. 16. — Anexele nr. 1—4 fac parte integrantă din
prezenta hotărâre.
Art. 17. — Pe data intrării în vigoare a prezentei
hotărâri se abrogă orice alte prevederi contrare.

PRIM-MINISTRU

ADRIAN NĂSTASE
Contrasemnează:
Ministrul transporturilor, construcțiilor și turismului,
Miron Tudor Mitrea
Ministrul muncii, solidarității sociale și familiei,
Dan Mircea Popescu
Ministrul finanțelor publice,
Mihai Nicolae Tănăsescu
București, 7 octombrie 2004.
Nr. 1.663.
ANEXA Nr. 1
LISTA

funcțiilor cu responsabilități în siguranța circulației, care se formează-califică, perfecționează
și verifică profesional periodic la CENAFER
Nr.
crt.

1.
2.
3.
4.

Funcția
(meseria)

Acar
Mecanic drezină pantograf
Conducător tren ajutor, conducător tren macara
Conductor tren, șef tren

Nr.
crt.

Funcția
(meseria)

5.
6.
7.
8.

Dispecer circulație M
Dispecer energetic feroviar
Dispecer energetic feroviar șef
Electromecanic SCB, IFTE (întreținere LC), TTR

4
Nr.
crt.

9.
10.
11.
12.
13.
14.
15.
16.
17.
18.
19.
20.
21.
22.

MONITORUL OFICIAL AL ROMÂNIEI, PARTEA I, Nr. 983/26.X.2004
Funcția
(meseria)

Frânar
Impiegat de mișcare, șef tură mișcare
Macaragiu tren ajutor, macaragiu tren intervenție
Magaziner tranzit, magaziner comercial
Maistru lucrări artă, sudura căii
Maistru linii, maistru artă (în activitatea de construcții
CF)
Manevrant vagoane
Mașinist lucrări cale și L.A.
Mecanic locomotivă-automotor, mecanic ajutor
locomotivă-automotor
Mecanic mașini grele de cale, mecanic ajutor mașini
grele de cale
Mecanic mașini grele sudura căii, mecanic ajutor
mașini grele sudura căii
Montator I (SCB, TTR, IFTE)
Operator circulație M (din regulatorul de trafic)
Păzitor barieră

Nr.
crt.

23.
24.
25.
26.
27.
28.
29.
30.
31.
32.
33.
34.

Funcția
(meseria)

Picher
Responsabil SC
Revizor ace
Revizor cale, revizor puncte periculoase, revizor cale
și puncte periculoase
Revizor tehnic vagoane
Sudor întreținere cale și aparate cale
Șef district (linii, SCB, TTR, LC, poduri, exploatare
utilaje)
Șef echipă întreținere lucrări artă, șef echipă
întreținere cale
Șef manevră, inclusiv din exploatarea instalației
WSSB
Șef stație, șef stație adjunct, șef stație rezervă
Șef stație, șef stație adjunct, șef stație rezervă numai
activitatea operatorilor de transport feroviar
Șef tură regulator M

ANEXA Nr. 2

REGULAMENT
de organizare și funcționare a Centrului Național de Calificare și Instruire Feroviară — CENAFER
CAPITOLUL I
Prevederi generale
Art. 1. — (1) Centrul Național de Calificare și Instruire
Feroviară — CENAFER, denumit în continuare CENAFER,
funcționează în subordinea Ministerului Transporturilor,
Construcțiilor și Turismului și este organismul național
desemnat să asigure, în principal, formarea-calificarea,
perfecționarea și verificarea profesională periodică a
personalului care efectuează activități specifice desfășurării
transportului feroviar în condiții de siguranță a circulației,
securitate a transporturilor și de calitate a serviciilor
feroviare, precum și participarea în comisiile de autorizare
a personalului cu responsabilități în siguranța circulației din
transportul feroviar.
(2) Activitățile prevăzute la alin. (1) vizează, în principal,
funcțiile cu responsabilități în siguranța circulației, prevăzute
în lista din anexa nr. 1 la hotărâre, listă ce poate fi
actualizată prin ordin al ministrului transporturilor,
construcțiilor și turismului.
(3) CENAFER poate asigura, la cerere, și instruirea
profesională a personalului care efectuează activități
specifice desfășurării transportului feroviar.
Art. 2. — CENAFER gestionează biblioteca tehnică de
specialitate feroviară — fondul de carte, reviste de
specialitate, alte materiale audio și video —, prin preluarea
acestora de la Centrul de Perfecționare și Calificare a
Personalului C.F.R. București și de la centrele de calificare
din structurile regionale ale C.F.R.
Art. 3. — (1) CENAFER este instituție publică cu
personalitate juridică, finanțată din venituri proprii,
constituite, în principal, din tarifele percepute pentru
activitățile specifice, pe bază de contract.
(2) CENAFER mai poate obține venituri din desfășurarea
altor activități privind valorificarea unor servicii și/sau
produse din activități proprii și conexe, chirii, prestații
editoriale, metodologii, lucrări, proiecte, studii, prognoze,
expertize, alte prestări de servicii, exploatări ale unor bunuri

pe care le au în administrare, pe bază de tarife stabilite în
condițiile legii.
(3) Cheltuielile de investiții necesare pregătirii
personalului la nivelul cerințelor europene, care să asigure
integrarea sistemului de transport feroviar al României în
sistemul de transport feroviar european se finanțează din
venituri proprii, din credite externe sau interne, contractate
în condițiile legii, nerambursabile sau rambursabile, din
fondurile proprii ori din alte surse legal constituite.
(4) CENAFER are sediul în municipiul București, Calea
Griviței nr. 343, sectorul 1.
(5) În cadrul CENAFER se asigură și reprezentare în
teritoriu prin 7 subunități în municipiile Craiova, Timișoara,
Cluj-Napoca, Brașov, Iași, Galați și Constanța.
CAPITOLUL II
Atribuții
Art. 4. — Obiectul de activitate al CENAFER este, în
principal, formarea-calificarea, ridicarea nivelului de pregătire
profesională și verificarea profesională periodică a
personalului care efectuează activități specifice desfășurării
transportului feroviar în condiții de siguranță a circulației,
securitate a transporturilor și de calitate a serviciilor
feroviare, denumite în continuare operațiuni feroviare,
precum și participarea în comisiile de autorizare a
personalului cu responsabilități în siguranța circulației din
transportul feroviar.
Art. 5. — (1) Pentru realizarea obiectului său de
activitate, CENAFER are următoarele atribuții principale, pe
care le realizează în conformitate cu legislația în vigoare:
a) organizarea și derularea programelor de formare
profesională — cursuri de calificare a personalului care
urmează să efectueze operațiuni feroviare, pentru funcții și
meserii specifice transportului feroviar, în conformitate cu
reglementările naționale și internaționale în domeniu;
b) organizarea și derularea programelor de perfecționare
profesională, obligatorii pentru confirmarea competenței
personalului care efectuează operațiuni feroviare, în

MONITORUL OFICIAL AL ROMÂNIEI, PARTEA I, Nr. 983/26.X.2004
conformitate cu reglementările naționale și internaționale în
domeniu;
c) organizarea și derularea programelor de verificare
profesională periodică a personalului care efectuează
operațiuni feroviare;
d) asigurarea condițiilor pentru derularea programelor de
autorizare a personalului cu responsabilități în siguranța
circulației efectuate de către Autoritatea Feroviară Română —
AFER, precum și participarea în comisiile de autorizare a
acestui personal;
e) organizarea și derularea de programe de instruire
profesională a personalului care efectuează activități
specifice
desfășurării
transportului
feroviar
—
actualizarea/reîmprospătarea cunoștințelor profesionale,
dobândirea de noi cunoștințe profesionale în situația
apariției de noi instalații, material rulant, tehnici sau
tehnologii;
f) elaborarea de metodologii, programe, tematici,
materiale documentare etc., necesare activității de formarecalificare, perfecționare sau verificare profesională periodică
a personalului care efectuează operațiuni feroviare;
g) efectuarea de analize și elaborarea de studii privind
îmbunătățirea conținutului și creșterea eficienței activității de
formare-calificare, perfecționare și verificare profesională
periodică a personalului care efectuează operațiuni
feroviare;
h) documentarea și cercetarea științifică, efectuarea de
lucrări, proiecte, studii, expertize, prognoze, baze de date,
în domeniul său de activitate, pentru necesități proprii sau
pentru terți, pe bază de contract;
i) consultanță de specialitate, pe bază de contract, prin
acordarea de asistență tehnică și consultanță metodologică,
respectiv punerea la dispoziție de metodologii, documentații,
aplicații, tematici, programe, planuri de lecții și materiale de
instruire tipărite, pe suport magnetic sau audiovizuale;
j) organizarea și derularea de cursuri, seminarii,
simpozioane, reuniuni, schimburi de experiență, expoziții
sau alte acțiuni pe teme de specialitate, inclusiv pentru
introducerea unor noi tehnici, metodologii, programe etc.,
de formare-calificare, perfecționare sau verificare
profesională periodică a personalului care efectuează
operațiuni feroviare;
k) participarea, în nume propriu sau prin delegare de
competențe date de Ministerul Transporturilor, Construcțiilor
și Turismului, la lucrările organismelor internaționale sau
regionale din domeniul transporturilor feroviare, la care
România este parte, pe probleme de formare-calificare,
perfecționare sau verificare profesională periodică a
personalului care efectuează operațiuni feroviare;
l) ducerea la îndeplinire a unor obligații ce revin statului
din convențiile și acordurile internaționale, referitoare la
formarea-calificarea și perfecționarea personalului care
efectuează operațiuni feroviare, la care România este
parte;
m) propunerea de norme, normative, reglementări
specifice privind formarea-calificarea, perfecționarea sau
verificarea profesională periodică a personalului care
efectuează operațiuni feroviare și introducerea acestora în
circuitul de avizare/aprobare, conform reglementărilor
specifice în vigoare;
n) colaborarea cu alte instituții ale statului în vederea
elaborării standardelor ocupaționale, precum și la
completarea/actualizarea Registrului național al calificărilor
profesionale din România, în domeniul său de activitate;
o) organizarea controlului propriu privind modul de
realizare a activității de formare-calificare, perfecționare și

5

verificare profesională periodică a personalului care
efectuează operațiuni feroviare;
p) realizarea și perfecționarea permanentă a mijloacelor
tehnico-didactice necesare formării-calificării, perfecționării și
verificării profesionale periodice a personalului care
efectuează operațiuni feroviare;
r) elaborarea, traducerea, multiplicarea, tipărirea,
difuzarea de materiale și comercializarea de publicații și
lucrări proprii, specifice transportului feroviar;
s) eliberarea de documente specifice care să ateste
absolvirea cursului de calificare, perfecționare sau a
examenului de verificare profesională periodică;
t) organizarea evidențelor privind personalul care a fost
format-calificat, perfecționat și verificat profesional periodic;
u) gestionarea și conservarea fondului de carte și de
revistă din biblioteca de specialitate, precum și a fondului
documentar al bibliotecii tehnice și a patrimoniului
audiovizual, preluate de la C.F.R.;
v) administrarea terenurilor și a altor bunuri proprietate
privată a statului, care i-au fost încredințate spre
administrare;
x) urmărirea realizării obiectivelor de investiții, aprobate
cu finanțare de la bugetul de stat, al căror beneficiar este
CENAFER; întocmirea de rapoarte pe care le transmite
ordonatorului de credite;
y) editarea unei reviste de specialitate și a Buletinului
de Informare Tehnică (îMaterial de Informare Documentară —
Cale Ferată“ — MID).
(2) CENAFER poate exercita și alte activități specifice
domeniului său de activitate, în condițiile legii.
Art. 6. — Metodologiile de organizare și de derulare a
programelor de formare-calificare, perfecționare, verificare
profesională periodică și instruire profesională a
personalului care efectuează operațiuni feroviare se
elaborează de CENAFER, se avizează de Autoritatea
Feroviară Română — AFER și se aprobă prin ordin al
ministrului transporturilor, construcțiilor și turismului, în
termen de 60 de zile de la data înscrierii CENAFER la
Camera de Comerț și Industrie a Municipiului București.
CAPITOLUL III
Patrimoniul
Art. 7. — (1) Patrimoniul CENAFER se constituie prin
preluarea patrimoniului Centrului de Perfecționare și
Calificare a Personalului C.F.R. București și al centrelor de
calificare din structurile regionale ale C.F.R., pe baza
datelor din situația financiară de la data de 31 decembrie
2003, în conformitate cu legislația în vigoare.
(2) Bunurile din patrimoniul CENAFER sunt bunuri
proprietate privată a statului, date în administrarea
CENAFER pe toată durata de existență a acestuia, putând
fi înstrăinate în condițiile legii.
CAPITOLUL IV
Structura organizatorică
Art. 8. — (1) Structura organizatorică a CENAFER se
aprobă prin ordin al ministrului transporturilor, construcțiilor
și turismului, la propunerea Consiliului de conducere al
CENAFER.
(2) CENAFER are asigurată reprezentare în teritoriu prin
următoarele subunități:
a) Centrul pentru Calificarea și Instruirea Personalului
din Transporturi Feroviare Teritorial Craiova;
b) Centrul pentru Calificarea și Instruirea Personalului
din Transporturi Feroviare Teritorial Timișoara;

6

MONITORUL OFICIAL AL ROMÂNIEI, PARTEA I, Nr. 983/26.X.2004

c) Centrul pentru Calificarea și Instruirea Personalului
din Transporturi Feroviare Teritorial Cluj;
d) Centrul pentru Calificarea și Instruirea Personalului
din Transporturi Feroviare Teritorial Brașov;
e) Centrul pentru Calificarea și Instruirea Personalului
din Transporturi Feroviare Teritorial Iași;
f) Centrul pentru Calificarea și Instruirea Personalului din
Transporturi Feroviare Teritorial Galați;
g) Centrul pentru Calificarea și Instruirea Personalului
din Transporturi Feroviare Teritorial Constanța.
CAPITOLUL V
Organele de conducere
Art. 9. — (1) Conducerea CENAFER este asigurată de
consiliul de conducere. Consiliul de conducere, denumit în
continuare consiliu, este compus din 9 persoane.
Președintele consiliului este directorul general al CENAFER.
(2) Directorul general și ceilalți membri ai consiliului se
numesc și se revocă prin ordin al ministrului transporturilor,
construcțiilor și turismului.
(3) Din consiliu vor face parte, în mod obligatoriu,
specialiști ai Ministerului Transporturilor, Construcțiilor și
Turismului.
Art. 10. — Salariul directorului general, precum și
indemnizațiile membrilor consiliului se stabilesc prin ordin al
ministrului transporturilor, construcțiilor și turismului.
Art. 11. — Consiliul își desfășoară activitatea în
conformitate cu propriul regulament de organizare și
funcționare.
Art. 12. — (1) Consiliul are următoarele atribuții
principale:
a) aprobă regulamentul propriu de organizare și
funcționare;
b) aprobă regulamentul de ordine interioară;
c) propune spre aprobare Ministerului Transporturilor,
Construcțiilor și Turismului structura organizatorică a
CENAFER, precum și modificările acesteia;
d) aprobă statul de funcții;
e) numește și revocă personalul de conducere și îi
stabilește salariile;
f) asigură negocierea contractului colectiv de muncă cu
reprezentanții salariaților, în condițiile legii;
g) aprobă bugetul de venituri și cheltuieli și asigură
execuția acestuia după aprobarea Ministerului Transporturilor,
Construcțiilor și Turismului;
h) aprobă sau propune spre aprobare, după caz,
investițiile ce urmează a se realiza de către CENAFER, în
condițiile legii;
i) propune sau aprobă, după caz, modalitățile de
finanțare a dotării cu echipamente, inclusiv prin credite
și/sau împrumuturi contractate de stat sau cu garanția
statului, pe care le poate derula în condițiile legii;
j) propune majorarea sau diminuarea patrimoniului
CENAFER, în condițiile legii;
k) stabilește și supune spre aprobare Ministerului
Transporturilor, Construcțiilor și Turismului tarifele pentru
prestațiile de servicii efectuate;
l) analizează periodic derularea exercițiului bugetar și
eficiența cheltuielilor și stabilește măsuri pentru continuarea
activității în condițiile de echilibrare a bugetului;
m) aprobă rapoartele periodice ale compartimentelor de
control din cadrul CENAFER;
n) aprobă închirierea de clădiri, spații, terenuri și de alte
bunuri ale CENAFER;
o) stabilește și supune spre aprobare Ministerului
Transporturilor, Construcțiilor și Turismului închirierea

bunurilor proprietate privată a statului, aflate în
administrarea CENAFER, în conformitate cu reglementările
în vigoare;
p) aprobă scoaterea din funcțiune și valorificarea, în
condițiile legii, a bunurilor din patrimoniul CENAFER;
r) aprobă participarea CENAFER ca partener în cadrul
unor proiecte internaționale, în cooperare cu instituții
similare din alte țări, în special din Uniunea Europeană, ca
parte a programului de integrare europeană;
s) prezintă anual conducerii Ministerului Transporturilor,
Construcțiilor și Turismului un raport al activității
desfășurate în perioada expirată și programul de activitate
pentru anul în curs.
(2) Consiliul exercită orice atribuții care îi revin din
prevederile legale, din regulamentul său de organizare și
funcționare și din dispozițiile Ministerului Transporturilor,
Construcțiilor și Turismului.
Art. 13. — Pentru luarea unor decizii complexe, consiliul
poate atrage în activitatea de analiză consilieri și
consultanți din diferite sectoare, urmând ca activitatea
acestora să fie remunerată în condițiile legii.
Art. 14. — (1) Consiliul se întrunește lunar sau ori de
câte ori este necesar, la cererea președintelui sau a unei
treimi din numărul membrilor săi.
(2) Ședința este condusă de președinte, iar în lipsa
acestuia, de către un membru al consiliului, delegat în
scris de către președinte.
(3) Ședințele consiliului se desfășoară în prezența a
cel puțin jumătate plus unu din numărul membrilor
consiliului.
(4) Hotărârile consiliului se iau cu majoritatea voturilor
membrilor acestuia.
(5) Consiliul este asistat de un secretar, numit dintre
angajații CENAFER. Pentru această activitate secretarul
primește o indemnizație stabilită de consiliu.
Art. 15. — (1) Directorul general are următoarele
atribuții principale:
a) asigură conducerea operativă a CENAFER;
b) propune numirea și, după caz, revocarea personalului
de conducere din cadrul CENAFER;
c) angajează și, după caz, concediază personalul de
execuție din cadrul CENAFER, în condițiile legii;
d) reprezintă CENAFER în relațiile cu terții și semnează
actele ce o angajează față de aceștia, pe baza și în
limitele împuternicirilor date de consiliu și ale celor conferite
de legislația în vigoare;
e) încheie contractul colectiv de muncă al CENAFER, în
condițiile legii;
f) încheie contractele individuale de muncă și dispune
măsuri cu privire la modificarea, executarea, suspendarea
și încetarea acestora, cu respectarea legislației în vigoare;
g) este ordonator de credite în condițiile prevăzute de
lege;
h) exercită orice atribuții care îi revin din regulamentul
de organizare și funcționare și din hotărârile consiliului,
precum și din prevederile legale în vigoare.
(2) În exercitarea atribuțiilor sale directorul general emite
decizii.
CAPITOLUL VI
Bugetul de venituri și cheltuieli
Art. 16. — (1) CENAFER întocmește anual bugetul de
venituri și cheltuieli în conformitate cu normele
metodologice elaborate de Ministerul Finanțelor Publice,
care se aprobă de consiliu și se avizează de Ministerul
Transporturilor, Construcțiilor și Turismului.

7

MONITORUL OFICIAL AL ROMÂNIEI, PARTEA I, Nr. 983/26.X.2004
(2) Excedentele anuale rezultate din execuția bugetelor
de venituri și cheltuieli ale activităților finanțate integral din
venituri proprii se reportează în anul următor și se folosesc
cu aceeași destinație, în conformitate cu legislația în
vigoare.
(3) CENAFER poate realiza și poate dispune de venituri
și de cheltuieli în lei și în valută, în condițiile prevăzute de
actele normative în vigoare.
CAPITOLUL VII
Personalul
Art. 17. — (1) Personalul de instruire al CENAFER are
calitatea de instructor și asigură instruirea teoretică și
practică.
(2) Instructorii care asigură instruirea teoretică trebuie să
fie absolvenți ai învățământului superior de lungă sau
scurtă durată, cu diplomă, și să aibă experiență în
domeniul de referință. Instructorii care asigură instruirea
practică trebuie să fie atestați în conformitate cu
reglementările în vigoare.

(3) Pentru desfășurarea procesului de instruire și
perfecționare profesională, CENAFER poate folosi, în
condițiile legii, cadre didactice universitare, precum și alți
specialiști români și străini.
Art. 18. — Salarizarea personalului CENAFER se
stabilește potrivit reglementărilor privind salarizarea
personalului din instituțiile publice finanțate integral din
venituri proprii.
Art. 19. — (1) Personalul CENAFER este supus
prevederilor
regulamentului de ordine interioară al
CENAFER și celorlalte prevederi legale în domeniu.
(2) Criteriile și condițiile pentru încadrarea și promovarea
personalului se stabilesc prin contractul colectiv de muncă,
cu respectarea prevederilor legale pentru instituțiile publice.
(3) Atribuțiile și responsabilitățile individuale ale
personalului CENAFER se stabilesc prin fișa postului și se
aprobă de directorul general. Fișa postului este anexă la
contractul individual de muncă și se semnează de salariat
și de șeful ierarhic al acestuia.
(4) Personalul CENAFER nu se încadrează în categoria
funcționarilor publici.
ANEXA Nr. 3

DATELE DE IDENTIFICARE

a bunurilor imobile — proprietate privată a statului din patrimoniul Companiei Naționale de Căi Ferate îC.F.R.“ — S.A.,
care se preiau în administrare de către CENAFER
A. Imobile aflate în administrarea Centrului de Perfecționare și Calificare a Personalului C.F.R. București
Nr.
crt.

1.
2.

Denumirea

Centrul de Perfecționare și Calificare
a Personalului C.F.R. București
Centrul de Perfecționare și Calificare
a Personalului C.F.R. București

Codul
de
clasificare

2121
2121

Adresa

București, Calea Griviței nr. 343,
sectorul 1
București, Calea Griviței nr. 193B,
sectorul 1

Valoarea
de inventar
(lei)

311.167.451
1.405.770.568

B. Imobile aflate în administrarea centrelor de calificare regionale ale C.F.R.
Nr.
crt.

1.
2.
3.
4.
5.
6.
7.
8.
9.
10.
11.

Denumirea

Centrul de Calificare a Personalului C.F.R.
Craiova
Clădire pentru școli aparținând Centrului
de Calificare a Personalului C.F.R. Timișoara
Clădire pentru cantină aparținând Centrului
de Calificare a Personalului C.F.R. Timișoara
Clădire pentru școli aparținând Centrului
de Calificare a Personalului C.F.R. Timișoara
Centrul de Calificare a Personalului C.F.R. Cluj
Clădire-cămin aparținând Centrului
de Calificare a Personalului C.F.R. Brașov
Stație-poligon aparținând Centrului
de Calificare a Personalului C.F.R. Brașov
Clădire corp C aparținând Centrului
de Calificare a Personalului C.F.R. Brașov
Clădire-cămin aparținând Centrului
de Calificare a Personalului C.F.R. Brașov
Clădire-cămin aparținând Centrului
de Calificare a Personalului C.F.R. Iași
Clădire centrală termică aparținând Centrului
de Calificare a Personalului C.F.R. Iași

Codul
de
clasificare

1.6.2
1.6.2
1.6.4
1.6.2
1.6.4
1-00100
1-00100
1-00102
1-00103
1.4
1.1

Adresa

Craiova, str. Brazda lui Novac
nr. 2B, județul Dolj
Timișoara, str. I.H. Rădulescu nr. 1,
județul Timiș
Timișoara, str. I.H. Rădulescu nr. 1,
județul Timiș
Timișoara, str. I.H. Rădulescu nr. 1,
județul Timiș
Cluj-Napoca, str. Decebal nr. 85,
județul Cluj
Brașov, str. Fundătura Hărmanului
nr. 12, județul Brașov
Brașov, str. Fundătura Hărmanului
nr. 12, județul Brașov
Brașov, str. Fundătura Hărmanului
nr. 12, județul Brașov
Brașov, str. Fundătura Hărmanului
nr. 12, județul Brașov
Iași, str. Nicolae Iorga nr. 2,
județul Iași
Iași, str. Nicolae Iorga nr. 2,
județul Iași

Valoarea
de inventar
(lei)

95.841.339
1.548.372
300.216.185
269.727.360
412.548.916
35.115.698
40.393.000
53.007.273
27.600.000
2.090.700
179.700

8

MONITORUL OFICIAL AL ROMÂNIEI, PARTEA I, Nr. 983/26.X.2004

Nr.
crt.

12.
13.

Codul
de
clasificare

Denumirea

Centrul de Calificare a Personalului
C.F.R. Galați
Centrul de Calificare a Personalului
C.F.R. Constanța

—
1.3.1 A

Valoarea
de inventar
(lei)

Adresa

Galați, bd. George Coșbuc
nr. 225, județul Galați
Constanța, str. Bucegi nr. 2,
județul Constanța

—
196.962.274

ANEXA Nr. 4
DATELE DE IDENTIFICARE

a bunurilor — proprietate privată a statului din patrimoniul Companiei Naționale de Căi Ferate îC.F.R.“ — S.A.,
care se preiau în administrare de către CENAFER
A. Bunuri aflate în administrarea Centrului de Perfecționare și Calificare a Personalului C.F.R. București
Nr.
crt.

1.
2.
3.
4.
5.

Denumirea bunurilor

U.M.

Valoarea totală
de inventar (lei)

Cantitatea

Instalații tehnice, mijloace de transport
Mobilier și alte active
Total mijloace fixe
Obiecte de inventar în depozit și în folosință
Brevete, concesiuni alte drepturi (licențe software)

3.149.167.559
640.284.127
3.789.451.686
1.353.579.671
27.455.211

B. Bunuri aflate în administrarea centrelor de calificare regionale ale C.F.R.
Nr.
crt.

Denumirea bunurilor

1. Bunuri aparținând
Craiova
2. Bunuri aparținând
Timișoara
3. Bunuri aparținând
Cluj
4. Bunuri aparținând
Brașov
5. Bunuri aparținând
Iași
6. Bunuri aparținând
Galați
7. Bunuri aparținând
Constanța

Codul de clasificare

Valoarea
de inventar
(lei)

Adresa

Centrului de Calificare C.F.R.

26.425.715

Centrului de Calificare C.F.R.

634.007.191

Centrului de Calificare C.F.R.

570.551.572

Centrului de Calificare C.F.R.

686.992.509

Centrului de Calificare C.F.R.

709.011.238

Centrului de Calificare C.F.R.

157.444.591

Centrului de Calificare C.F.R.

28.802.246

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 983/26.X.2004 conține 8 pagini.

Prețul de vânzare 9.500 lei

ISSN 1453—4495

