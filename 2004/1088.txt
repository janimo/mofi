Anul 172 (XVI) — Nr. 1.088

PARTEA

I

LEGI, DECRETE, HOTĂRÂRI ȘI ALTE ACTE

Marți, 23 noiembrie 2004

SUMAR

Nr.

466.
885.

480.
900.

Pagina
LEGI ȘI DECRETE
— Lege privind Statutul asistentului social.............
— Decret pentru promulgarea Legii privind Statutul
asistentului social ......................................................

902.
1–5
5

´
— Lege pentru modificarea și completarea Codului
de procedură penală.................................................
— Decret privind promulgarea Legii pentru
modificarea și completarea Codului de procedură
penală .......................................................................

903.
5

6

´

LEGI

Nr.

ȘI

904.
905.

Pagina
— Decret privind acordarea gradului de general
de brigadă unui colonel din Serviciul Român de
Informații și trecerea acestuia în rezervă cu noul
grad ............................................................................

6

— Decret pentru trecerea în rezervă a unui
general .......................................................................

7

— Decret privind conferirea Ordinului național
Steaua României în grad de Cavaler ....................

7

— Decret privind conferirea Ordinului Meritul
Cultural în grad de Cavaler .....................................

8

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind Statutul asistentului social
Parlamentul României adoptă prezenta lege.
CAPITOLUL I
Dispoziții generale
Art. 1. — Prezenta lege reglementează Statutul
asistentului social în România, precizând rolul Colegiului
Național al Asistenților Sociali, denumit în continuare Colegiul,
în apărarea intereselor profesionale ale membrilor săi.
Art. 2. — (1) Pot fi asistenți sociali următoarele
persoane:
a) cetățenii români;

b) cetățenii statelor membre ale Uniunii Europene, ai
celorlalte state din Spațiul Economic European și ai
Confederației Elvețiene;
c) cetățenii statelor terțe cu care România are acorduri
bilaterale de reciprocitate și care au reședința temporară
sau permanentă în România.
(2) Titlul de asistent social poate fi deținut de:
a) persoana care a obținut diploma de licență în cadrul
unei instituții de învățământ superior cu specializare în
domeniu, forma de lungă durată, 4 ani, acreditată conform
legii;

2

MONITORUL OFICIAL AL ROMÂNIEI, PARTEA I, Nr. 1.088/23.XI.2004

b) persoana care deține diploma de absolvire a unei
instituții de învățământ superior cu specializare în domeniu,
forma de scurtă durată, 3 ani, acreditată conform legii;
c) persoana care deține diploma de asistent social
echivalată conform legii;
d) persoana care deține diploma de asistent social
eliberată sau recunoscută în unul dintre statele membre ale
Uniunii Europene, în unul dintre statele aparținând Spațiului
Economic European ori în Confederația Elvețiană.
(3) În cazul cetățenilor statelor membre ale Uniunii
Europene, ai celorlalte state ale Spațiului Economic
European și ai Confederației Elvețiene, recunoașterea
diplomei de asistent social obținută în unul dintre statele
menționate va fi efectuată conform Legii nr. 200/2004
privind recunoașterea diplomelor și calificărilor profesionale
pentru profesiile reglementate din România.
(4) Prevederile alin. (3) se aplică și diplomelor obținute
de cetățenii români în unul dintre aceste state.
(5) Titlul de asistent social nu poate fi obținut de
persoana care se găsește în vreunul dintre cazurile de
incompatibilitate prevăzute de prezenta lege.
Art. 3. — (1) Asistentul social pune în practică
cunoștințele, normele și valorile asistenței sociale pentru a
interveni și a acorda asistență persoanelor sau
comunităților, la cererea acestora sau ori de câte ori
situația o impune.
(2) Asistentul social participă activ la elaborarea și
aplicarea politicilor sociale în domeniu, strategiilor și
planurilor de acțiune la nivel local, județean, național și
internațional, promovând bunăstarea socială.
(3) Asistentul social desfășoară în principal următoarele
tipuri generale de activități:
a) identifică segmentul de populație ce face obiectul
activităților de asistență socială;
b) identifică și evaluează problemele socioumane dintr-o
anumită regiune, comunitate sau localitate;
c) dezvoltă planuri de acțiune, programe, măsuri,
activități profesionalizate și servicii specializate specifice
domeniului;
d) sensibilizează opinia publică și o informează cu
privire la problematica socială;
e) stabilește modalitățile concrete de acces la prestații
și servicii specializate de asistență socială pe baza
evaluării nevoilor;
f) dezvoltă programe de cercetare științifică și formare
profesională.
(4) Tipurile de activități prevăzute la alin. (3) pot fi
modificate și completate la propunerea Colegiului, în
conformitate cu prevederile legale.
(5) Instituțiile și organismele publice sau private, abilitate
prin lege să desfășoare activități de asistență socială, au
obligația de a asigura realizarea activităților prevăzute la
alin. (3) de către asistenți sociali sau sub îndrumarea
directă a acestora.
Art. 4. — Asistentul social respectă valorile și principiile
etice referitoare la furnizarea serviciilor de calitate, justiția
socială, demnitatea și unicitatea persoanei, autonomia
persoanei, dezvoltarea relațiilor umane și dezvoltarea
profesională permanentă, în vederea creșterii calității
intervenției sociale.
Art. 5. — Asistentul social își poate desfășura activitatea
în regim salarial sau independent, cu drept de liberă
practică:
a) în sectorul public, în conformitate cu prevederile Legii
nr. 53/2003 — Codul muncii, cu modificările ulterioare, și
ale Legii nr. 188/1999 privind Statutul funcționarilor publici,
republicată, cu modificările ulterioare;

b) în sectorul privat, cu respectarea prevederilor Legii
nr. 53/2003, cu modificările ulterioare, a prevederilor
regulamentelor societății sau organizației respective.
CAPITOLUL II
Statutul asistentului social
SECȚIUNEA 1
Formarea inițială a asistentului social și condițiile
de exercitare a profesiei

Art. 6. — Formarea asistentului social se realizează în
cadrul instituțiilor de învățământ superior acreditate conform
legii, specializate în asistență socială, forme de învățământ
universitar de scurtă durată și de lungă durată.
Art. 7. — Profesia de asistent social poate fi exercitată
de persoana care îndeplinește cumulativ următoarele
condiții:
a) este cetățean român sau cetățean al altui stat, în
condițiile prevăzute la art. 2 alin. (1);
b) are studii de specialitate în asistență socială, conform
prevederilor art. 2 alin. (2);
c) este înregistrată în Registrul național al asistenților
sociali din România;
d) nu se găsește în vreunul dintre cazurile de
incompatibilitate prevăzute în prezenta lege.
Art. 8. — (1) Asistentul social își poate desfășura
activitatea numai după aprobarea cererii de înscriere ca
membru în Colegiu. Aprobarea cererii duce în mod
automat la înregistrarea în Registrul național al asistenților
sociali din România și la eliberarea avizului de exercitare a
profesiei.
(2) Documentele necesare aprobării cererii sunt:
a) una dintre diplomele prevăzute la art. 2 alin. (2);
b) documente medicale;
c) certificat de cazier judiciar;
d) declarație pe propria răspundere că nu se află în
situații de incompatibilitate cu statutul de asistent social.
(3) Cetățenii statelor membre ale Uniunii Europene, ai
celorlalte state din Spațiul Economic European și ai
Confederației Elvețiene pot depune documentele
echivalente celor prevăzute la alin. (2) lit. b) și c), eliberate
de autoritățile competente din țările de origine sau de
proveniență.
(4) Documentele prevăzute la alin. (2) și (3) se pot
depune atât la sediul central al Colegiului, cât și la sediile
descentralizate ale Colegiului, din teritoriu, conform art. 26
alin. (4), cu posibilitatea de a fi trimise și prin poștă.
Art. 9. — (1) Profesia de asistent social poate fi
exercitată independent, în condiții de liberă practică, în
formele prevăzute de prezentul articol, de către persoanele
prevăzute la art. 7 care obțin atestatul de liberă practică.
(2) Asistenții sociali pot opta să înființeze cabinete
individuale, cabinete asociate sau societăți civile
profesionale, în condițiile legii.
(3) De la data înregistrării în Registrul național al
asistenților sociali din România, societățile civile
profesionale obțin personalitate juridică, cu condiția
îndeplinirii cerințelor din dreptul comun.
(4) Cabinetele individuale de asistență socială și
cabinetele asociate de asistență socială în desfășurarea
activității lor pot angaja colaboratori.

MONITORUL OFICIAL AL ROMÂNIEI, PARTEA I, Nr. 1.088/23.XI.2004
(5) Pentru obținerea atestatului de liberă practică,
asistentul social trebuie:
a) să facă dovada că a practicat asistența socială o
perioadă de cel puțin 5 ani până în momentul depunerii
cererii;
b) să nu fi fost găsit vinovat de Colegiu în cazul unor
anchete privind practica de asistență socială;
c) să depună la Colegiu: cererea însoțită de curriculum
vitae, o scrisoare de motivație și recomandări din partea a
3 asistenți sociali.
Art. 10. — Cetățenii unui stat membru al Uniunii
Europene, ai unui stat aparținând Spațiului Economic
European sau ai Confederației Elvețiene, care exercită
profesia de asistent social în unul dintre aceste state în
care sunt stabiliți, sunt exceptați de la cerința dobândirii
calității de membru al Colegiului, a avizului de exercitare a
profesiei și a atestatului de liberă practică atunci când
desfășoară în România activitățile specifice profesiei, în
contextul prestării de servicii. Aceste persoane depun la
Colegiu o declarație referitoare la serviciile prestate și
documentul care atestă exercitarea legală a profesiei în
statul în care sunt stabiliți, eliberat de autoritățile
competente ale acestui stat. Pe baza acestor documente,
persoanele respective sunt înregistrate automat în Registrul
național al asistenților sociali din România pe durata
prestării serviciilor.
Art. 11. — (1) Asistentul social desfășoară tipurile
generale de activități prevăzute la art. 3 alin. (3), cu
obligația respectării metodologiei în domeniu, precum și a
normelor și valorilor eticii profesionale.
(2) Modul în care asistenții sociali pun în practică
prevederile Codului deontologic, precum și modul de utilizare
a metodologiei în domeniu sunt stabilite de Colegiu.
SECȚIUNEA a 2-a
Drepturi și obligații

Art. 12. — Asistentul social are dreptul:
a) să contribuie la dezvoltarea profesiei cu scopul de a
răspunde în mod adecvat nevoilor sociale;
b) să-și apere profesia;
c) să asigure creșterea încrederii societății în asistența
socială;
d) să fie deschis noilor domenii de intervenție;
e) la liberă practică, potrivit legii;
f) la apărarea și reprezentarea intereselor profesionale
de către Colegiu;
g) la accesul informațiilor privind exercitarea profesiei;
h) la pregătirea continuă în domeniul asistenței sociale.
Art. 13. — (1) Asistentul social este obligat să păstreze
confidențialitatea în legătură cu situațiile, documentele și
informațiile pe care le deține în scop profesional, cu
respectarea legislației în vigoare și a metodologiilor
adoptate de către Colegiu.
(2) Instituțiile și organismele publice sau private au
obligația de a asigura condițiile necesare pentru păstrarea
confidențialității informațiilor și documentelor de către
asistentul social, în condițiile legii.
SECȚIUNEA a 3-a
Incompatibilități și interdicții

Art. 14. — Nu poate beneficia de statutul de asistent
social persoana care:
a) nu este înregistrată în Registrul național al
asistenților sociali din România;

3

b) a fost condamnată printr-o hotărâre judecătorească
definitivă pentru săvârșirea cu intenție a unei infracțiuni în
împrejurări legate de exercitarea profesiei de asistent social
și pentru care nu a intervenit reabilitarea;
c) are stabilită pedeapsa complementară a interzicerii
dreptului de a exercita profesia, pe durata stabilită, prin
hotărâre judecătorească definitivă;
d) are suspendat temporar avizul de exercitare a
profesiei, ca sancțiune disciplinară, pe durata suspendării.
Art. 15. — Statutul asistentului social este incompatibil cu:
a) desfășurarea oricărei activități de natură să aducă
atingere demnității profesionale;
b) folosirea cu bună știință a cunoștințelor sau
metodelor profesionale în defavoarea persoanei sau în
scop ilegal;
c) apartenența sau promovarea intereselor unor
formațiuni politice ori grupări scoase în afara legii.
SECȚIUNEA a 4-a
Relațiile asistentului social cu alți specialiști
în domeniul asistenței sociale

Art. 16. — În rezolvarea unor situații complexe,
asistentul social colaborează cu specialiști din alte categorii
profesionale.
Art. 17. — În domeniul asistenței sociale sunt implicați
atât asistenți sociali ca personal de specialitate, cât și alte
categorii de personal cu formare de nivel mediu a căror
activitate este coordonată de către asistenții sociali, care
îndeplinesc condițiile prezentei legi.
Art. 18. — (1) Colegiul avizează conținutul programelor
de pregătire a persoanelor cu formare de nivel mediu care
lucrează în domeniul asistenței sociale.
(2) Colegiul colaborează cu instituțiile de învățământ
superior în vederea adaptării curriculei universitare la noile
nevoi sociale, precum și la organizarea și desfășurarea
practicii studenților în domeniu.
CAPITOLUL III
Principii etice
Art. 19. — Scopul principal al activității asistentului
social este acela de a asista persoanele sau comunitățile
aflate în nevoie, implicându-se în identificarea, înțelegerea,
evaluarea corectă și soluționarea problemelor sociale.
Art. 20. — (1) Asistenții sociali promovează principiile
justiției sociale, prevăzute în actele normative cu privire la
asistența socială și serviciile sociale.
(2) Asistenții sociali asigură egalitatea șanselor privind
accesul persoanelor asistate la informații, servicii, resurse
și participarea acestora la procesul de luare a deciziilor.
Art. 21. — (1) Asistenții sociali respectă și promovează
demnitatea individului, unicitatea și valoarea fiecărei
persoane.
(2) Asistentul social nu trebuie să practice, să tolereze,
să faciliteze sau să colaboreze la nici o formă de
discriminare bazată pe rasă, etnie, sex și orientare
sexuală, vârstă, convingeri politice sau religioase, statut
marital, deficiență fizică sau psihică, situație materială
și/sau orice altă preferință, caracteristică, condiție sau
statut.
Art. 22. — Asistentul social sprijină persoanele asistate
în eforturile lor de a-și identifica și clarifica scopurile, în
vederea alegerii celei mai bune opțiuni.
Art. 23. — Asistenții sociali contribuie la consolidarea
relațiilor dintre persoane cu scopul de a promova, reface,
menține și/sau îmbunătăți calitatea vieții persoanelor,
familiilor, grupurilor, organizațiilor și comunităților.

4

MONITORUL OFICIAL AL ROMÂNIEI, PARTEA I, Nr. 1.088/23.XI.2004

Art. 24. — Asistenții sociali acționează cu onestitate și
responsabilitate față de beneficiari, instituții și societate, în
concordanță cu normele deontologice ale profesiei,
adoptate de comunitatea profesională prin Colegiu.
Art. 25. — (1) Asistenții sociali trebuie să își desfășoare
activitatea numai în aria de competență profesională
determinată de calificarea și experiența profesională.
Asistenții sociali au obligația de a-și îmbunătăți permanent
cunoștințele și deprinderile profesionale și de a le aplica în
practică.
(2) Asistenții sociali contribuie la îmbunătățirea și
dezvoltarea bazei de cunoștințe a profesiei.
CAPITOLUL IV
Colegiul Național al Asistenților Sociali
Art. 26. — (1) Se înființează Colegiul ca organizație
profesională, neguvernamentală, de interes public, apolitică,
nonprofit, cu personalitate juridică, autonomă și
independentă.
(2) Colegiul are rolul de a reprezenta și de a ocroti la
nivel local, județean, național și internațional interesele
profesiei de asistent social.
(3) Colegiul are sediul central în București.
(4) Colegiul are o structură teritorială stabilită prin
regulamentul de organizare și funcționare.
(5) Colegiul se constituie din totalitatea asistenților
sociali din România.
(6) Asistenții sociali au dreptul să adere și la alte forme
de asociere profesională.
(7) Colegiul are obligația de a publica anual în
Monitorul Oficial al României, Partea I, Registrul național al
asistenților sociali din România.
Art. 27. — Colegiul are următoarele atribuții principale:
a) elaborează și adoptă Codul deontologic al asistentului
social, precum și ghidurile de bună practică în domeniu,
pentru respectarea principiilor etice;
b) propune ministerului de resort norme și reglementări
în domeniul asistenței sociale;
c) coordonează și sprijină aplicarea reglementărilor și
normelor Colegiului de către asistenții sociali, organismele
publice și private în România;
d) avizează și eliberează atestatul de liberă practică al
asistentului social;
e) pregătește programele de perfecționare continuă în
domeniul asistenței sociale;
f) eliberează avizele menționate în prezenta lege;
g) reprezintă, apără și promovează drepturile și
interesele membrilor la nivel local, național și internațional;
h) monitorizează respectarea Codului deontologic,
reglementărilor și normelor de către asistenții sociali,
indiferent de locul de muncă, și aplică sancțiuni
disciplinare;
i) colaborează cu ministere, instituții ale administrației
publice centrale și locale, instituții de învățământ și
cercetare, organizații neguvernamentale, agenți economici și
altele;
j) gestionează Registrul național al asistenților sociali din
România;
k) stabilește cuantumul cotizației de membru și al
taxelor pentru diferitele sale servicii;
l) colaborează cu organisme similare din alte țări în
probleme de interes comun.
Art. 28. — (1) Organele de conducere ale Colegiului sunt:
a) Congresul Național al Colegiului;
b) Consiliul Național;

c) Biroul executiv.
(2) Regulamentul de organizare și funcționare și
atribuțiile organelor de conducere vor fi stabilite de
Adunarea constitutivă.
Art. 29. — (1) Colegiul elaborează norme privind datele
care se înscriu în Registrul național al asistenților sociali
din România.
(2) Calitatea de membru încetează în următoarele
situații:
a) la cerere;
b) prin deces;
c) în situațiile prevăzute la art. 14 lit. b) și c);
d) în situațiile de incompatibilitate intervenite ulterior
obținerii calității de membru și nesoluționate în termen de
3 luni de la o înștiințare de avertisment a Colegiului.
Art. 30. — (1) Registrul național al asistenților sociali
din România cuprinde evidența asistenților sociali din
România, a societăților civile profesionale, a cabinetelor
individuale și a celor asociate de asistență socială.
(2) Înregistrarea în Registrul național al asistenților
sociali din România se face o dată cu înscrierea ca
membru în Colegiu fie la sediul central al Colegiului, fie la
sediile descentralizate din teritoriu, fie prin poștă sau prin
poșta electronică.
Art. 31. — (1) Finanțarea activității Colegiului este
realizată din următoarele surse:
a) cotizații ale membrilor;
b) donații și sponsorizări;
c) finanțări externe;
d) alte surse, conform legii.
(2) Colegiul are obligația de a publica un raport anual
de activitate în Monitorul Oficial al României, Partea a III-a.
CAPITOLUL V
Dispoziții finale și tranzitorii
Art. 32. — Federația națională a asistenților sociali din
România desemnează un comitet de inițiativă care
convoacă Adunarea constitutivă a Colegiului formată din
reprezentanții asistenților sociali din fiecare județ al țării, în
termen de 90 de zile de la data intrării în vigoare a
prezentei legi.
Art. 33. — Adunarea constitutivă a Colegiului alege
organele de conducere și adoptă regulamentul de
organizare și funcționare în termen de 30 de zile de la
data convocării.
Art. 34. — (1) Persoanele fără studii de specialitate
care îndeplinesc atribuții ale asistentului social la momentul
intrării în vigoare a prezentei legi au dreptul să desfășoare
activitățile prevăzute la art. 3, dacă fac dovada că sunt
înscrise și frecventează cursurile unei instituții de
învățământ superior cu specializarea în asistență socială,
instituție acreditată conform legii, în termen de 3 ani de la
data intrării în vigoare a prezentei legi.
(2) Persoanele care au absolvit o formă de învățământ
superior, acreditată conform legii, cu altă specializare decât
asistență socială, cu o vechime de minimum 3 ani în
domeniul asistenței sociale, având atribuții de asistent
social, au dreptul să desfășoare activitățile prevăzute la
art. 3, dacă fac dovada că urmează studii postuniversitare
în domeniul asistenței sociale, studii organizate de
instituțiile de învățământ superior acreditate conform legii,
în termen de 5 ani de la data intrării în vigoare a
prezentei legi.
(3) Dovada înscrierii și frecventării cursurilor sau, după
caz, a studiilor postuniversitare, precum și a îndeplinirii
condițiilor prevăzute la alin. (1) și (2) se face prin acte
justificative care se depun la sediul Colegiului sau la

MONITORUL OFICIAL AL ROMÂNIEI, PARTEA I, Nr. 1.088/23.XI.2004
sediile descentralizate din teritoriu ale acestuia și la
organizația sau instituția unde își desfășoară activitatea

5

persoana respectivă. Depunerea actelor justificative se
poate face personal sau acestea pot fi trimise prin poștă.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 4 noiembrie 2004.
Nr. 466.
PREȘEDINTELE ROMÂNIEI

DECRET
pentru promulgarea Legii privind Statutul asistentului social
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind Statutul asistentului social și
se dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 2 noiembrie 2004.
Nr. 885.
´
PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Codului de procedură penală
Parlamentul României adoptă prezenta lege.
Articol unic. — Codul de procedură penală, republicat
în Monitorul Oficial al României, Partea I, nr. 78 din
30 aprilie 1997, cu modificările și completările ulterioare, se
modifică și se completează după cum urmează:
1. Alineatul 6 al articolului 228 va avea următorul
cuprins:
îÎn cazul în care procurorul este de acord cu
propunerea, o confirmă prin rezoluție motivată. Copie de pe
rezoluție se comunică persoanei care a făcut sesizarea,
precum și, după caz, persoanei față de care s-au efectuat
acte premergătoare.“
2. Alineatul 1 al articolului 246 va avea următorul
cuprins:
îArt. 246. — Copie de pe ordonanța sau rezoluția prin
care procurorul dispune încetarea urmăririi penale se
comunică persoanei care a făcut sesizarea, învinuitului sau
inculpatului și, după caz, altor persoane interesate.“

3. Alineatul 3 al articolului 278 va avea următorul
cuprins:
îÎn cazul rezoluției de neîncepere a urmăririi penale sau
al ordonanței ori, după caz, al rezoluției de clasare, de
scoatere de sub urmărire penală sau de încetare a
urmăririi penale, plângerea se face în termen de 20 de zile
de la comunicarea copiei de pe ordonanță sau rezoluție,
persoanelor interesate, potrivit art. 228 alin. 6, art. 246
alin. 1 și art. 249 alin. 2.“
4. După alineatul 3 al articolului 278 se introduce un
nou alineat alineatul 31 cu următorul cuprins:
îRezoluțiile sau ordonanțele prin care se soluționează
plângerile împotriva rezoluțiilor sau ordonanțelor de
neîncepere a urmăririi penale, de clasare, de scoatere de
sub urmărire penală ori de încetare a urmăririi penale, se
comunică persoanei care a făcut plângerea și celorlalte
persoane interesate.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 8 noiembrie 2004.
Nr. 480.

6

MONITORUL OFICIAL AL ROMÂNIEI, PARTEA I, Nr. 1.088/23.XI.2004
PREȘEDINTELE ROMÂNIEI

DECRET
privind promulgarea Legii pentru modificarea și completarea
Codului de procedură penală
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea și completarea
Codului de procedură penală și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

ION ILIESCU

București, 5 noiembrie 2004.
Nr. 900.
´

PREȘEDINTELE ROMÂNIEI

DECRET
privind acordarea gradului de general de brigadă unui colonel
din Serviciul Român de Informații și trecerea acestuia
în rezervă cu noul grad
În temeiul prevederilor art. 94 lit. b) și ale art. 100 din Constituția
României, republicată, precum și ale art. 4 lit. f) pct. 28 din Legea
nr. 415/2002 privind organizarea și funcționarea Consiliului Suprem de
Apărare a Țării,
având în vedere propunerea directorului Serviciului Român de
Informații și Hotărârea Consiliului Suprem de Apărare a Țării nr. 0202 din
22 octombrie 2004,
Președintele României

d e c r e t e a z ă:

Articol unic. — Pe data de 1 noiembrie 2004, domnului colonel Muraru
Dumitru Constantin i se acordă gradul de general de brigadă cu o stea și
se trece în rezervă cu noul grad.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE

București, 5 noiembrie 2004.
Nr. 902.

MONITORUL OFICIAL AL ROMÂNIEI, PARTEA I, Nr. 1.088/23.XI.2004
PREȘEDINTELE ROMÂNIEI

DECRET
pentru trecerea în rezervă a unui general
În temeiul prevederilor art. 94 lit. b) și ale art. 100 din Constituția
României, republicată, precum și ale art. 43 alin. 1 lit. a) și ale art. 85
alin. 1 lit. g) din Legea nr. 80/1995 privind Statutul cadrelor militare, cu
modificările și completările ulterioare,
având în vedere propunerea directorului Serviciului de Protecție și
Pază,
Președintele României

d e c r e t e a z ă:

Articol unic. — Pe data de 26 octombrie 2004, domnul general de
brigadă cu o stea Voicu Dan Cătălin se trece în rezervă, la cerere.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 5 noiembrie 2004.
Nr. 903.

PREȘEDINTELE ROMÂNIEI

DECRET
privind conferirea Ordinului național Steaua României
în grad de Cavaler
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (1), ale art. 6 lit. A pct. I și
ale art. 11 din Legea nr. 29/2000 privind sistemul național de decorații al
României, cu modificările ulterioare,
la propunerea președintelui Curții Constituționale,
pentru contribuția sa remarcabilă la dezvoltarea și afirmarea gândirii
juridice românești, pentru atașamentul față de valorile democratice, precum
și în considerarea prodigioasei sale activități,
Președintele României

d e c r e t e a z ă:

Articol unic. — Se conferă Ordinul național Steaua României în grad
de Cavaler domnului Petre Ninosu, judecător la Curtea Constituțională.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 5 noiembrie 2004.
Nr. 904.

7

8

MONITORUL OFICIAL AL ROMÂNIEI, PARTEA I, Nr. 1.088/23.XI.2004
PREȘEDINTELE ROMÂNIEI

DECRET
privind conferirea Ordinului Meritul Cultural
în grad de Cavaler
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (1), ale art. 7 lit. A și ale
art. 11 din Legea nr. 29/2000 privind sistemul național de decorații al
României, cu modificările ulterioare,
la propunerea ministrului de stat, ministrul administrației și internelor,
cu ocazia împlinirii a 55 de ani de la apariția primului număr, pentru
onestitatea și consecvența mesajului publicistic pus în slujba legii și
adevărului, a informării și educării populației și a promovării creației literare
polițiste,
Președintele României

d e c r e t e a z ă:

Articol unic. — Se conferă Ordinul Meritul Cultural în grad de Cavaler,
Categoria F — îPromovarea culturii“, revistei îPentru Patrie“, publicație
editată de Ministerul Administrației și Internelor.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 5 noiembrie 2004.
Nr. 905.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.088/23.XI.2004 conține 8 pagini.

Prețul de vânzare 9.500 lei

ISSN 1453—4495

