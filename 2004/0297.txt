PARTEA

Anul 172 (XVI) — Nr. 297

I

Luni, 5 aprilie 2004

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 133 din 18 martie 2004 referitoare la excepția
de neconstituționalitate a dispozițiilor art. 197 alin. 1
teza a doua din Codul de procedură penală.........
430.

328.

HOTĂRÂRI ALE GUVERNULUI ROMÂNIEI
— Hotărâre privind modul de restituire a taxei
lunare pentru serviciul public de radiodifuziune .....
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului sănătății pentru constituirea
comisiilor de coordonare a activității de privatizare

DECIZII

ALE

Nr.
460.

Pagina
— Ordin al ministrului finanțelor publice pentru
aprobarea modelului și conținutului declarației

1–3

anuale și a declarației fiscale ce se depun de
persoanele

3–4

reprezentanță

juridice

străine

autorizată

să

care

au

o

funcționeze

în

România sau care desființează o reprezentanță în
cursul anului fiscal și a instrucțiunilor de completare
4–5

CURȚII

a acestor declarații....................................................

5–8

CONSTITUȚIONALE

CURTEA CONSTITUȚIONALĂ

D E C I Z I A Nr. 133
din 18 martie 2004

referitoare la excepția de neconstituționalitate a dispozițiilor art. 197 alin. 1 teza a doua
din Codul de procedură penală
Nicolae Popa
Costică Bulai
Nicolae Cochinescu
Constantin Doldur
Kozsokár Gábor
Petre Ninosu
Șerban Viorel Stănoiu
Lucian Stângu
Ioan Vida
Iuliana Nedelcu
Florentina Geangu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe
rol
se
află
soluționarea
excepției
de
neconstituționalitate a dispozițiilor art. 197 alin. 1 teza a
doua din Codul de procedură penală, excepție ridicată de
Gheorghe Lazarovici în Dosarul nr. 3.460/2003 al
Judecătoriei Buftea.
La apelul nominal se prezintă partea Societatea
Comercială îFarfirom“ — S.R.L. din Voluntari, prin avocat
Victor Pomponiu, precum și partea Societatea Comercială
îRomyu Impex“ — S.A. din Târgoviște, prin avocat Adrian
Chițescu, lipsă fiind autorul excepției Gheorghe Lazarovici
și părțile Elisabeta Lazarovici, Cristian Florin Lazarovici,

2

MONITORUL OFICIAL AL ROMÂNIEI, PARTEA I, Nr. 297/5.IV.2004

Societatea Comercială îMegaroll“ — S.A. din București și
Societatea Comercială îAgrochim“ — S.A. din București,
față de care procedura de citare este legal îndeplinită.
Având cuvântul pe fond, reprezentantul Societății
Comerciale îFarfirom“ — S.R.L. solicită respingerea
excepției ca neîntemeiată, arătând că dispozițiile art. 197
alin. 1 teza a doua din Codul de procedură penală nu
instituie nici o discriminare, nu aduc atingere principiului
egalității în fața legii și nici celorlalte principii instituite de
art. 1 alin. (3), respectiv art. 1 alin. (5) din Constituție.
Totodată arată că nu este adusă nici o încălcare, prin
dispozițiile legale criticate, în ceea ce privește protecția
persoanei, câtă vreme cel interesat poate să dovedească
vătămarea pretinsă.
Reprezentantul Societății Comerciale îRomyu Impex“ —
S.A. arată că nu există nici o contradicție între dispozițiile
criticate și textele constituționale invocate de autorul
excepției, solicitând respingerea excepției ca neîntemeiată.
Reprezentantul Ministerului Public pune concluzii de
respingere a excepției de neconstituționalitate ca fiind
neîntemeiată, întrucât textul de lege criticat nu încalcă
dispozițiile constituționale invocate de autorul excepției.
C U R T E A,

având în vedere actele și lucrările dosarului, reține
următoarele:
Prin Încheierea din 24 noiembrie 2003, pronunțată în
Dosarul nr. 3.460/2003, Judecătoria Buftea a sesizat
Curtea Constituțională cu excepția de neconstituționalitate
a dispozițiilor art. 197 alin. 1 teza a doua din Codul de
procedură penală. Excepția a fost ridicată de Gheorghe
Lazarovici, inculpat în dosarul menționat.
În motivarea excepției de neconstituționalitate autorul
acesteia susține că dispozițiile criticate, ce condiționează
anularea actului de procedură făcut cu încălcarea
dispozițiilor legale ce reglementează desfășurarea
procesului penal de existența unei vătămări ce nu poate fi
înlăturată decât prin anularea acelui act, sunt contrare
prevederilor constituționale ale art. 1 alin. (3) teza întâi,
referitoare la România ca stat de drept, art. 1 alin. (5),
referitoare la obligativitatea respectării Constituției și a
legilor, art. 16 alin. (2), potrivit cărora nimeni nu este mai
presus de lege, și art. 124 alin. (1), referitoare la
înfăptuirea justiției în numele legii. În acest sens arată că
normele care reglementează desfășurarea procesului penal
sunt de interes public și, ca atare, orice încălcare a
acestora ar trebui sancționată cu nulitatea absolută,
condiționarea anulării actului fiind considerată o derogare
de la obligativitatea respectării legii, obligativitate imperativ
prevăzută de Legea fundamentală.
Judecătoria Buftea arată că excepția este neîntemeiată,
întrucât nu orice încălcare a unei norme legale este de
natură a vătăma drepturile unei persoane într-o asemenea
măsură încât să fie necesară înlăturarea actului. Totodată,
arată că nimic nu împiedică persoana care se consideră
vătămată prin încălcarea unei norme juridice edictate pentru
întocmirea unui act să dovedească vătămarea pretinsă.
În conformitate cu dispozițiile art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate.
De asemenea, potrivit dispozițiilor art. 18 1 din Legea
nr. 35/1997 privind organizarea și funcționarea instituției
Avocatul Poporului, cu modificările ulterioare, a fost solicitat
punctul de vedere al acestei instituții.

Guvernul consideră că excepția de neconstituționalitate
este neîntemeiată, întrucât dispozițiile criticate nu sunt în
contradicție cu textele constituționale pretins încălcate,
argumentele aduse de autorul excepției în motivarea
acesteia privind doar probleme de aplicare a legii.
Totodată, arată că, potrivit art. 361 alin. 2 și 3 din Codul
de procedură penală, inculpatul poate ataca cu apel
încheierile instanței considerate nelegale.
Avocatul Poporului consideră că excepția este
neîntemeiată. În ceea ce privește neconstituționalitatea
dispoziției criticate în raport cu prevederile art. 16 alin. (2)
din Constituție, republicată, arată că nu poate fi reținută,
deoarece respectiva dispoziție nu instituie nici o
discriminare și este aplicabilă tuturor celor cărora li s-a
produs o vătămare în drepturile lor procesuale prin
încălcarea normelor care reglementează desfășurarea
procesului penal. În ceea ce privește neconstituționalitatea
art. 197 alin. 1 teza a doua din Codul de procedură
penală față de prevederile art. 1 și art. 124 alin. (1) din
Constituție, republicată, se arată că excepția este
neîntemeiată, deoarece dispoziția criticată nu are un
conținut restrictiv în raport cu aceste prevederi
constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și ale art. 1 alin. (1), ale
art. 2, 3, 12 și 23 din Legea nr. 47/1992, republicată, să
soluționeze excepția de neconstituționalitate ridicată.
Obiectul excepției îl constituie dispozițiile tezei a doua a
art. 197 alin. 1 din Codul de procedură penală, potrivit
cărora îÎncălcările dispozițiilor legale care reglementează
desfășurarea procesului penal atrag nulitatea actului, numai
atunci când s-a adus o vătămare care nu poate fi înlăturată
decât prin anularea acelui act“.
Autorul excepției susține că dispozițiile legale criticate
încalcă următoarele prevederi constituționale:
— Art. 1 alin. (3) teza întâi: îRomânia este stat de drept.“;
— Art. 1 alin. (5): îÎn România, respectarea Constituției, a
supremației sale și a legilor este obligatorie.“;
— Art. 16 alin. (2): îNimeni nu este mai presus de lege.“;
— Art. 124 alin. (1): îJustiția se înfăptuiește în numele
legii.“
Examinând excepția de neconstituționalitate, Curtea
reține că nulitatea reprezintă o sancțiune procedurală
extremă, care intervine numai atunci când alte remedii nu
sunt posibile. Cum însă nu orice încălcare a unei norme
procedurale provoacă o vătămare care să nu poată fi
reparată decât prin anularea actului, legiuitorul, în art. 197
alin. 1 din Codul de procedură penală, a instituit regula
potrivit căreia nulitatea actului făcut cu încălcarea
dispozițiilor legale care reglementează desfășurarea
procesului penal intervine numai atunci când s-a adus o
vătămare ce nu poate fi înlăturată în alt mod. Această
reglementare reflectă preocuparea legiuitorului de a salva
actele procedurale care, deși inițial nu au respectat formele
procedurale, își pot atinge scopul, prin completarea sau

MONITORUL OFICIAL AL ROMÂNIEI, PARTEA I, Nr. 297/5.IV.2004
refacerea lor. Nimic nu împiedică persoana interesată ca,
în ipoteza în care există o vătămare ce nu poate fi
înlăturată, să invoce și să dovedească vătămarea pretinsă.
Așa fiind, Curtea reține că normele criticate nu aduc
atingere principiilor constituționale ce consacră statul de
drept, supremația legii și a Constituției, înfăptuirea justiției
în numele legii, condiționarea anulării actului de procedură
care nu îndeplinește condițiile prevăzute de lege de
existența unei vătămări ce nu poate fi înlăturată în alt
mod, neavând semnificația unei sustrageri a acestuia de la

3

aplicarea sancțiunilor legale sau a unei îderogări“ de la
obligativitatea respectării legii, așa cum neîntemeiat susține
autorul excepției.
În ceea ce privește pretinsa încălcare a art. 16 alin. (2)
din Constituție, republicată, nici aceasta nu poate fi
reținută, întrucât dispoziția legală criticată este aplicabilă în
egală măsură tuturor celor cărora li s-a produs o vătămare
în drepturile lor procesuale prin încălcarea dispozițiilor
legale care reglementează desfășurarea procesului penal.

Pentru considerentele expuse, în temeiul art. 146 lit. d) și al art. 147 alin. (4) din Constituție, republicată, precum
și al art. 13 alin. (1) lit. A.c), al art. 23 și al art. 25 alin. (1) și (4) din Legea nr. 47/1992, republicată,
CURTEA

În numele legii
D E C I D E:

Respinge excepția de neconstituționalitate a dispozițiilor art. 197 alin. 1 teza a doua din Codul de procedură
penală, excepție ridicată de Gheorghe Lazarovici în Dosarul nr. 3.460/2003 al Judecătoriei Buftea.
Definitivă și obligatorie.
Pronunțată în ședința publică din data de 18 martie 2004.
PREȘEDINTELE CURȚII CONSTITUȚIONALE,

prof. univ. dr. NICOLAE POPA
Magistrat-asistent,
Florentina Geangu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind modul de restituire a taxei lunare pentru serviciul public de radiodifuziune
În temeiul art. 108 din Constituția României, republicată, și al art. II din Legea nr. 533/2003 privind aprobarea
Ordonanței de urgență a Guvernului nr. 71/2003 pentru modificarea art. 40 din Legea nr. 41/1994 privind organizarea și
funcționarea Societății Române de Radiodifuziune și Societății Române de Televiziune,
Guvernul României adoptă prezenta hotărâre.
Art. 1. — (1) Persoanele fizice care au completat și au
depus declarație pe propria răspundere că nu dețin
receptoare de radio, precum și persoanele fizice care vor
declara până la data de 31 martie 2004, la Societatea
Comercială de Distribuție și Furnizare a Energiei Electrice
îElectrica“ — S.A. sau la Societatea Română de
Radiodifuziune, că nu dețin receptoare de radio vor
beneficia de restituirea sumelor achitate drept taxă pentru
serviciul public de radiodifuziune, aferente perioadei
februarie — iulie 2003.
(2) Societatea Comercială de Distribuție și Furnizare a
Energiei Electrice îElectrica“ — S.A., prin filialele sale,
restituie sumele prevăzute la alin. (1) din încasările curente
lunare ale taxei pentru serviciul public de radiodifuziune,
după deducerea comisionului prevăzut în contractul de
mandat.
(3) Lunar, Societatea Comercială de Distribuție și
Furnizare a Energiei Electrice îElectrica“ — S.A. va
diminua plățile curente către Societatea Română de
Radiodifuziune cu sumele astfel restituite. În măsura în
care încasările curente lunare nu sunt suficiente, diferența
va fi asigurată de Societatea Română de Radiodifuziune, la

data prevăzută în contractul de mandat, pentru decontare.
Evidența sumelor restituite va fi transmisă lunar Societății
Române de Radiodifuziune.
Art. 2. — Restituirea sumelor încasate în baza
Ordonanței Guvernului nr. 18/2003 pentru modificarea
art. 40 din Legea nr. 41/1994 privind organizarea și
funcționarea Societății Române de Radiodifuziune și
Societății Române de Televiziune, reprezentând taxa pentru
serviciul public de radiodifuziune aferentă perioadei
1 februarie — 31 iulie 2003, de la persoanele fizice
care declară pe propria răspundere că nu dețin receptoare
de radio se va face până cel mai târziu la data de
30 iunie 2004.
Art. 3. — Pentru sumele reprezentând taxa pentru
serviciul public de radiodifuziune, facturate pentru perioada
februarie — iulie 2003 și neachitate de către persoanele
fizice care au declarat pe propria răspundere că nu dețin
receptoare de radio, Societatea Comercială de Distribuție și
Furnizare a Energiei Electrice îElectrica“ — S.A. va emite
factură de stornare a sumelor respective.
Art. 4. — (1) Fapta persoanei fizice care declară în
mod eronat că nu deține receptoare de radio, în scopul de

4

MONITORUL OFICIAL AL ROMÂNIEI, PARTEA I, Nr. 297/5.IV.2004

a beneficia de prevederile prezentei hotărâri, constituie
contravenție și se sancționează cu amendă de la 500.000 lei
la 1.000.000 lei, plus plata unor despăgubiri civile la nivelul
dublului taxei radio pe o perioadă de un an.
(2) Efectuarea controlului, constatarea contravențiilor și
aplicarea sancțiunilor în cazul sustragerii de la plata taxei
pentru serviciul public de radiodifuziune de către deținătorii

de receptoare de radio se fac de persoane împuternicite
de Societatea Română de Radiodifuziune.
(3) Dispozițiile privind contravențiile se completează cu
prevederile Ordonanței Guvernului nr. 2/2001 privind
regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.

PRIM-MINISTRU

ADRIAN NĂSTASE
Contrasemnează:
Directorul general al Societății Române de Radiodifuziune,
Dragoș Șeuleanu
p. Ministrul finanțelor publice,
Gheorghe Gherghina,
secretar de stat
București, 23 martie 2004.
Nr. 430.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
pentru constituirea comisiilor de coordonare a activității de privatizare
În conformitate cu prevederile Hotărârii Guvernului nr. 717/2001 pentru aprobarea Strategiei privind participarea
sectorului privat la îmbunătățirea performanței sistemului sanitar din România (2001—2004), ale Ordonanței Guvernului
nr. 16/2002 privind contractele de parteneriat public-privat, aprobată cu modificări prin Legea nr. 470/2002, cu modificările
ulterioare, și ale Hotărârii Guvernului nr. 621/2002 pentru aprobarea Normelor metodologice de aplicare a Ordonanței
Guvernului nr. 16/2002 privind contractele de parteneriat public-privat,
văzând Referatul de aprobare al Biroului management și privatizare nr. OB 3.360/2004,
în temeiul Hotărârii Guvernului nr. 743/2003 privind organizarea și funcționarea Ministerului Sănătății, cu
modificările și completările ulterioare,
ministrul sănătății emite următorul ordin:
Art. 1. — Se constituie comisiile de coordonare a
activității de privatizare, conform anexei nr. 1 care face
parte integrantă din prezentul ordin.
Art. 2. — Atribuțiile comisiilor menționate la art. 1 sunt
prevăzute în anexa nr. 2 care face parte integrantă din
prezentul ordin.
Art. 3. — Comisiile prevăzute la art. 1 vor duce la
îndeplinire prevederile prezentului ordin.

Art. 4. — La data intrării în vigoare a prezentului ordin
Ordinul ministrului sănătății nr. 1.072 din 21 noiembrie 2003
pentru constituirea comisiei de coordonare a activității de
privatizare se abrogă.
Art. 5. — Prezentul ordin se va publica în Monitorul
Oficial al României, Partea I.

Ministrul sănătății,
Ovidiu Brînzan
București, 24 martie 2004.
Nr. 328.
ANEXA Nr. 1
COMPONENȚA

Comisiei centrale de coordonare a activității de privatizare
Comisia centrală de coordonare a activității de
privatizare va avea următoarea componență:
1. jurist Maria Dobrescu, director Direcția relații cu
Parlamentul, legislație și contencios, Ministerul Sănătății;

2. economist Eugenia Erhan, director general adjunct,
Direcția generală buget și achiziții, Ministerul Sănătății;
3. dr. Niculescu Antigona, șef birou, Biroul management
și privatizare, Ministerul Sănătății.

MONITORUL OFICIAL AL ROMÂNIEI, PARTEA I, Nr. 297/5.IV.2004

5

COMPONENȚA

comisiei locale de coordonare a activității de privatizare
La nivel local comisia de coordonare a activității de
privatizare este compusă din următoarele persoane din
cadrul direcției de sănătate publică județene/a municipiului
București:

1. director executiv adjunct managementul asistenței
medicale;
2. șef serviciu/șef birou RUNOS; șef serviciu/șef birou
legislație și contencios.
ANEXA Nr. 2

ATRIBUȚIILE

Comisiei centrale de coordonare a activității de privatizare
Comisia centrală de coordonare a activității de
privatizare, în condițiile strategiei de reformă a Ministerului
Sănătății, are următoarele atribuții:
1. elaborează și prezintă spre avizare ministrului
sănătății programul anual de privatizare;
2. analizează și avizează, în condițiile legii, propunerile
de privatizare din partea unităților sanitare, a investitorilor

români și/sau străini, pe baza evaluării cererilor acestora și
a studiilor de fezabilitate atașate cererilor de privatizare;
3. propune ministrului sănătății metode de privatizare și
îmbunătățire a activității de privatizare din sistemul sanitar,
pe baza rapoartelor de monitorizare postprivatizare
efectuate la nivel local.

ATRIBUȚIILE

comisiei locale de coordonare a activității de privatizare
Comisia locală de coordonare a activității de privatizare
are următoarele atribuții:
1. monitorizează întregul proces de postprivatizare la
nivel local:
— analiza stadiului derulării contractelor;
— urmărirea evoluției economico-financiare a unităților
aflate în proces de privatizare;
— urmărirea respectării prevederilor prevăzute în
contractele încheiate cu investitorii;

— verificarea sesizărilor privind unele aspecte ce pot
apărea în cursul derulării procesului de privatizare;
2. efectuează, la cererea Comisiei centrale de
coordonare a activității de privatizare, analize și studii în
domeniul privatizării la nivel local;
3. monitorizează, în condițiile legii, situația patrimoniului
unităților sanitare publice;
4. transmite Comisiei centrale de coordonare a activității
de privatizare, spre informare și analiză, orice solicitare în
legătură cu activitatea de privatizare la nivel local.

MINISTERUL FINANȚELOR PUBLICE

ORDIN
pentru aprobarea modelului și conținutului declarației anuale și a declarației fiscale ce se depun
de persoanele juridice străine care au o reprezentanță autorizată să funcționeze în România
sau care desființează o reprezentanță în cursul anului fiscal și a instrucțiunilor de completare
a acestor declarații
În temeiul art. 10 alin. (6) din Hotărârea Guvernului nr. 1.574/2003 privind organizarea și funcționarea Ministerului
Finanțelor Publice și a Agenției Naționale de Administrare Fiscală, cu modificările și completările ulterioare,
având în vedere prevederile art. 123 alin. (1) și ale art. 124 din Legea nr. 571/2003 privind Codul fiscal,
ministrul finanțelor publice emite următorul ordin:
Art. 1. — Se aprobă modelul și conținutul formularelor
prevăzute în anexele nr. 1 și 2:
a) Declarația anuală privind impozitul pe reprezentanțe,
cod M.F.P. 14.13.01.17;
b) Declarația fiscală privind înființarea sau desființarea
unei reprezentanțe în cursul anului fiscal, cod M.F.P.
14.13.01.17/r.
Art. 2. — Formularele prevăzute la art. 1 se
completează și se depun conform instrucțiunilor prevăzute
în anexa nr. 3.
Art. 3. — Caracteristicile de tipărire, modul de difuzare,
utilizare și păstrare a formularelor prevăzute la art. 1 sunt
stabilite în anexa nr. 4.
Art. 4. — Declarațiile prevăzute la art. 1 se tipăresc sau
se editează cu ajutorul tehnicii de calcul de către organul

fiscal sau de către contribuabil. Declarațiile în format
electronic vor fi disponibile pe site-ul Ministerului Finanțelor
Publice și la unitățile fiscale.
Art. 5. — Anexele nr. 1, 2, 3 și 4 fac parte integrantă
din prezentul ordin.
Art. 6. — Direcția generală de politici și legislație privind
veniturile bugetului general consolidat, Direcția generală de
gestiune a impozitelor și contribuțiilor, Direcția generală a
tehnologiei informației, direcțiile generale ale finanțelor
publice județene și a municipiului București vor duce la
îndeplinire prevederile prezentului ordin.
Art. 7. — Prezentul ordin va fi publicat în Monitorul
Oficial al României, Partea I.

p. Ministrul finanțelor publice,
Gheorghe Gherghina,
secretar de stat
București, 25 martie 2004.
Nr. 460.

6

MONITORUL OFICIAL AL ROMÂNIEI, PARTEA I, Nr. 297/5.IV.2004
ANEXA Nr. 1

MINISTERUL FINANȚELOR PUBLICE

Nr. de înregistrare
la organul fiscal ...................
Data ......................................
DECLARAȚIE ANUALĂ

privind impozitul pe reprezentanțe stabilit în baza art. 123 alin. (1) și depusă potrivit art. 124 alin. (2)
din Legea nr. 571/2003 privind Codul fiscal pentru anul 200...
A. Persoana juridică străină1) ....................................., cu sediul în2) ................................, str. ................... nr. ...,
țara ........................., înregistrată la organul fiscal din3) ................................, str. ........................ nr. ................., la nr. ......,
declar că funcționează în România o reprezentanță din anul4) ..........., în baza autorizației eliberate de Ministerul
Economiei și Comerțului cu nr. ............................ din ...................., conform Decretului-lege nr. 122/1990, cu modificările
ulterioare, și Hotărârii Guvernului nr. 1.222/1990, cu modificările ulterioare.
B. Autorizația nr. ...................... din ........................ a fost reînnoită pentru anul5) .............. prin plata taxei în sumă
de ................., conform documentului nr. ........................ din ......................... .
C. Reprezentanța are sediul în localitatea6) .............................., județul/sectorul ................., str. ..................... nr. ...,
bl. ..., sc. ...., et. ..., ap. ..., cod poștal ..............., telefon ............, fax .............., e-mail .................... și este înregistrată
la organul fiscal în raza căruia își desfășoară activitatea, având următorul număr de identificare fiscală: ..................... .
D. Obiectul de activitate al reprezentanței, conform autorizației, este următorul 7): .............................................
........................................................................................................................................................................................................ .
E. Reprezentanța persoanei juridice străine8) .......................... reprezintă și următoarele firme în România9): .........
......................................................................................................................................................................................................... .
F. Persoana10) (persoanele) care angajează reprezentanța față de organul fiscal din România ......................... .
G. Impozitul anual datorat de reprezentanță pentru anul 200...., ce reprezintă echivalentul în lei al sumei de
4.000 euro, se plătește la bugetul de stat, în două tranșe egale:
a) 50% până la 20 iunie inclusiv;
b) 50% până la 20 decembrie inclusiv.
H. Sub sancțiunile aplicate faptei de fals în acte publice, declar că datele înscrise în acest formular sunt corecte
și complete.
Semnătura
Persoana juridică străină

Reprezentantul reprezentanței

Data .............................

Cod M.F.P.

14.13.01.17

ANEXA Nr. 2

MINISTERUL FINANȚELOR PUBLICE

Nr. de înregistrare
la organul fiscal ...................
Data ......................................
DECLARAȚIA FISCALĂ

depusă la organul fiscal din România în baza art. 124 alin. (3) din Legea nr. 571/2003 privind Codul fiscal
de persoanele juridice străine care înființează sau desființează o reprezentanță în cursul anului fiscal
A. Persoana juridică străină1) ....................................., cu sediul în2) ................................, str. ................... nr. ...,
țara ....................., înregistrată la organul fiscal din3) ............................., str. ............. nr. ...., la nr. ......., declar următoarele:
a) începând cu data de4) .... funcționează în România reprezentanța persoanei juridice străine1) ...., în baza
autorizației eliberate de Ministerul Economiei și Comerțului sub nr. ......................... din .................., conform Decretului-lege
nr. 122/1990, cu modificările ulterioare, și Hotărârii Guvernului nr. 1.222/1990, cu modificările ulterioare;
b) începând cu data de5) ..................................... încetează să mai funcționeze în România reprezentanța
persoanei juridice străine1) .............................., potrivit înștiințării Ministerului Economiei și Comerțului nr.6) .........................
din ......................... de retragere a autorizației nr. ......................... din ..................... sau în urma desființării reprezentanței
de către persoana juridică străină1) ............................, potrivit comunicării transmise Ministerului Economiei și Comerțului
nr. ..................... din ........................... .
B. Obiectul7) de activitate al reprezentanței înființate/desființate potrivit autorizației este/a fost următorul: ..............
....................................................................................................................................................................................................... .

7

MONITORUL OFICIAL AL ROMÂNIEI, PARTEA I, Nr. 297/5.IV.2004

C. Reprezentanța8) înființată/desființată are/a avut sediul în ........................................, str. ........................... nr. ....,
bl. ....., ap. ...., județul/sectorul ..........., telefon ..........., fax ............, e-mail ............., cod poștal ................, cu următorul
cod de identificare fiscală: .................................
D. Persoana9) (persoanele) care angajează/a angajat reprezentanța față de organul fiscal din România este/a
fost: ............................................................................................................................................................................................... .
E. Reprezentanța persoanei fizice străine mai reprezintă/a mai reprezentat următoarele firme în România 10):
………………………………………………….............................................................................……………………………………….
F. Impozitul11) pentru perioada ……...................……………… 200…, datorat de reprezentanța înființată/desființată,
reprezintă echivalentul în lei al sumei de …………...............................… euro.
G. Sub sancțiunile aplicate faptei de fals în acte publice, declar că datele înscrise în acest formular sunt corecte
și complete.
Semnătura
Persoana juridică străină

Reprezentantul reprezentanței

Data .............................

Cod M.F.P. 14.13.01.17/r
ANEXA Nr. 3
INSTRUCȚIUNI

de completare a formularului îDeclarație anuală privind impozitul pe reprezentanțe stabilit în baza art. 123 alin. (1)
și depusă potrivit art. 124 alin. (2) din Legea nr. 571/2003 privind Codul fiscal“
A. Declarația se completează de persoana juridică din
străinătate care a deschis o reprezentanță în România și
se depune la organul fiscal în a cărui rază teritorială
reprezentanța își desfășoară activitatea, prin înscrierea
datelor la pct. 1)—4) astfel: 1) completarea spațiului cu
denumirea persoanei juridice străine; 2) înscrierea localității
unde persoana juridică străină își desfășoară activitatea și
țara respectivă; 3) înscrierea localității organului fiscal unde
este înregistrată persoana juridică străină care înființează o
reprezentanță în România; 4) înscrierea anului de înființare
a reprezentanței în România.
B. La pct. 5), anul care se înscrie în declarație trebuie
să fie același cu anul pentru care se depune declarația de
impunere.
C. La pct. 6) se înscrie localitatea din România unde își
desfășoară activitatea reprezentanța, cu datele de
identificare a reprezentanței.
D. La pct. 7) se înscrie obiectul de activitate al
reprezentanței, potrivit celui înscris în autorizația de
înființare, fără prescurtări sau adăugări.

E. La pct. 8) se înscrie persoana juridică din străinătate
care a înființat o reprezentanță în România și care va fi
aceeași cu cea de la pct. 1), iar la pct. 9) se vor menționa
firmele străine pe care le reprezintă în România, cu
precizarea sediului social unde acestea își desfășoară
activitatea (localitatea, adresa).
F. La pct. 10) se vor completa numele și prenumele
persoanei (persoanelor) care reprezintă reprezentanța în
România, cu menționarea împuternicirii primite de la
persoana juridică străină și a datelor de identificare
(domiciliu, telefon, fax etc.).
Alte precizări privind modul de completare a declarației:
— declarația se completează înscriindu-se cu majuscule,
citeț și corect, datele prevăzute în formular, în două
exemplare;
— termenul de depunere a declarației este 28 (29)
februarie a anului fiscal, pentru reprezentanțele care sunt
înființate la 1 ianuarie a anului respectiv;
— declarația poate fi completată și depusă în numele
persoanei juridice străine și de reprezentantul
reprezentanței.

INSTRUCȚIUNI

de completare a formularului îDeclarație fiscală depusă la organul fiscal din România în baza art. 124 alin. (3)
din Legea nr. 571/2003 privind Codul fiscal de persoanele juridice străine care înființează sau desființează
o reprezentanță în cursul anului fiscal“
A. Declarația se completează de persoana juridică din
străinătate care a înființat sau a desființat o reprezentanță
în cursul anului fiscal și se depune la organul fiscal în a
cărui rază teritorială reprezentanța își desfășoară/încetează
activitatea, prin înscrierea datelor la pct. 1)—6) astfel:
1) completarea spațiului cu denumirea persoanei juridice
străine; 2) înscrierea localității unde persoana juridică
străină își desfășoară activitatea și țara respectivă;
3) înscrierea localității organului fiscal unde este înregistrată
persoana juridică străină care a înființat/desființat

reprezentanța în România. Pct. 4), 5) și 6) se completează
în funcție de situație, respectiv cu datele privind
înființarea/desființarea reprezentanței, prevăzute în
comunicările Ministerului Economiei și Comerțului.
B, C, D, E. Pct. 7)—10) se completează cu datele care
privesc reprezentanța înființată/desființată în cursul anului
fiscal, după caz, respectiv menționarea firmelor reprezentate
în România.
F. Pct. 11) se completează cu impozitul datorat pentru
activitatea desfășurată în cursul anului fiscal.

8

MONITORUL OFICIAL AL ROMÂNIEI, PARTEA I, Nr. 297/5.IV.2004
ANEXA Nr. 4

Caracteristici de tipărire, modul de difuzare, utilizare și păstrare a formularelor
1. Denumire: Declarație anuală privind impozitul pe reprezentanțe
Cod: 14.13.01.17
Format: A4/t1
U/M: file
Se difuzează: gratuit
Caracteristici de tipărire:
— se tipărește pe o singură față, într-o singură culoare
— se poate utiliza și echipament informatic pentru completare
și editare
Se utilizează la:
— estimarea impozitului pe reprezentanțe
Propunere
Se întocmește în:
— 2 exemplare
de:
— persoana juridică străină sau de reprezentantul
reprezentanței, desemnat de persoana juridică străină care
a înființat reprezentanța în România
Circulă:
— originalul la organul fiscal în a cărui rază teritorială
reprezentanța își desfășoară activitatea
— copia la reprezentanță
Se arhivează:
— la dosarul fiscal al reprezentanței.
2. Denumire: Declarație fiscală privind înființarea sau desființarea unei reprezentanțe în
cursul anului fiscal
Cod: 14.13.01.17/r
Format: A4/t1
U/M: file
Se difuzează: gratuit
Caracteristici de tipărire:
— se tipărește pe o singură față, într-o singură culoare
— se poate utiliza și echipament informatic pentru completare
și editare
Se utilizează la:
— estimarea impozitului pe reprezentanțe
Propunere
Se întocmește în:
— 2 exemplare
de:
— persoana juridică străină sau de reprezentantul
reprezentanței, desemnat de persoana juridică străină care
a înființat sau a desființat reprezentanța în România
Circulă:
— originalul la organul fiscal în a cărui rază teritorială
reprezentanța își desfășoară/încetează activitatea
— copia la reprezentanță
Se arhivează:
— la dosarul fiscal al reprezentanței.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, str. Izvor nr. 2–4, Palatul Parlamentului, sectorul 5, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare).
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 411.97.54, tel./fax 410.77.36.
Tiparul : Regia Autonomă îMonitorul Oficial“, tel. 490.65.52, 335.01.11/2178 și 402.21.78,
E-mail: marketing@ramo.ro, Internet: www.monitoruloficial.ro
Monitorul Oficial al României, Partea I, nr. 297/5.IV.2004 conține 8 pagini.

Prețul de vânzare 7.500 lei

ISSN 1453—4495

