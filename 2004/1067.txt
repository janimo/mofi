Anul 172 (XVI) — Nr. 1.067

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 17 noiembrie 2004

SUMAR

Nr.

Pagina
LEGI ȘI DECRETE

457. — Lege privind publicitatea și sponsorizarea
pentru produsele din tutun .......................................
866. — Decret pentru promulgarea Legii privind
publicitatea și sponsorizarea pentru produsele din
tutun ...........................................................................

2–3

3

´
500. — Lege privind folosirea limbii române în locuri,
relații și instituții publice ...........................................
935. — Decret pentru promulgarea Legii privind
folosirea limbii române în locuri, relații și instituții
publice ........................................................................

1.968. — Hotărâre privind aprobarea indicatorilor tehnicoeconomici ai obiectivului de investiții îMenținerea

Pagina
siguranței în exploatare și alinierea la exigențele
actuale, aferente funcționării instituțiilor publice
centrale, a imobilului din București, Calea Victoriei
nr. 152 — sediul Ministerului Economiei și
Comerțului“.................................................................

6–7

1.971. — Hotărâre privind suplimentarea bugetului
Ministerului Sănătății din Fondul de rezervă
bugetară la dispoziția Guvernului, prevăzut în
bugetul de stat pe anul 2004 ..................................

7

3–4
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
4

HOTĂRÂRI ALE GUVERNULUI ROMÂNIEI
1.963. — Hotărâre pentru suplimentarea bugetului
Ministerului Economiei și Comerțului din Fondul de
rezervă bugetară la dispoziția Guvernului, prevăzut
în bugetul de stat pe anul 2004 .............................

Nr.

5–6

98. — Ordin al președintelui Autorității Naționale
Sanitare Veterinare și pentru Siguranța Alimentelor
privind actualizarea listei bolilor transmisibile
pentru care se acordă despăgubiri, prevăzute în
anexa nr. 1 la Hotărârea Guvernului nr. 1.415/2004
privind acordarea despăgubirilor pentru animalele
tăiate, ucise sau altfel afectate, în vederea
lichidării rapide a focarelor de boli transmisibile ale
animalelor...................................................................

8

2

MONITORUL OFICIAL AL ROMÂNIEI, PARTEA I, Nr. 1.067/17.XI.2004

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind publicitatea și sponsorizarea pentru produsele din tutun
Parlamentul României adoptă prezenta lege.
Art. 1. — Prezenta lege stabilește măsuri cu privire la
publicitatea produselor din tutun, precum și cu privire la
promovarea acestora în presă și în alte publicații tipărite,
în emisiuni radiodifuzate, prin servicii ale societății
informaționale și prin sponsorizarea în domeniul tutunului,
inclusiv prin distribuirea gratuită a produselor din tutun, în
vederea prevenirii consumului produselor din tutun.
Art. 2. — În sensul prezentei legi, termenii și expresiile
de mai jos au următoarele semnificații:
a) produse din tutun — produsele destinate fumatului,
prizatului, suptului sau mestecatului, fabricate total ori
parțial din tutun, modificat genetic sau nu;
b) publicitate pentru produse din tutun — orice formă de
comunicare comercială care are ca scop sau ca efect
direct ori indirect promovarea unui produs din tutun;
c) sponsorizare pentru produse din tutun — orice formă
de contribuție publică sau privată pentru orice eveniment,
activitate ori persoană, cu scopul sau având ca efect direct
ori indirect promovarea mărcilor produselor din tutun;
d) servicii ale societății informaționale — orice servicii de
acest tip, astfel cum sunt definite la art. 1 pct. 1 din Legea
nr. 365/2002 privind comerțul electronic, cu modificările
ulterioare.
Art. 3. — (1) Se interzice publicitatea produselor din
tutun:
a) în presa scrisă și în alte publicații tipărite, cu
excepția anunțurilor prevăzute expres de lege;
b) transmisă de posturile de radiodifuziune și de
televiziune publice sau private;
c) în cinematografe;
d) pe panouri publicitare, pe copertine sau structuri de
afișaj pentru care se datorează taxa pentru afișaj în scop
de reclamă și publicitate, prevăzută de Legea nr. 571/2003
privind Codul fiscal, cu modificările ulterioare;
e) prin serviciile societății informaționale;
f) prin folosirea mărcilor de tutun pe produse sau
servicii care nu au legătură cu produsele din tutun;
g) prin vânzarea de dulciuri sau de jucării destinate
copiilor și fabricate cu intenția evidentă de a da produsului
și/sau ambalajului său asemănarea cu un tip de produs din
tutun.
(2) Publicitatea pentru produsele din tutun este permisă
numai în publicațiile destinate în mod exclusiv
profesioniștilor din domeniul industriei tutunului și în
publicațiile care nu au fost editate ori tipărite în România
sau într-un stat membru al Uniunii Europene și nici nu sunt
destinate în principal pieței românești sau celei comunitare.

(3) Prin excepție de la prevederile alin. (1) lit. d), este
permisă publicitatea produselor din tutun prin servicii ale
societății informaționale, în condițiile prevăzute la alin. (2).
Art. 4. — (1) Se interzice sponsorizarea pentru
produsele din tutun a evenimentelor ori activităților care au
efecte transfrontiere sau care implică ori au loc în cel puțin
două state membre ale Uniunii Europene, dintre care unul
este România.
(2) Se interzice distribuirea gratuită a produselor din
tutun în contextul sponsorizării evenimentelor prevăzute la
alin. (1), având ca scop ori ca efect direct sau indirect
promovarea produselor din tutun.
Art. 5. — (1) Constituie contravenție nerespectarea
prevederilor art. 3 alin. (1) și ale art. 4 alin. (1) și se
sancționează cu amendă contravențională de la 25.000.000 lei
la 500.000.000 lei.
(2) Constituie contravenție nerespectarea prevederilor
art. 4 alin. (2) și se sancționează astfel:
a) firmele distribuitoare, cu amendă contravențională de
la 50.000.000 lei la 100.000.000 lei;
b) contravenienții majori, cu amendă de la 5.000.000 lei
la 10.000.000 lei;
c) contravenienții minori, precum și persoanele care sunt
elevi sau studenți, cu amendă contravențională de la
1.000.000 lei la 5.000.000 lei.
(3) A doua abatere de la prevederile art. 4 alin. (1) se
sancționează cu amenda contravențională prevăzută la
alin. (1) și cu suspendarea temporară a activității de către
instituțiile competente.
Art. 6. — (1) Constatarea contravențiilor și aplicarea
sancțiunilor se fac de către persoanele împuternicite în
acest sens din cadrul Ministerului Sănătății și Autorității
Naționale pentru Protecția Consumatorilor, conform
prevederilor legale în vigoare.
(2) Contravenientul poate achita, pe loc sau în termen
de cel mult 48 de ore de la data încheierii procesuluiverbal ori, după caz, de la data comunicării acestuia,
jumătate din minimul amenzii prevăzute la art. 5, agentul
constatator făcând mențiune despre această posibilitate în
procesul-verbal.
(3) Contravențiilor prevăzute la art. 5 li se aplică
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări
prin Legea nr. 180/2002, cu modificările și completările
ulterioare.
Art. 7. — (1) Prezenta lege intră în vigoare la data de
31 decembrie 2006.

MONITORUL OFICIAL AL ROMÂNIEI, PARTEA I, Nr. 1.067/17.XI.2004
(2) Pe data intrării în vigoare a prezentei legi se abrogă
art. 10 lit. b) din Legea nr. 148/2000 privind publicitatea,
publicată în Monitorul Oficial al României, Partea I, nr. 359
din 2 august 2000, cu modificările și completările ulterioare.
Art. 8. — Prezenta lege transpune Directiva
nr. 2003/33/CE privind armonizarea dispozițiilor legislative,
de reglementare sau administrative ale statelor membre cu
privire la publicitatea și sponsorizarea pentru produsele din

3

tutun, publicată în Jurnalul Oficial al Comunităților
Europene (JOCE) nr. L152 din 20 iunie 2003, și unele
dispoziții din Recomandarea nr. 2003/54/CE cu privire la
prevenirea fumatului și la inițiativele de îmbunătățire a
controlului asupra tutunului, publicată în Jurnalul Oficial al
Comunităților Europene (JOCE) nr. L022 din 25 ianuarie
2003.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

VIOREL HREBENCIUC

NICOLAE VĂCĂROIU

București, 1 noiembrie 2004.
Nr. 457.

PREȘEDINTELE ROMÂNIEI

DECRET
pentru promulgarea Legii privind publicitatea și sponsorizarea
pentru produsele din tutun
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind publicitatea și sponsorizarea
pentru produsele din tutun și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

ION ILIESCU
București, 29 octombrie 2004.
Nr. 866.
´
PARLAMENTUL ROMÂNIEI
CAMERA DEPUTAȚILOR

SENATUL

LEGE
privind folosirea limbii române în locuri, relații și instituții publice
Parlamentul României adoptă prezenta lege.
Art. 1. — (1) Orice text scris sau vorbit în limba
română, având caracter de interes public, în sensul
prevăzut la art. 2, trebuie să fie corect din punct de vedere
al proprietății termenilor, precum și sub aspect gramatical,
ortoepic și, după caz, sub aspectul punctuației și ortografic,
conform normelor academice în vigoare.
(2) Orice text scris sau vorbit într-o limbă străină,
indiferent de dimensiuni, având caracter de interes public,

trebuie să fie însoțit de traducerea sau de adaptarea în
limba română.
Art. 2. — În sensul prezentei legi, prin text cu caracter
de interes public se înțelege orice text care, în cadrul unor
atribuții de serviciu, este afișat, expus, difuzat sau rostit în
locuri publice ori prin mijloace de informare în masă, având
ca scop aducerea la cunoștința publicului a unei denumiri,
a unei informații sau a unui mesaj, cu conținut direct ori
indirect publicitar.

4

MONITORUL OFICIAL AL ROMÂNIEI, PARTEA I, Nr. 1.067/17.XI.2004

Art. 3. — Emisiunile de televiziune transmise în limbi
străine de posturile românești sau emisiunile posturilor
străine transmise sub licență audiovizuală românească
trebuie să fie subtitrate în limba română; în situații de
urgență se va recurge la traducerea simultană.
Art. 4. — Denumirea, instrucțiunile și alte explicații în
limbi străine, relevante pentru consumatorul român,
referitoare la produsele comerciale de proveniență străină,
vor fi însoțite de traducerea în limba română, potrivit
legislației în vigoare.
Art. 5. — Nu fac obiectul prezentei legi:
a) denumirile mărcilor înregistrate;
b) textele având caracter științific, literar-artistic, cultural
și religios;
c) publicațiile redactate integral sau parțial în limbi
străine, inclusiv cele ale minorităților naționale;
d) programele difuzate pe cale radioelectrică, terestră
sau prin satelit, preluate și difuzate prin serviciile de
comunicație audiovizuală prin cablu;
e) emisiunile de radiodifuziune transmise în limbile
minorităților naționale;
f) emisiunile de televiziune transmise, în direct, în
limbile minorităților naționale;
g) emisiunile având caracter religios, etnografic și de
divertisment ale posturilor locale și regionale de televiziune
în limbile minorităților naționale;

h) denumirile și instrucțiunile speciale, reglementate ca
atare prin actele normative în vigoare;
i) enunțurile rezultate din situațiile reglementate de
actele normative privind drepturile persoanelor aparținând
minorităților naționale de a-și păstra, dezvolta și exprima
identitatea lor lingvistică;
j) textele având caracter sportiv.
Art. 6. — În cazul textelor de interes public scrise în
limbi străine, aflate la vedere în locuri publice sau difuzate
prin mijloace de informare în masă, traducerea completă în
limba română trebuie să aibă caractere de aceleași
dimensiuni cu cele ale textului în limba străină și să facă
parte integrantă din ansamblul grafic respectiv.
Art. 7. — (1) Dispozițiile prezentei legi intră în vigoare
în termen de 30 de zile de la publicarea ei în Monitorul
Oficial al României, Partea I.
(2) În termen de 30 de zile de la data intrării în vigoare
a prezentei legi, persoanele fizice sau juridice care au pus
în circulație texte de interes public, scrise ori înregistrate
prin mijloace audiovizuale electronice, sunt obligate să
îndeplinească cerințele acesteia.
Art. 8. — În termen de 30 de zile de la intrarea în
vigoare a prezentei legi, ministrul culturii și cultelor
stabilește, prin ordin, măsurile necesare pentru aplicarea
prevederilor acesteia.
Art. 9. — La data intrării în vigoare a prezentei legi
orice dispoziții contrare se abrogă.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 12 noiembrie 2004.
Nr. 500.

PREȘEDINTELE ROMÂNIEI

DECRET
pentru promulgarea Legii privind folosirea limbii române
în locuri, relații și instituții publice
În temeiul prevederilor art. 77 alin. (1) și (3) și ale art. 100 alin. (1)
din Constituția României, republicată,
Președintele României

d e c r e t e a z ă:

Articol unic. — Se promulgă Legea privind folosirea limbii române în
locuri, relații și instituții publice și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 11 noiembrie 2004.
Nr. 935.

5

MONITORUL OFICIAL AL ROMÂNIEI, PARTEA I, Nr. 1.067/17.XI.2004

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru suplimentarea bugetului Ministerului Economiei și Comerțului din Fondul de rezervă
bugetară la dispoziția Guvernului, prevăzut în bugetul de stat pe anul 2004
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare, și al art. 21 din Ordonanța Guvernului nr. 48/2004 cu privire la rectificarea bugetului
de stat pe anul 2004,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Economiei și Comerțului din Fondul de rezervă bugetară la
dispoziția Guvernului, prevăzut în bugetul de stat pe
anul 2004, cu suma de 42.428.232 mii lei, la capitolul
66.01 îIndustrie“, titlul 39 îTransferuri consolidabile“, în
vederea finalizării unor lucrări de investiții în cadrul
autorităților publice, potrivit anexei.
Art. 2. — Se autorizează Ministerul Finanțelor Publice
să introducă, la propunerea ordonatorului principal de

credite, modificările prevăzute la art. 1 în structura
bugetului de stat și în volumul și structura bugetului
Ministerului Economiei și Comerțului.
Art. 3. — Cu sumele rămase neutilizate până la data de
10 decembrie 2004, la propunerea ordonatorului principal
de credite, se reîntregește Fondul de rezervă bugetară la
dispoziția Guvernului.

PRIM-MINISTRU

ADRIAN NĂSTASE
Contrasemnează:
Ministru de stat, ministrul economiei și comerțului,
Dan Ioan Popescu
p. Ministrul finanțelor publice,
Gheorghe Gherghina,
secretar de stat
București, 16 noiembrie 2004.
Nr. 1.963.
ANEXĂ

MINISTERUL ECONOMIEI ȘI COMERȚULUI
SITUAȚIA

obiectivelor, unităților administrativ-teritoriale și a județelor
— mii lei —
Nr.
crt.

1.

Propuneri de
suplimentare

T O T A L:
BRĂILA

Primăria municipiului Brăila
Regia Autonomă îApa“ Brăila
Reabilitarea stațiilor de hidrofor din ansamblurile de locuințe ale municipiului Brăila.
Acordul Ministerului Finanțelor Publice nr. 2.011/2001; Hotărârea consiliului local nr. 23/2001
2.

COVASNA

Primăria Orașului Întorsura Buzăului
Transformare PT în CT cu funcționare pe rumeguș — Întorsura Buzăului.
Hotărârea consiliului local nr. 12/2000
3.

GALAȚI

Primăria Municipiului Galați
Societatea Comercială îApaterm“ — S.A. Galați
Reabilitarea și modernizarea punctelor termice prin înlocuirea schimbătoarelor fasciculare
cu schimbătoare cu plăci. Hotărârea consiliului local nr. 421/2002
Contorizare consumuri energie termică. Hotărârea consiliului local nr. 421/2002

42.428.232
775.000
775.000
775.000
775.000
1.700.000
1.700.000
1.700.000
13.160.000
13.160.000
13.160.000
7.760.000
5.400.000

6

MONITORUL OFICIAL AL ROMÂNIEI, PARTEA I, Nr. 1.067/17.XI.2004
— mii lei —

Nr.
crt.

4.

Propuneri de
suplimentare

GIURGIU

Primăria Municipiului Giurgiu
Modernizarea sistemului de alimentare cu căldură și apă caldă menajeră a consumatorilor
din cartierul îNegru Vodă“, din municipiul Giurgiu. Hotărârea consiliului local nr. 200/2000
5.

HARGHITA

Primăria Orașului Gheorgheni
Utilizarea rumegușului pentru producerea agentului termic în orașul Gheorgheni.
Hotărârea consiliului local nr. 7/2000
Primăria Orașului Vlăhița
Utilizarea rumegușului pentru producerea agentului termic în orașul Vlăhița.
Hotărârea consiliului local nr. 68/2000
6.

HUNEDOARA

Primăria Municipiului Petroșani
Societatea Comercială îTermoficare“ — S.A. Petroșani
Modernizarea rețelelor termice exterioare în municipiul Petroșani, aferente PT1A, PT10,
PT11A, PT12, PT15A. Acordul Ministerului Finanțelor nr. 1.339/1997; Hotărârea consiliului
local nr. 23/1998
Primăria Municipiului Deva
Societatea Comercială îCalor“ — S.A. Deva
Modernizarea sistemului de preparare a agentului termic pentru încălzire și apă caldă
de consum la punctele termice din municipiul Deva. Hotărârea consiliului local nr. 471/2002
7.

SUCEAVA

Primăria Orașului Vatra Dornei
Construirea și funcționarea centralei termice pe deșeuri din lemn — Vatra Dornei.
Hotărârea consiliului local nr. 59/2000
8.

TULCEA

Primăria Municipiului Tulcea
Înlocuirea schimbătoarelor de căldură pentru apă caldă menajeră cu schimbătoare cu plăci
în municipiul Tulcea. Hotărârea consiliului local nr. 242/2003
9.

VASLUI

Primăria Municipiului Vaslui
Reabilitarea și modernizarea alimentării cu căldură a consumatorilor din municipiul Vaslui.
Hotărârea consiliului local nr. 61/2002
10.

VRANCEA

Primăria Municipiului Focșani
Compania de Utilități Publice Focșani
Reabilitarea stațiilor de pompare a apei reci din punctele termice ale municipiului Focșani.
Hotărârea consiliului local nr. 12/2002
Primăria Orașului Panciu
Modernizarea centralelor termice și rețelelor termice în orașul Panciu. Hotărârea consiliului local
nr. 33/2002
Contorizarea energiei termice, apei calde și a apei reci la populația orașului Panciu.
Hotărârea consiliului local nr. 33/2002

1.200.000
1.200.000
1.200.000
2.720.000
1.220.000
1.220.000
1.500.000
1.500.000
6.410.000
2.410.000
2.410.000
2.410.000
4.000.000
4.000.000
4.000.000
8.500.000
8.500.000
8.500.000
1.000.000
1.000.000
1.000.000
2.410.000
2.410.000
2.410.000
4.553.232
1.640.000
1.640.000
1.640.000
2.913.232
1.413.232
1.500.000

GUVERNUL ROMÂNIEI

HOTĂRÂRE
privind aprobarea indicatorilor tehnico-economici ai obiectivului de investiții
îMenținerea siguranței în exploatare și alinierea la exigențele actuale,
aferente funcționării instituțiilor publice centrale, a imobilului din București,
Calea Victoriei nr. 152 — sediul Ministerului Economiei și Comerțului“
În temeiul art. 108 din Constituția României, republicată, și al art. 42 alin. (1) din Legea nr. 500/2002 privind
finanțele publice, cu modificările ulterioare,
Guvernul României adoptă prezenta hotărâre.
Art. 1. — Se aprobă indicatorii tehnico-economici ai
obiectivului de investiții îMenținerea siguranței în exploatare
și alinierea la exigențele actuale, aferente funcționării
instituțiilor publice centrale, a imobilului din București,
*) Anexa se comunică Ministerului Economiei și Comerțului.

Calea Victoriei nr. 152 — sediul Ministerului Economiei și
Comerțului“, prevăzuți în anexa*) care face parte integrantă
din prezenta hotărâre.

MONITORUL OFICIAL AL ROMÂNIEI, PARTEA I, Nr. 1.067/17.XI.2004
Art. 2. — Finanțarea obiectivului de investiții prevăzut la
art. 1 se face de la bugetul de stat, prin bugetul Ministerului

7

Economiei și Comerțului, conform programului de investiții
aprobat în conformitate cu prevederile legale în vigoare.

PRIM-MINISTRU

ADRIAN NĂSTASE

Contrasemnează:
Ministru de stat, ministrul economiei și comerțului,
Dan Ioan Popescu
p. Ministrul finanțelor publice,
Gheorghe Gherghina,
secretar de stat

București, 16 noiembrie 2004.
Nr. 1.968.

GUVERNUL ROMÂNIEI

HOTĂRÂRE
privind suplimentarea bugetului Ministerului Sănătății din Fondul de rezervă bugetară
la dispoziția Guvernului, prevăzut în bugetul de stat pe anul 2004
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 21 alin. (3) din Ordonanța Guvernului nr. 48/2004 cu privire la
rectificarea bugetului de stat pe anul 2004,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Sănătății la capitolul 58.01 îSănătate“, titlul 20 îCheltuieli
materiale și servicii“, pentru Programul de prevenire și
control al bolilor netransmisibile, subprogramul îTratament
în străinătate“, cu suma de 1.860,6 milioane lei din Fondul
de rezervă bugetară la dispoziția Guvernului, prevăzut în
bugetul de stat pe anul 2004.
Art. 2. — În limita sumei prevăzute la art. 1, care
include și comisioanele bancare aferente, Ministerul
Sănătății va vira sumele reprezentând tratamentele
efectuate în străinătate, după cum urmează:

a) 6.920 euro în contul clinicii Allgemeine Krankenhaus
de Stadt Wien — Austria, pentru plata tratamentului
efectuat de pacienta Aczel Erika Dora cu domiciliul în
comuna Zăbala, județul Covasna;
b) 36.713 euro în contul clinicii LKH —
Universitatsklinikum Graz — Austria, pentru plata tratamentului
efectuat de pacientul Presecan Augustin, cu domiciliul în
municipiul Alba Iulia, Str. 9 Mai nr. 14, județul Alba.
Art. 3. — Se autorizează Ministerul Finanțelor Publice
să introducă modificările ce decurg din aplicarea prezentei
hotărâri în structura bugetului de stat și în volumul și
structura bugetului Ministerului Sănătății pe anul 2004.

PRIM-MINISTRU

ADRIAN NĂSTASE
Contrasemnează:
Ministrul sănătății,
Ovidiu Brînzan
p. Ministrul finanțelor publice,
Gheorghe Gherghina,
secretar de stat
București, 16 noiembrie 2004.
Nr. 1.971.

8

MONITORUL OFICIAL AL ROMÂNIEI, PARTEA I, Nr. 1.067/17.XI.2004

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ
ȘI PENTRU SIGURANȚA ALIMENTELOR

ORDIN
privind actualizarea listei bolilor transmisibile pentru care se acordă despăgubiri,
prevăzute în anexa nr. 1 la Hotărârea Guvernului nr. 1.415/2004 privind acordarea despăgubirilor
pentru animalele tăiate, ucise sau altfel afectate, în vederea lichidării rapide
a focarelor de boli transmisibile ale animalelor
În temeiul art. 10 lit. b) din Ordonanța Guvernului nr. 42/2004 privind organizarea activității sanitar-veterinare și
pentru siguranța alimentelor, aprobată cu modificări prin Legea nr. 215/2004,
văzând Referatul de aprobare nr. 23.219/2004, întocmit de Autoritatea Națională Sanitară Veterinară și pentru
Siguranța Alimentelor,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. I. — Se aprobă lista prevăzută în anexă,
cuprinzând bolile transmisibile pentru care se acordă
despăgubiri, de care beneficiază, potrivit legii, persoanele
fizice și juridice proprietare de animale, în cazul în care
animalele sunt deținute cu respectarea normelor legale în
vigoare cu referire la declararea și înregistrarea obligatorie

în registrul agricol, care au suferit pagube în cazul aplicării
acțiunilor de importanță deosebită ce se întreprind pentru
lichidarea rapidă a focarelor de boli transmisibile, conform
art. 3 alin. (1) din Hotărârea Guvernului nr. 1.415/2004.
Art. II. — Prezentul ordin se va publica în Monitorul
Oficial al României, Partea I.

Președintele Autorității Naționale Sanitare Veterinare și pentru Siguranța Alimentelor,
Liviu Harbuz
București, 9 noiembrie 2004.
Nr. 98.
ANEXĂ
LISTA

cuprinzând bolile transmisibile pentru care se acordă despăgubiri conform Hotărârii Guvernului nr. 1.415/2004
privind acordarea despăgubirilor pentru animalele tăiate, ucise sau altfel afectate, în vederea lichidării rapide
a focarelor de boli transmisibile ale animalelor
1. Tuberculoza bovină
2. Febra aftoasă
3. Leucoza enzootică bovină
4. Turbarea*)
5. Paratuberculoza
6. Encefalopatiile transmisibile la animale; encefalopatia
spongiformă a bovinelor, scrapia
7. Pesta porcină clasică
8. Anemia infecțioasă ecvină
9. Boala Aujeszky
10. Salmonelozele aviare
11. Loca americană și bolile virotice ale albinelor
12. Varooza albinelor
13. Pesta porcină africană
14. Pesta bovină

15.
16.
17.
18.
19.
20.
21.
22.
23.
24.
25.
26.
27.
28.
29.

Pesta ecvină
Pesta rumegătoarelor mici
Pesta aviară (influența aviară)
Stomatita veziculoasă
Pleuropneumonia contagioasă a bovinelor
Boala veziculoasă a porcului
Dermatita nodulară contagioasă a bovinelor
Variola ovină și caprină
Blutongue (febra catarală a oilor)
Febra Văii de Rift
Artrita-encefalita caprină (maedi Visna)
Furunculoza salmonidelor
Iersinioza salmonidelor
Septicemia hemoragică virală a salmonidelor
Necroza hematopoietică infecțioasă

*) Inclusiv produsele de origine animală (carne, lapte și orice produse care se distrug) provenite de la animale turbate sau suspecte de
turbare puse în carantină sau sub observație sanitară veterinară.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.067/17.XI.2004 conține 8 pagini.

Prețul de vânzare 9.500 lei

ISSN 1453—4495

