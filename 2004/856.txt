Anul 172 (XVI) — Nr. 856

PARTEA

I

LEGI, DECRETE, HOTĂRÂRI ȘI ALTE ACTE

Luni, 20 septembrie 2004

SUMAR

Nr.

Pagina
DECRETE

702. — Decret privind numirea unui ambasador............

2

1.496. — Hotărâre pentru completarea art. 6 din
Hotărârea Guvernului nr. 11/2003 privind
acordarea unui ajutor umanitar și a 10 burse de
studii Republicii Angola ...........................................

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

2–3

3

1.497. — Hotărâre privind transmiterea unei părți dintr-un
imobil din domeniul public al statului și din
administrarea Ministerului Apărării Naționale în
domeniul public al municipiului Târgu Jiu și în
administrarea Consiliului Local al Municipiului
Târgu Jiu, județul Gorj ............................................

4

1.503. — Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe anul
2004, pentru județul Olt ..........................................

4–5

21. — Ordin al președintelui Autorității Naționale de
Reglementare în Domeniul Energiei privind
adaptarea cadrului de reglementare a pieței angro
de energie electrică în vederea creșterii
competitivității și funcționalității acesteia..................

5–6

1.140. — Ordin al ministrului sănătății privind modificarea
Ordinului ministrului sănătății nr. 755/2004 pentru
aprobarea Normelor metodologice privind
elaborarea și execuția bugetului de venituri și
cheltuieli pentru instituțiile sanitare publice finanțate
integral din venituri proprii........................................

6–7

1.144. — Ordin al ministrului sănătății privind înființarea
Centrului Național de Supraveghere și Control al
Bolilor Transmisibile ..................................................

HOTĂRÂRI ALE GUVERNULUI ROMÂNIEI
1.487. — Hotărâre privind achiziționarea serviciilor
medicale de hemodializă și dializă peritoneală ......

Nr.

7

1.172. — Ordin al ministrului transporturilor, construcțiilor
și turismului pentru aprobarea Regulamentului
privind standardele de instruire, confirmarea
competenței și eliberarea brevetelor și a
certificatelor de capacitate pentru personalul
navigant maritim ........................................................

8

2

MONITORUL OFICIAL AL ROMÂNIEI, PARTEA I, Nr. 856/20.IX.2004

DECRETE
PREȘEDINTELE ROMÂNIEI

DECRET
privind numirea unui ambasador
În temeiul prevederilor art. 91 alin. (2) și ale art. 100 din Constituția
României, republicată,
având în vedere propunerea Guvernului,
Președintele României

d e c r e t e a z ă:

Articol unic. — Doamna Anca Roxana Vișan se acreditează în
calitatea de ambasador extraordinar și plenipotențiar al României în
Australia.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 16 septembrie 2004.
Nr. 702.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind achiziționarea serviciilor medicale de hemodializă și dializă peritoneală
În temeiul art. 108 din Constituție, republicată, și al art. 10 alin. (4) și (41) din Ordonanța de urgență a
Guvernului nr. 150/2002 privind organizarea și funcționarea sistemului de asigurări sociale de sănătate, cu modificările și
completările ulterioare, al art. 1 și al art. 36 alin. (4) lit. c) și d) din Legea spitalelor nr. 270/2003, cu modificările
ulterioare, și al art. 17 din Legea nr. 213/1998 privind proprietatea publică și regimul juridic al acesteia, cu modificările și
completările ulterioare,
Guvernul României adoptă prezenta hotărâre.
Art. 1. — În vederea îmbunătățirii performanței și a
eficientizării serviciilor medicale, se abilitează Ministerul
Sănătății și Casa Națională de Asigurări de Sănătate ca în
anul 2004 să organizeze achiziția de servicii medicale de
hemodializă și dializă peritoneală, pe un lot de centre-pilot,
cu respectarea prevederilor Ordonanței de urgență a
Guvernului nr. 60/2001 privind achizițiile publice, aprobată
cu modificări și completări prin Legea nr. 212/2002, cu
modificările și completările ulterioare.
Art. 2. — (1) Contractele de furnizare a serviciilor
medicale se încheie între Casa Națională de Asigurări de
Sănătate și furnizorii declarați câștigători în urma
desfășurării procedurii de achiziție.
(2) Valoarea contractelor încheiate potrivit alin. (1) se
asigură, în limita fondurilor alocate cu această destinație,
din bugetul Fondului național unic de asigurări sociale de
sănătate de la subcapitolul îMedicamente și materiale

specifice utilizate în spital și ambulatoriu pentru unele boli
cronice și specialități clinice, pe bază de programe“ și de
la subcapitolul îServicii medicale spitalicești“.
Art. 3. — Pe durata derulării contractelor, care într-o
primă etapă este de un an, furnizorii desemnați câștigători
dobândesc, în condițiile legii, un drept de folosință gratuită
a spațiilor și a terenului aferent acestora din cadrul
unităților sanitare în care urmează să aibă loc furnizarea
serviciilor medicale respective.
Art. 4. — În funcție de rezultatele obținute în urma
evaluării procedurii de achiziție a serviciilor medicale de
hemodializă și dializă peritoneală, contractele încheiate se
pot prelungi prin acte adiționale pentru anii următori, în
limita creditelor aprobate prin buget pentru anul bugetar
respectiv, iar procedura de achiziție se poate extinde și la
celelalte centre de dializă, cu respectarea dispozițiilor legale
în vigoare.

MONITORUL OFICIAL AL ROMÂNIEI, PARTEA I, Nr. 856/20.IX.2004
Art. 5. — Centrele-pilot, precum și centrele cărora le
sunt aplicabile prevederile prezentei hotărâri se vor
stabili prin ordin comun al ministrului sănătății și al

3

președintelui Casei Naționale de Asigurări de Sănătate,
care se va publica în Monitorul Oficial al României,
Partea I.

PRIM-MINISTRU

ADRIAN NĂSTASE
Contrasemnează:
Ministrul sănătății,
Ovidiu Brînzan
Ministrul finanțelor publice,
Mihai Nicolae Tănăsescu
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
București, 9 septembrie 2004.
Nr. 1.487.
GUVERNUL ROMÂNIEI

HOTĂRÂRE
pentru completarea art. 6 din Hotărârea Guvernului nr. 11/2003
privind acordarea unui ajutor umanitar și a 10 burse de studii Republicii Angola
În temeiul art. 108 din Constituție, republicată,
Guvernul României adoptă prezenta hotărâre.
Articol unic. — La articolul 6 din Hotărârea Guvernului
nr. 11/2003 privind acordarea unui ajutor umanitar și a
10 burse de studii Republicii Angola, publicată în Monitorul
Oficial al României, Partea I, nr. 28 din 20 ianuarie 2003,
după alineatul (2) se introduc opt noi alineate, alineatele
(3)—(10), cu următorul cuprins:
î(3) Pe perioada studiilor, cetățenii angolezi beneficiază
de proces de învățământ gratuit, de bursă lunară la
cuantumul stabilit pentru toți cetățenii străini, bursieri ai
statului român, și de cazare gratuită în căminele
studențești.
(4) Bursierii angolezi beneficiază de bursă pe durata
ciclului academic, pe întregul an calendaristic, inclusiv
pentru perioadele de vacanță în care se află în România.

(5) Bursierii angolezi beneficiază de asistență medicală
în regimul studenților proprii.
(6) Bursierii angolezi beneficiază, în ceea ce privește
transportul intern, de aceleași facilități ca și studenții proprii.
(7) Bursierii angolezi beneficiază de transport
internațional la începerea și finalizarea studiilor.
(8) Bursele acordate se atribuie și pe durata anului
pregătitor de limba română, dacă este cazul.
(9) Plata burselor se suspendă în caz de nepromovare
a unui an de studii, de încălcare a legislației române sau a
normelor de conduită universitară, care atrag
exmatricularea.
(10) Bursa se acordă inclusiv pentru o perioadă de
30 de zile după finalizarea studiilor universitare.“

PRIM-MINISTRU

ADRIAN NĂSTASE
Contrasemnează:
Ministrul educației și cercetării,
Alexandru Athanasiu
Ministrul finanțelor publice,
Mihai Nicolae Tănăsescu
Ministrul afacerilor externe,
Mircea Geoană

București, 16 septembrie 2004.
Nr. 1.496.

4

MONITORUL OFICIAL AL ROMÂNIEI, PARTEA I, Nr. 856/20.IX.2004
GUVERNUL ROMÂNIEI

HOTĂRÂRE
privind transmiterea unei părți dintr-un imobil din domeniul public al statului
și din administrarea Ministerului Apărării Naționale în domeniul public al municipiului Târgu Jiu
și în administrarea Consiliului Local al Municipiului Târgu Jiu, județul Gorj
În temeiul art. 108 din Constituție, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unei părți dintr-un
imobil, având datele de identificare prevăzute în anexa care
face parte integrantă din prezenta hotărâre, din domeniul
public al statului și din administrarea Ministerului Apărării
Naționale în domeniul public al municipiului Târgu Jiu și în

administrarea Consiliului Local al Municipiului Târgu Jiu,
județul Gorj.
Art. 2. — Predarea-preluarea imobilului transmis potrivit
prevederilor art. 1 se face pe bază de protocol încheiat
între părțile interesate, în termen de 60 de zile de la data
intrării în vigoare a prezentei hotărâri.

PRIM-MINISTRU

ADRIAN NĂSTASE
Contrasemnează:
Ministrul apărării naționale,
Ioan Mircea Pașcu
p. Ministrul de stat, ministrul administrației și internelor,
Toma Zaharia,
secretar de stat
Ministrul delegat pentru administrația publică,
Gheorghe Emacu
București, 16 septembrie 2004.
Nr. 1.497.
ANEXĂ
DATELE DE IDENTIFICARE

a părții din imobilul care se transmite din domeniul public al statului și din administrarea
Ministerului Apărării Naționale în domeniul public al municipiului Târgu Jiu și în administrarea Consiliului Local
al Municipiului Târgu Jiu, județul Gorj

Locul unde este situat
imobilul care se transmite

Persoana juridică
de la care
se transmite imobilul

Municipiul Târgu Jiu, Statul român,
județul Gorj
Ministerul Apărării
Naționale

Persoana juridică
la care
se transmite imobilul

Municipiul Târgu Jiu,
Consiliul Local
al Municipiului Târgu Jiu,
județul Gorj

Codul de clasificare
din inventarul
bunurilor aflate
în administrarea
Ministerului
Apărării Naționale,
care alcătuiesc
domeniul public al statului

Caracteristicile tehnice ale imobilului

— cod 8.29.09
— imobil 341
— nr. M.F. 103.928 — suprafața construită = 496 m2
— suprafața desfășurată = 496 m2
— suprafața totală a terenului = 8.100 m2

GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2004, pentru județul Olt
În temeiul art. 108 din Constituție, republicată, și al art. 30 alin. (2) din Legea nr. 500/2002 privind finanțele
publice, cu modificările și completările ulterioare, și al art. 25 lit. a) din Legea bugetului de stat pe anul 2004
nr. 507/2003, cu modificările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din impozitul pe venit pentru bugetele locale pe anul
2004 cu suma de 10.000.000 mii lei, pentru județul Olt,
din Fondul de rezervă bugetară la dispoziția Guvernului,

prevăzut în bugetul de stat pe anul 2004, și alocarea
acesteia bugetului orașului Piatra-Olt, pentru finanțarea
obiectivului de investiții îAlimentare cu apă și
canalizare“.

MONITORUL OFICIAL AL ROMÂNIEI, PARTEA I, Nr. 856/20.IX.2004
Art. 2. — Utilizarea sumei prevăzute la art. 1 se face
de către ordonatorul principal de credite, potrivit dispozițiilor
legale.

5

Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2004.

PRIM-MINISTRU

ADRIAN NĂSTASE
Contrasemnează:

București, 16 septembrie 2004.
Nr. 1.503.

p. Ministrul de stat, ministrul administrației și internelor,
Toma Zaharia,
secretar de stat
Ministrul delegat pentru administrația publică,
Gheorghe Emacu
Ministrul finanțelor publice,
Mihai Nicolae Tănăsescu

ACTE ALE ORGANELOR DE SPECIALITATE ALE
ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
privind adaptarea cadrului de reglementare a pieței angro de energie electrică
în vederea creșterii competitivității și funcționalității acesteia
În temeiul art. 9 alin. (2), (6) și (7), al art 11 alin. (1) și alin. (2) lit. a) și i) din Legea energiei electrice nr. 318/2003,
având în vedere dispozițiile Hotărârii Guvernului nr. 1.336/2004 pentru abrogarea art. 6 din Hotărârea Guvernului nr. 1.524/2002
privind reorganizarea Societății Comerciale de Producere a Energiei Electrice și Termice îTermoelectrica“ — S.A. și funcționarea unor
societăți comerciale în domeniul energetic, publicată în Monitorul Oficial al României, Partea I, nr. 806 din 1 septembrie 2004,
ținând cont de referatul de aprobare redactat de Departamentul dezvoltarea pieței de energie și în conformitate cu prevederile
Procesului-verbal al ședinței Comitetului de reglementare al Autorității Naționale de Reglementare în Domeniul Energiei din data de
8 septembrie 2004,
președintele Autorității Naționale de Reglementare în Domeniul Energiei emite următorul ordin:
Art. 1. — Societatea Comercială de Producere a Energiei
Electrice îHidroelectrica“ — S.A. contractează obligatoriu la preț
reglementat 60% din producția proprie de energie electrică
stabilită conform prevederilor legale, prin următoarele contracte:
a) prin contracte de portofoliu încheiate cu titularii de licențe
de furnizare pentru piața captivă, cantitățile anuale de energie
electrică prevăzute în anexa care face parte integrantă din
prezentul ordin, profilate orar;
b) prin contracte de vânzare-cumpărare reglementate, încheiate
cu filialele Societății Comerciale de Distribuție și Furnizare a
Energiei Electrice îElectrica“ — S.A., cantitățile de energie
electrică livrate din microhidrocentrale;
c) prin contract de vânzare-cumpărare încheiat cu Compania
Națională de Transport al Energiei Electrice îTranselectrica“ — S.A.,
cantitățile de energie electrică necesare acoperirii pierderilor
tehnice în rețeaua electrică de transport.
Art. 2. — Pentru managementul riscurilor de piață, între
producători și furnizori sau între producătorii de energie electrică
pot fi semnate contracte bilaterale negociate, dar numai cu
cantități și prețuri ferme.
Art. 3. — (1) Fiecare titular de licență de distribuție transmite
următoarele date privind energia electrică măsurată:
a) valorile orare agregate aferente conturului comercial, la
Societatea Comercială îOpcom“ — S.A.;
b) valorile orare aferente consumatorilor eligibili activi pe piața
concurențială, furnizorilor acestor consumatori.
(2) Compania Națională de Transport al Energiei Electrice
îTranselectrica“ — S.A. transmite Societății Comerciale îOpcom“ —
S.A. următoarele date privind energia electrică măsurată:
a) importul/exportul realizat orar pe fiecare contract;

b) valorile orare ale schimburilor de energie electrică cu
filialele Societății Comerciale de Distribuție și Furnizare a Energiei
Electrice îElectrica“ — S.A.;
c) valorile orare calculate ale pierderilor în rețeaua electrică de
transport, inclusiv ale schimburilor neplanificate cu partenerii de
interconexiune și repartiția acestora pe producători.
(3) Furnizorii consumatorilor eligibili vor transmite Societății
Comerciale îOpcom“ — S.A. cantitățile orare achiziționate din
fiecare sursă și consumul orar al consumatorilor eligibili.
(4) Producătorii cu contracte înregistrate la Societatea
Comercială îOpcom“ — S.A. vor transmite acesteia valorile orare
agregate privind energia electrică livrată în rețelele de transport și
distribuție. Societatea Comercială de Producere a Energiei
Electrice îHidroelectrica“ — S.A. va transmite distinct valorile orare
măsurate/estimate pentru microhidrocentrale.
(5) Valorile prevăzute la alin. (1)—(4), aferente primei jumătăți
a lunii curente, se transmit cel târziu până la data de 25 a lunii
curente, iar valorile menționate la alin. (1)—(4), aferente celei
de-a doua jumătăți a lunii curente, se transmit cel târziu până la
data de 10 a lunii următoare.
(6) Pentru schimburile neplanificate cu sistemele interconectate,
rămâne în vigoare Regulamentul privind aranjamentele comerciale
aferente schimburilor neplanificate de energie electrică cu alte
sisteme electroenergetice, aprobat prin Ordinul președintelui
Autorității Naționale de Reglementare în Domeniul Energiei
nr. 16/2001, publicat în Monitorul Oficial al României, Partea I,
nr. 523 din 31 august 2001, cu modificările ulterioare.
Art. 4. — La data intrării în vigoare a prezentului ordin se
abrogă:
a) Decizia președintelui Autorității Naționale de Reglementare
în Domeniul Energiei nr. 868/2001 privind reglementarea condițiilor
și modului de utilizare a venitului corespunzător cantității

6

MONITORUL OFICIAL AL ROMÂNIEI, PARTEA I, Nr. 856/20.IX.2004

suplimentare de energie electrică produsă și exportată de către
Societatea Comercială îHidroelectrica“ — S.A.;
b) pct. 5 din anexa nr. 1 la Ordinul președintelui Autorității
Naționale de Reglementare în Domeniul Energiei nr. 34/2002
privind funcționarea pieței angro de energie electrică în condițiile
reorganizării Societății Comerciale de Distribuție și Furnizare a
Energiei Electrice îElectrica“—S.A., publicat în Monitorul Oficial al
României, Partea I, nr. 897 din 11 decembrie 2002, cu
modificările ulterioare;
c) art. 3 din Ordinul președintelui Autorității Naționale de
Reglementare în Domeniul Energiei nr. 7/2003 privind funcționarea
pieței de energie electrică având în vedere prevederile Hotărârii
Guvernului nr. 1.524/2002, publicat în Monitorul Oficial al României,
Partea I, nr. 210 din 31 martie 2003, cu modificările ulterioare;
d) pct. 1—9, pct. 11 alin. (2) și (3) din anexa nr. 1, anexa
nr. 2 și anexa nr. 3 la Ordinul președintelui Autorității Naționale
de Reglementare în Domeniul Energiei nr. 33/2003 privind
funcționarea pieței de energie electrică din România și alte
prevederi specifice pentru anul 2004, publicat în Monitorul Oficial

al României, Partea I, nr. 904 din 17 decembrie 2003, cu
modificările ulterioare;
e) art. 1 și 2, precum și anexa nr. 1 la Ordinul președintelui
Autorității Naționale de Reglementare în Domeniul Energiei
nr. 6/2004 pentru modificarea și completarea Ordinului președintelui
Autorității Naționale de Reglementare în Domeniul Energiei
nr. 33/2003 privind funcționarea pieței de energie electrică din
România și alte prevederi specifice pentru anul 2004, publicat în
Monitorul Oficial al României, Partea I, nr. 286 din 1 aprilie 2004.
Art. 5. — Participanții la piața angro de energie electrică,
Compania Națională de Transport al Energiei Electrice
îTranselectrica“—S.A. și Societatea Comercială îOpcom“—S.A. vor
duce la îndeplinire prevederile prezentului ordin.
Art. 6. — Departamentele și direcțiile de specialitate din cadrul
Autorității Naționale de Reglementare în Domeniul Energiei vor
urmări respectarea prevederilor prezentului ordin.
Art. 7. — Prezentul ordin se publică în Monitorul Oficial al
României, Partea I.

Președintele Autorității Naționale de Reglementare în Domeniul Energiei,
Jean Constantinescu
București, 8 septembrie 2004.
Nr. 21.
ANEXĂ
CANTITĂȚILE ANUALE

de energie electrică contractate de Societatea Comercială de Producere
a Energiei Electrice îHidroelectrica“ — S.A. cu fiecare filială a Societății
Comerciale de Distribuție și Furnizare a Energiei Electrice îElectrica“ — S.A.,
corespunzătoare anului 2004
Nr.
crt.

1.
2.
3.
4.
5.
6.
7.
8.

Denumirea furnizorului
(societate comercială)

îElectrica
îElectrica
îElectrica
îElectrica
îElectrica
îElectrica
îElectrica
îElectrica

Moldova“ — S.A.
Dobrogea“ — S.A.
Muntenia Nord“ — S.A.
Muntenia Sud“ — S.A.
Banat“ — S.A.
Transilvania Nord“ — S.A.
Transilvania Sud“ — S.A.
Oltenia“ — S.A.

Cantitatea
contractată (GWh)

1.043
617
632
150
1.188
417
761
1.421

MINISTERUL SĂNĂTĂȚII

ORDIN
privind modificarea Ordinului ministrului sănătății nr. 755/2004
pentru aprobarea Normelor metodologice privind elaborarea și execuția bugetului de venituri
și cheltuieli pentru instituțiile sanitare publice finanțate integral din venituri proprii
În temeiul prevederilor art. 38 din Legea spitalelor nr. 270/2003, cu modificările și completările ulterioare, ale Legii
nr. 500/2002 privind finanțele publice, cu modificările ulterioare, ale Ordinului ministrului finanțelor publice nr. 1.792/2003 pentru
aprobarea Normelor metodologice privind angajarea, lichidarea, ordonanțarea și plata cheltuielilor instituțiilor publice, precum și
organizarea, evidența și raportarea angajamentelor bugetare și legale și ale Hotărârii Guvernului nr. 743/2003 privind organizarea și
funcționarea Ministerului Sănătății,
având în vedere Referatul de aprobare al Direcției generale buget și achiziții nr. OB 10.393 din 15 septembrie 2004,
ministrul sănătății emite următorul ordin:
Art. I. — Ordinul ministrului sănătății nr. 755/2004 pentru
aprobarea Normelor metodologice privind elaborarea și execuția
bugetului de venituri și cheltuieli pentru instituțiile sanitare publice
finanțate integral din venituri proprii, publicat în Monitorul Oficial
al României, Partea I, nr. 645 din 16 iulie 2004, se modifică după
cum urmează:
— Punctul 6.4 din anexă va avea următorul cuprins:
î6.4. Pentru veniturile încasate și plățile dispuse în baza limitei
bugetului de venituri și cheltuieli (pe subdiviziunile acestuia),

instituția sanitară publică are deschise la Trezoreria Statului
următoarele conturi:
• Contul 5041 «Disponibil din activitatea sanitară conform
Ordonanței de urgență a Guvernului nr. 150/2002», în care se
înregistrează:
— veniturile proprii încasate din activitatea de prestări de
servicii medicale pe bază de contracte încheiate cu casa de
asigurări de sănătate, acte adiționale la contracte, alte venituri din
activitatea proprie, venituri din valorificarea unor bunuri și donații
și sponsorizări încasate în cursul anului;

MONITORUL OFICIAL AL ROMÂNIEI, PARTEA I, Nr. 856/20.IX.2004
— plățile dispuse în limita prevederilor din bugetul de venituri
și cheltuieli.
• Contul 5007 «Disponibil din donații și sponsorizări», în care
se înregistrează:
— veniturile din donații și sponsorizări încasate în anii
precedenți;
— sumele rămase neutilizate la finele anului din donații și
sponsorizări.
• Contul 5047 «Disponibil din alocații bugetare cu destinație
specială», în care se înregistrează sumele primite de la bugetul
de stat și bugetele locale de către instituțiile sanitare publice, de
la titlul «Transferuri», pentru cheltuieli curente și de capital,
precum și plățile dispuse de instituțiile sanitare publice pentru
îndeplinirea acțiunilor respective.

7

• Contul 50.47.03 «Disponibil din sume primite de la bugetul
de stat pentru efectuarea cheltuielilor de investiții», în care se
înregistrează sumele primite de la bugetul de stat de către
instituțiile sanitare publice, de la titlul VII «Cheltuieli de capital»,
precum și plățile dispuse în conformitate cu prevederile legale în
vigoare, pentru efectuarea investițiilor.
• Contul 50.47.04 «Disponibil din sume primite de la bugetul
local pentru efectuarea cheltuielilor de investiții», în care se
înregistrează sumele primite de la bugetul de stat de către
instituțiile sanitare publice, de la titlul VII «Cheltuieli de capital»,
precum și plățile dispuse în conformitate cu prevederile legale în
vigoare, pentru efectuarea investițiilor.“
Art. II. — Prezentul ordin se va publica în Monitorul Oficial al
României, Partea I.

Ministrul sănătății,
Ovidiu Brînzan
București, 15 septembrie 2004.
Nr. 1.140.
MINISTERUL SĂNĂTĂȚII

ORDIN
privind înființarea Centrului Național de Supraveghere și Control al Bolilor Transmisibile
Având în vedere prevederile Legii nr. 100/1998 privind asistența de sănătate publică, cu modificările și completările ulterioare,
văzând Referatul de aprobare al Direcției generale sănătate publică și inspecția sanitară de stat nr. OB 10.403/2004,
în temeiul prevederilor Hotărârii Guvernului nr. 743/2003 privind organizarea și funcționarea Ministerului Sănătății, cu
modificările și completările ulterioare,
ministrul sănătății emite următorul ordin:
Art. 1. — Se înființează Centrul Național de Supraveghere și
Control al Bolilor Transmisibile, structură de specialitate, fără
personalitate juridică, în cadrul Institutului de Sănătate Publică
București.
Art. 2. — Centrul Național de Supraveghere și Control al
Bolilor Transmisibile are următoarele atribuții:
a) coordonează metodologic rețeaua națională de
supraveghere și control al bolilor transmisibile;
b) coordonează sistemul de alertă precoce și răspuns rapid în
domeniul bolilor transmisibile;
c) participă la schimbul de informații în cadrul rețelelor
europene de supraveghere epidemiologică în domeniul bolilor
transmisibile și colaborează cu Centrul European de Control al
Bolilor;
d) colectează, analizează și interpretează datele privind bolile
transmisibile, primite de la institutele și direcțiile de sănătate
publică;
e) efectuează prognoze și evaluează tendințele bolilor
transmisibile, la nivel național, și propune Ministerului Sănătății
măsuri de control al acestora;
f) coordonează activitățile de control al focarelor de boală
transmisibilă și al epidemiilor;
g) stabilește lista de boli prioritare la nivel național, incluse în
sistemul de supraveghere;
h) propune Ministerului Sănătății acte normative în domeniu;
i) elaborează și propune Ministerului Sănătății obiectivele și
activitățile programelor din domeniul supravegherii bolilor
transmisibile;
j) propune Ministerului Sănătății finanțarea prin programe a
activităților din domeniul supravegherii bolilor transmisibile;
k) monitorizează, evaluează și raportează periodic Ministerului
Sănătății modul de derulare a programelor din domeniul
supravegherii bolilor transmisibile;
l) colaborează cu alte organizații naționale și internaționale în
probleme de supraveghere a bolilor transmisibile;

m) elaborează și derulează programe de perfecționare
profesională în domeniul supravegherii bolilor transmisibile;
n) asigură transmiterea informațiilor rezultate din analiza
datelor colectate de la nivelul județelor către furnizorii acestor
date, institutele și direcțiile de sănătate publică;
o) răspunde la solicitările Ministerului Sănătății în domeniul de
responsabilitate.
Art. 3. — (1) Se desemnează șefii secțiilor de epidemiologie
din institutele de sănătate publică Cluj-Napoca, Iași și Timișoara
ca responsabili regionali în cadrul rețelei naționale de
supraveghere și control al bolilor transmisibile.
(2) Directorul general al Institutului Național de CercetareDezvoltare pentru Microbiologie și Imunologie îCantacuzino“ va
desemna un responsabil pentru supravegherea și controlul bolilor
transmisibile.
(3) Persoanele menționate la alin. (1) și (2) fac parte din
Consiliul consultativ al Centrului Național de Supraveghere și
Control al Bolilor Transmisibile.
Art. 4. — (1) Organigrama Institutului de Sănătate Publică
București se modifică prin ordin al ministrului sănătății, în termen
de 45 de zile de la data publicării prezentului ordin în Monitorul
Oficial al României, Partea I.
(2) Componența și atribuțiile consiliului consultativ vor fi
aprobate prin ordin al ministrului sănătății, în termen de 45 de zile
de la data publicării prezentului ordin în Monitorul Oficial al
României, Partea I.
Art. 5. — Direcția generală sănătate publică și inspecția
sanitară de stat, institutele de sănătate publică București, ClujNapoca, Iași și Timișoara și Institutul Național de CercetareDezvoltare pentru Microbiologie și Imunologie îCantacuzino“ vor
duce la îndeplinire prevederile prezentului ordin.
Art. 6. — Prezentul ordin se va publica în Monitorul Oficial al
României, Partea I.

Ministrul sănătății,
Ovidiu Brînzan
București, 15 septembrie 2004.
Nr. 1.144.

8

MONITORUL OFICIAL AL ROMÂNIEI, PARTEA I, Nr. 856/20.IX.2004

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Regulamentului privind standardele de instruire, confirmarea competenței
și eliberarea brevetelor și a certificatelor de capacitate pentru personalul navigant maritim
Având în vedere prevederile art. 69 și 70 din Acordul european instituind o asociere între România, pe de o parte, și
Comunitățile Europene și statele membre ale acestora, pe de altă parte, semnat la Bruxelles la 1 februarie 1993, ratificat prin Legea
nr. 20/1993, ale Directivei 2001/25/EC a Parlamentului European și a Consiliului din 4 aprilie 2001 privind nivelul minim de instruire a
personalului navigant, amendată prin Directiva 2002/84/EC a Parlamentului European și a Consiliului din 5 aprilie 2002 pentru
amendarea directivelor privind siguranța maritimă și prevenirea poluării de către nave, și ale Directivei 2003/103/EC a Parlamentului
European și a Consiliului din 17 noiembrie 2003 privind nivelul minim de instruire a navigatorilor,
în temeiul prevederilor art. 12 lit. f) din Ordonanța Guvernului nr. 19/1997 privind transporturile, republicată, cu modificările și
completările ulterioare, ale art. 63 din Ordonanța Guvernului nr. 42/1997 privind transportul naval, republicată, ale art. 6 din Ordonanța
Guvernului nr. 122/2000 pentru acceptarea amendamentelor la anexa la Convenția internațională privind standardele de pregătire a
navigatorilor, brevetare/atestare și efectuare a serviciului de cart, adoptată la Londra la 7 iulie 1978 (STCW 1978), și a Codului privind
pregătirea, brevetarea/atestarea și efectuarea serviciului de cart (Codul STCW), adoptate prin Actul final al Conferinței părților la
această convenție la Londra la 7 iulie 1995, precum și a amendamentelor ulterioare, adoptate prin rezoluții ale Comitetului Securității
Maritime al Organizației Maritime Internaționale, aprobată prin Legea nr. 20/2001, și ale art. 5 alin. (4) din Hotărârea Guvernului
nr. 412/2004 privind organizarea și funcționarea Ministerului Transporturilor, Construcțiilor și Turismului,
ministrul transporturilor, construcțiilor și turismului emite următorul ordin:
Art. 1. — Se aprobă Regulamentul privind standardele de
instruire, confirmarea competenței și eliberarea brevetelor și a
certificatelor de capacitate pentru personalul navigant maritim,
prevăzut în anexa*) care face parte integrantă din prezentul ordin.
Art. 2. — Modelele și conținutul brevetelor și ale certificatelor
de capacitate care se emit personalului navigant maritim, în
conformitate cu reglementările interne și cu convențiile
internaționale la care România este parte, se aprobă prin ordin al
ministrului transporturilor, construcțiilor și turismului, la propunerea
Autorității Navale Române.
Art. 3. — Brevetele, certificatele de capacitate și atestatele
pentru personalul navigant maritim se eliberează de către
Ministerul Transporturilor, Construcțiilor și Turismului, prin
Autoritatea Navală Română.
Art. 4. — (1) Programele analitice la disciplinele de specialitate
la toate instituțiile de învățământ cu profil de navigație maritimă,
precum și conținutul și durata cursurilor de calificare vor fi avizate
anual de Ministerul Transporturilor, Construcțiilor și Turismului, prin
Autoritatea Navală Română.

(2) Instituțiile de învățământ cu profil de navigație maritimă au
obligația depunerii programelor prevăzute la alin. (1) la Autoritatea
Navală Română, dar nu mai târziu de 30 de zile înainte de
începerea unui nou an școlar sau universitar, după caz.
(3) Planurile și programele de pregătire profesională și de
perfecționare, elaborate de centrele de perfecționare și de
calificare, se vizează de Autoritatea Navală Română.
Art. 5. — Direcția generală transport naval și Autoritatea
Navală Română vor duce la îndeplinire prevederile prezentului
ordin.
Art. 6. — Prezentul ordin se publică în Monitorul Oficial al
României, Partea I.
Art. 7. — Pe data intrării în vigoare a prezentului ordin se
abrogă Ordinul ministrului lucrărilor publice, transporturilor și
locuinței nr. 947/2001 pentru aprobarea Regulamentului privind
standardele de instruire, confirmarea competenței și eliberarea
brevetelor/certificatelor de capacitate pentru personalul navigant
maritim, publicat în Monitorul Oficial al României, Partea I, nr. 446
din 8 august 2001.

p. Ministrul transporturilor, construcțiilor și turismului,
Marius Sorin Ovidiu Bota,
secretar de stat
București, 22 iunie 2004.
Nr. 1.172.
*) Anexa se publică ulterior în Monitorul Oficial al României, Partea I, nr. 856 bis în afara abonamentului și se poate achiziționa de la Centrul pentru relații
cu publicul al Regiei Autonome îMonitorul Oficial“, București, șos. Panduri nr. 1.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 856/20.IX.2004 conține 8 pagini.

Prețul de vânzare 8.500 lei

ISSN 1453—4495

