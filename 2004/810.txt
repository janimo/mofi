PARTEA

Anul 172 (XVI) — Nr. 810

I

LEGI, DECRETE, HOTĂRÂRI ȘI ALTE ACTE

Joi, 2 septembrie 2004

SUMAR
Nr.

Pagina

Nr.

DECIZII ALE CURȚII CONSTITUȚIONALE

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

Decizia nr. 311 din 8 iulie 2004 referitoare la excepția
de neconstituționalitate a Legii nr. 51/1995 pentru
organizarea și exercitarea profesiei de avocat,
republicată, cu modificările și completările
ulterioare, precum și a Ordonanței de urgență a
Guvernului nr. 221/2000 privind pensiile și alte
drepturi de asigurări sociale ale avocaților,
aprobată cu modificări și completări prin Legea
nr. 452/2001 .............................................................

1.059. — Ordin al ministrului sănătății privind modificarea
și completarea Ordinului ministrului sănătății
nr. 273/2004 pentru aprobarea Normelor de igienă
privind apele potabile îmbuteliate, altele decât
apele minerale naturale ..........................................
1–3

HOTĂRÂRI ALE GUVERNULUI ROMÂNIEI
1.360. — Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe anul
2004 pentru județul Arad, în vederea finalizării
Parcului reconcilierii româno-maghiare din municipiul
Arad, județul Arad ...................................................

DECIZII

ALE

Pagina

4

CURȚII

4–7

1.062. — Ordin al ministrului sănătății privind completarea
anexei nr. 2 la Ordinul ministrului sănătății
nr. 328/2004 pentru constituirea comisiilor de
coordonare a activității de privatizare ....................

7

1.063. — Ordin al ministrului sănătății pentru modificarea
Ordinului ministrului sănătății și familiei
nr. 559/2003 privind aprobarea Normelor
metodologice de evaluare pentru acreditarea
furnizorilor de îngrijiri la domiciliu ..........................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 311
din 8 iulie 2004

referitoare la excepția de neconstituționalitate a Legii nr. 51/1995 pentru organizarea
și exercitarea profesiei de avocat, republicată, cu modificările și completările ulterioare,
precum și a Ordonanței de urgență a Guvernului nr. 221/2000 privind pensiile și alte drepturi
de asigurări sociale ale avocaților, aprobată cu modificări și completări prin Legea nr. 452/2001
Ion Predescu
Aspazia Cojocaru
Kozsokár Gábor
Acsinte Gaspar
Petre Ninosu
Șerban Viorel Stănoiu
Florentina Baltă
Gabriela Dragomirescu

—
—
—
—
—
—
—
—

președinte
judecător
judecător
judecător
judecător
judecător
procuror
magistrat asistent-șef

Pe rol se află soluționarea excepției de neconstituționalitate
a Legii nr. 51/1995 pentru organizarea și exercitarea
profesiei de avocat, republicată, cu modificările și
completările ulterioare, precum și a Ordonanței de urgență
a Guvernului nr. 221/2000 privind pensiile și alte drepturi
de asigurări sociale ale avocaților, aprobată cu modificări și
completări prin Legea nr. 452/2001. Excepția a fost ridicată

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 810/2.IX.2004

de Cabinetul de avocat Corina Dodoiu din Focșani în
Dosarul nr. 68/C/2004 al Tribunalului Vrancea — Secția civilă.
La apelul nominal se constată lipsa părților, față de
care procedura de citare este legal îndeplinită.
Reprezentantul Ministerului Public pune concluzii de
respingere a excepției, arătând că prevederile de lege
criticate nu contravin textelor din Constituție invocate ca
fiind încălcate, cuantumul taxelor datorate de către avocați
fiind stabilit de Consiliul Uniunii Avocaților din România, în
temeiul dispozițiilor Legii nr. 51/1995 și ale Ordonanței de
urgență a Guvernului nr. 221/2000.
C U R T E A,

având în vedere actele și lucrările dosarului, constată
următoarele:
Prin Încheierea din 31 martie 2004, pronunțată în
Dosarul nr. 68/C/2004, Tribunalul Vrancea — Secția civilă
a sesizat Curtea Constituțională cu excepția de
neconstituționalitate a Legii nr. 51/1995 pentru organizarea
și exercitarea profesiei de avocat, republicată, cu
modificările și completările ulterioare, precum și a
Ordonanței de urgență a Guvernului nr. 221/2000 privind
pensiile și alte drepturi de asigurări sociale ale avocaților,
aprobată cu modificări și completări prin Legea
nr. 452/2001. Excepția a fost ridicată de Cabinetul de
avocat Corina Dodoiu din Focșani într-o cauză civilă prin
care se solicită constatarea nulității absolute a obligației de
plată a cotei de 10% din încasări, datorate cu titlu de taxe
și contribuții.
În motivarea excepției de neconstituționalitate se
susține că Legea nr. 51/1995, republicată, cu modificările
și completările ulterioare, precum și Ordonanța de urgență
a Guvernului nr. 221/2000 încalcă prevederile
constituționale ale art. 34, referitoare la ocrotirea sănătății
și organizarea sistemului de asigurări sociale, precum și pe
cele ale art. 41, privind măsurile de protecție socială și
concediul plătit. În acest sens se arată că actele normative
criticate nu stabilesc cuantumul taxelor și contribuțiilor
pentru exercitarea profesiei de avocat și nici cuantumul
contribuțiilor pentru fondul Casei de Asigurări a Avocaților.
Așa fiind, consideră că taxa anuală de 10% din venitul
brut realizat de avocații definitivi, percepută de Casa de
Asigurări a Avocaților îca organ care colectează fondurile
pentru acordarea pensiilor și ajutoarelor sociale cuvenite
acestora, stabilit prin art. 75—78 din Legea nr. 51/1995“,
este îstabilită în mod arbitrar“ prin acte interne ale unor
organe nelegal constituite, după criterii care au în vedere
îacoperirea nevoilor curente de plată ale casei și nu
asigurarea drepturilor constituționale prevăzute în art. 34 și
41 din Constituția României“.
Tribunalul Vrancea — Secția civilă apreciază că
excepția de neconstituționalitate ridicată este neîntemeiată.
În acest sens, se arată că, într-adevăr, Legea nr. 51/1995
nu stabilește cuantumul taxelor și al contribuțiilor datorate
pentru formarea bugetului baroului, al Casei de Asigurări a
Avocaților și al Uniunii Avocaților din România, dar el este
stabilit în mod legal de organele lor de conducere, în
temeiul art. 1 din legea criticată, care prevede că profesia
de avocat este liberă și independentă, cu organizare și
funcționare autonome.
Potrivit prevederilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate.
De asemenea, în conformitate cu dispozițiile art. 181 din
Legea nr. 35/1997, cu modificările ulterioare, s-a solicitat
punctul de vedere al instituției Avocatul Poporului.

Guvernul consideră că excepția de neconstituționalitate
ridicată este neîntemeiată. În esență, arată că Uniunea
Avocaților din România și Casa de Asigurări a Avocaților
au dobândit personalitate juridică în temeiul Legii
nr. 51/1995, iar modalitatea concretă de funcționare a lor
poate fi stabilită prin acte normative subsecvente.
Temeinicia stabilirii cuantumului taxelor și contribuțiilor prin
acte adoptate de organele de conducere ale acestor
organisme rezultă din caracterul liberal și independent al
profesiei de avocat, care însă nu exclude anumite reguli
privind organizarea și funcționarea sa, dispuse prin acte
normative de valoare inferioară, deplin legale. În speță,
Consiliul Uniunii Avocaților din România este îndreptățit să
stabilească, conform dispozițiilor art. 42 din Legea
nr. 51/1995 și ale art. 3 alin. (1) din Ordonanța Guvernului
nr. 221/2000, nivelul contribuției minime obligatorii îpotrivit
nevoilor curente și de perspectivă ale Casei de Asigurări a
avocaților“. În sfârșit, consideră că, în temeiul art. 21 din
Constituție, republicată, actele emise de Consiliul Uniunii
Avocaților pot fi contestate în justiție pe calea
contenciosului administrativ.
Avocatul Poporului apreciază că textele de lege ce fac
obiectul excepției de neconstituționalitate nu contravin
Constituției. În acest sens, arată că opțiunea legiuitorului
de a stabili taxe și contribuții, fără a menționa expres
cuantumul acestora, are drept scop constituirea unor
fonduri, bazate pe principiile autonomiei, solidarității,
obligativității și contributivității, fonduri ce se folosesc, în
condițiile legii, numai potrivit destinației lor, adică pentru
îasigurarea funcționării organelor de conducere ale unui
corp profesional și a unui sistem propriu de pensii și alte
drepturi de asigurări sociale bazat, printre alte surse, și pe
contribuția tuturor membrilor săi“. Or, se adaugă în
continuare, aceste taxe și contribuții nu sunt venituri la
bugetul de stat pentru a fi stabilite numai prin lege, așa
cum prevede art. 139 alin. (1) și (2) din Constituție,
republicată, îci contribuții la un fond special, a cărui
destinație este stabilită tocmai prin dispozițiile de lege
criticate.“ Posibilitatea stabilirii de către Consiliul Uniunii
Avocaților din România a nivelului contribuției minime
obligatorii datorate de avocați, respectiv stabilirea, prin
Statutul Casei de Asigurări a Avocaților, a structurii
bugetului propriu al acesteia este o problemă de aplicare a
legii, asupra căreia Curtea Constituțională nu este
competentă să se pronunțe. Consideră că art. 41 din
Constituție invocat, de asemenea, ca fiind neconstituțional,
nu este incident în cauză.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctul de vedere al
Guvernului și pe cel al Avocatului Poporului, raportul
întocmit de judecătorul-raportor, concluziile reprezentantului
Ministerului Public, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, republicată,
precum și celor ale art. 1 alin. (2), ale art. 2, 3, 12 și 23
din Legea nr. 47/1992, republicată, cu modificările și
completările ulterioare, să soluționeze excepția de
neconstituționalitate cu care a fost sesizată.
Obiectul excepției de neconstituționalitate îl constitutie
prevederile Legii nr. 51/1995 pentru organizarea și
exercitarea profesiei de avocat, republicată în Monitorul
Oficial al României, Partea I, nr. 113 din 6 martie 2001,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 810/2.IX.2004
cu modificările și completările ulterioare, precum și cele ale
Ordonanței de urgență a Guvernului nr. 221/2000 privind
pensiile și alte drepturi de asigurări sociale ale avocaților,
publicată în Monitorul Oficial al României, Partea I, nr. 610
din 28 noiembrie 2000, aprobată cu modificări și completări
prin Legea nr. 452/2001, publicată în Monitorul Oficial al
României, Partea I, nr. 413 din 25 iulie 2001.
În opinia autorului excepției de neconstituționalitate
prevederile acestor acte normative încalcă dispozițiile
art. 34 și 41 din Constituție, republicată, care au următorul
conținut:
— Art. 34: î(1) Dreptul la ocrotirea sănătății este garantat.
(2) Statul este obligat să ia măsuri pentru asigurarea igienei
și a sănătății publice.
(3) Organizarea asistenței medicale și a sistemului de
asigurări sociale pentru boală, accidente, maternitate și
recuperare, controlul exercitării profesiilor medicale și a
activităților paramedicale, precum și alte măsuri de protecție a
sănătății fizice și mentale a persoanei se stabilesc potrivit
legii.“;
— Art. 41: î(1) Dreptul la muncă nu poate fi îngrădit.
Alegerea profesiei, a meseriei sau a ocupației, precum și a
locului de muncă este liberă.
(2) Salariații au dreptul la măsuri de protecție socială.
Acestea privesc securitatea și sănătatea salariaților, regimul de
muncă al femeilor și al tinerilor, instituirea unui salariu minim
brut pe țară, repausul săptămânal, concediul de odihnă plătit,
prestarea muncii în condiții deosebite sau speciale, formarea
profesională, precum și alte situații specifice, stabilite prin lege.
(3) Durata normală a zilei de lucru este, în medie, de cel
mult 8 ore.
(4) La muncă egală, femeile au salariu egal cu bărbații.
(5) Dreptul la negocieri colective în materie de muncă și
caracterul obligatoriu al convențiilor colective sunt garantate.“
Examinând excepția de neconstituționalitate ridicată,
Curtea reține că aceasta a fost ridicată într-o cauză având
ca obiect constatarea nulității absolute a obligațiilor de
plată către baroul de avocați, a cotei de 10% din încasări
și alte contribuții cu titlu de taxe și contribuții, care
condiționează exercitarea profesiei de avocat. În esență,
criticile formulate constau în susținerea potrivit căreia
cuantumul acestor taxe, calculat din venitul brut anual, este
stabilit în mod arbitrar, îprin acte interne ale unor organe
nelegal constituite“, în scopul acoperirii nevoilor curente de
plată ale Casei de Asigurări a Avocaților. Așa fiind, sub
acest aspect autorul excepției consideră că atât Legea
nr. 51/1995, cât și Ordonanța de urgență a Guvernului

3

nr. 221/2000 sunt contrare prevederilor art. 34 și 41 din
Constituție, republicată.
În legătură cu textele din Constituție, invocate ca fiind
încălcate, Curtea constată că acestea nu au incidență în
cauză, întrucât ele nu conțin dispoziții referitoare la pensii
și alte drepturi de asigurări sociale. Astfel, prevederile
constituționale ale art. 34 privesc îDreptul la ocrotirea
sănătății“, iar cele ale art. 41 se referă la îMunca și
protecția socială a muncii“.
Curtea Constituțională constată că și susținerile potrivit
cărora cuantumul taxelor și contribuțiilor datorate de
avocații definitivi este stabilit în mod arbitrar prin acte
interne ale unor organe nelegal constituite, sunt
neîntemeiate și urmează a fi respinse. Astfel, art. 1
alin. (1) din Legea nr. 51/1995, republicată, stabilește că
îProfesia de avocat este liberă și independentă, cu organizare
și funcționare autonome, în condițiile prezentei legi și ale
statutului profesiei“, avocatul având obligația, conform
prevederilor art. 42 din aceeași lege, î[...] să achite cu
regularitate taxele și contribuțiile stabilite pentru formarea
bugetului baroului, bugetului Uniunii Avocaților din România și
bugetului Casei de Asigurări a Avocaților.“ În legătură cu
dreptul la pensie și alte drepturi de asigurări sociale ale
avocatului, Ordonanța de urgență a Guvernului
nr. 221/2000, aprobată cu modificări și completări prin
Legea nr. 452/2001, dispune că acesta se exercită printr-un
sistem unic, propriu și autonom care este organizat și
funcționează pe baza principiilor autonomiei, solidarității,
obligativității, contributivității, descentralizării și al repartiției,
în condițiile prevăzute de Legea nr. 51/1995, republicată, și
de Statutul Casei de Asigurări a Avocaților. Acest sistem
este gestionat de Casa de Asigurări a Avocaților din
România, ca instituție autonomă de interes public cu
personalitate juridică, cu statut de organizare și funcționare
aprobat de Consiliul Uniunii Avocaților din România. Tot
Consiliul Uniunii Avocaților din România stabilește, așa cum
prevede art. 3 din Ordonanța de urgență a Guvernului
nr. 221/2000, nivelul contribuției minime obligatorii datorate
de avocații înscriși în tablourile barourilor cu drept de
exercitare a profesiei potrivit nevoilor curente și de
perspectivă ale Casei de Asigurări a Avocaților. Așadar, din
coroborarea dispozițiilor legale menționate rezultă cu
claritate că nivelul contribuției este stabilit de organul
abilitat pentru aceasta, în condițiile legii, iar nu așa cum
susține autorul excepției, îîn mod arbitrar, prin acte interne
ale unor organe nelegal constituite“.

Față de cele de mai sus, în temeiul art. 146 lit. d) și al art. 147 alin. (4) din Constituție, republicată, precum și
al art. 13 alin. (1) lit. A.d), al art. 23 din Legea nr. 47/1992, republicată, cu modificările și completările ulterioare,
CURTEA

În numele legii
D E C I D E:

Respinge excepția de neconstituționalitate a Legii nr. 51/1995 pentru organizarea și exercitarea profesiei de
avocat, republicată, cu modificările și completările ulterioare, precum și a Ordonanței de urgență a Guvernului
nr. 221/2000 privind pensiile și alte drepturi de asigurări sociale ale avocaților, aprobată cu modificări și completări prin
Legea nr. 452/2001, excepție ridicată de Cabinetul de avocat Corina Dodoiu din Focșani în Dosarul nr. 68/C/2004 al
Tribunalului Vrancea — Secția civilă.
Definitivă și obligatorie.
Pronunțată în ședința publică din data de 8 iulie 2004.
PREȘEDINTE,

ION PREDESCU
Magistrat asistent-șef,
Gabriela Dragomirescu

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 810/2.IX.2004

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2004 pentru județul Arad, în vederea finalizării
Parcului reconcilierii româno-maghiare din municipiul Arad, județul Arad
În temeiul art. 108 din Constituție, republicată, al art. 30 alin. (2) din Legea nr. 500/2002 privind finanțele publice,
cu modificările ulterioare, și al art. 25 lit. a) din Legea bugetului de stat pe anul 2004 nr. 507/2003, cu modificările și
completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din impozitul pe venit pentru bugetele locale pe anul 2004,
cu suma de 30 miliarde lei pentru județul Arad, din Fondul
de rezervă bugetară la dispoziția Guvernului, prevăzut în
bugetul de stat pe anul 2004, și alocarea acesteia bugetului
propriu al municipiului Arad, în vederea finalizării Parcului
reconcilierii româno-maghiare din municipiul Arad, județul
Arad.
Art. 2. — Utilizarea sumei prevăzute la art. 1 se face
de către ordonatorul principal de credite, potrivit dispozițiilor
legale.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2004.
Art. 4. — Suma de 25 miliarde lei, acordată Ministerului
Culturii și Cultelor pe anul 2004 pentru Monumentul Marii

Uniri din municipiul Arad în baza prevederilor Hotărârii
Guvernului nr. 281/2004 privind suplimentarea bugetului
Ministerului Culturii și Cultelor din Fondul de rezervă
bugetară la dispoziția Guvernului pe anul 2004 pentru
finanțarea cheltuielilor aferente realizării și amplasării
Monumentului Marii Uniri în municipiul Arad, cu modificările
și completările ulterioare, se disponibilizează la Fondul de
rezervă bugetară la dispoziția Guvernului pe anul 2004.
Art. 5. — Atribuirea contractelor privind finalizarea
Parcului reconcilierii româno-maghiare din municipiul Arad,
județul Arad, se face în conformitate cu prevederile art. 12
lit. h) din Ordonanța de urgență a Guvernului nr. 60/2001
privind achizițiile publice, aprobată cu modificări și
completări prin Legea nr. 212/2002, cu modificările și
completările ulterioare.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul administrației și internelor,
Florin Zamfir Sandu,
secretar de stat
Ministrul delegat pentru administrația publică,
Gheorghe Emacu
Ministrul culturii și cultelor,
Răzvan Theodorescu
Ministrul finanțelor publice,
Mihai Nicolae Tănăsescu
București, 26 august 2004.
Nr. 1.360.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind modificarea și completarea Ordinului ministrului sănătății nr. 273/2004 pentru aprobarea
Normelor de igienă privind apele potabile îmbuteliate, altele decât apele minerale naturale
Văzând Referatul de aprobare al Direcției generale sănătate publică și inspecția sanitară de stat
nr. O.B. 9.551/2004,
în conformitate cu prevederile art. 16 din anexa la Ordinul ministrului sănătății nr. 273/2004 pentru aprobarea
Normelor de igienă privind apele potabile îmbuteliate, altele decât apele minerale naturale, ale art. 10 alin. (3) din Legea
nr. 458/2002 privind calitatea apei potabile, cu modificările și completările ulterioare, și ale art. 12 din Legea nr. 100/1998
privind asistența de sănătate publică, cu completările ulterioare,
în temeiul prevederilor Hotărârii Guvernului nr. 743/2003 privind organizarea și funcționarea Ministerului Sănătății,
cu modificările și completările ulterioare,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 810/2.IX.2004

5

ministrul sănătății emite următorul ordin:
Art. I. — După art. 5 din Ordinul ministrului sănătății
nr. 273/2004 pentru aprobarea Normelor de igienă privind
apele potabile îmbuteliate, altele decât apele minerale
naturale, publicat în Monitorul Oficial al României, Partea I,
nr. 259 din 24 martie 2004, se introduce un nou articol,
articolul 6, cu următorul cuprins:
îArt. 6. — (1) Se aprobă Procedura de notificare a
apelor potabile îmbuteliate, altele decât cele minerale
naturale, comercializate în România, prevăzute în anexa
nr. 2, care face parte integrantă din prezentul ordin.
(2) Sunt supuse procedurii de notificare toate apele
potabile îmbuteliate, altele decât cele minerale naturale,
produse în țară sau importate.“
Art. II. — În cuprinsul Ordinului ministrului sănătății
nr. 273/2004, termenul înregistrare a apelor potabile
îmbuteliate, altele decât cele minerale naturale, se va
înlocui cu termenul notificare.

Art. III. — După anexa la Ordinul ministrului sănătății
nr. 273/2004 se introduce anexa nr. 2, al cărei cuprins
este prevăzut în anexa care face parte integrantă din
prezentul ordin.
Art. IV. — Producătorii, importatorii sau responsabilii cu
punerea pe piață pentru prima dată a apelor potabile
îmbuteliate, altele decât cele minerale naturale, Direcția
generală de sănătate publică și inspecția sanitară de stat
din cadrul Ministerului Sănătății, institutele de sănătate
publică și direcțiile de sănătate publică județene și a
municipiului București vor duce la îndeplinire prevederile
prezentului ordin.
Art. V. — Prezentul ordin se publică în Monitorul Oficial
al României, Partea I.

Ministrul sănătății,
Ovidiu Brînzan
București, 24 august 2004.
Nr. 1.059.

ANEXĂ
(Anexa nr. 2 la Ordinul ministrului sănătății nr. 273/2004)

PROCEDURA DE NOTIFICARE
a apelor potabile îmbuteliate, altele decât cele minerale naturale
Art. 1. — Apele potabile îmbuteliate, altele decât cele
minerale naturale, aflate pe piață, sunt notificate la
Ministerul Sănătății, prin comisiile de avizare din cadrul
institutelor de sănătate publică din București, Cluj-Napoca,
Iași și Timișoara.
Art. 2. — (1) Ministerul Sănătății asigură accesul
publicului la formularul electronic de notificare și la
Registrul apelor îmbuteliate, prin afișarea acestora pe siteul oficial al Ministerului Sănătății.
(2) Ministerul Sănătății organizează Registrul apelor
potabile îmbuteliate și administrează baza de date aferentă,
aflată pe site-ul oficial al Ministerului Sănătății.
Art. 3. — În vederea notificării producătorul, importatorul
sau responsabilul cu punerea pe piață pentru prima dată
depune la institutele de sănătate publică prevăzute la art. 2
formularul de notificare prevăzut în anexa nr. 1 la prezenta
procedură de notificare, completat, împreună cu modelul de
etichetă utilizat pentru produsul în cauză.
Art. 4. — Personalul din instituțiile prevăzute la art. 2,
responsabil cu activitatea de notificare a apelor potabile
îmbuteliate, este desemnat prin decizie de către
conducătorul instituției și are următoarele atribuții:
a) evaluează conformitatea documentației depuse cu
prevederile legale privind notificarea și transmite
solicitantului, în termen de 72 de ore lucrătoare, formularul
de confirmare a notificării, prevăzut în anexa nr. 2 la
prezenta procedură de notificare;

b) asigură notificarea directă în baza de date aflată pe
site-ul oficial al Ministerului Sănătății.
Art. 5. — (1) Personalul împuternicit pentru activitatea
de inspecție sanitară de stat efectuează controlul
conformității apelor potabile îmbuteliate, altele decât cele
minerale naturale, în conformitate cu reglementările legale
în vigoare.
(2) În vederea exercitării controlului pe piață al apelor
potabile îmbuteliate producătorul, importatorul sau
responsabilul cu punerea pe piață pentru prima dată a
produsului deține la adresa indicată pe etichetă dosarul de
produs conținând documentele care atestă conformitatea
produsului, asigurând accesul personalului menționat la
alin. (1) la acest dosar.
(3) În cazul constatării unor neconcordanțe cu
reglementările legale în vigoare, direcțiile de sănătate
publică județene și, respectiv, a municipiului București
informează Direcția generală sănătate publică și inspecția
sanitară de stat din cadrul Ministerului Sănătății pentru
anularea notificării din Registrul apelor potabile îmbuteliate.
Art. 6. — (1) Avizele sanitare pentru apă potabilă
îmbuteliată, eliberate anterior emiterii prezentului ordin,
rămân valabile timp de un an de la data intrării în vigoare
a prezentului ordin.
(2) Apele potabile îmbuteliate care intră sub incidența
alin. (1) trebuie să fie notificate în același termen.
Art. 7. — Anexele nr. 1 și 2 fac parte integrantă din
prezenta procedură de notificare.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 810/2.IX.2004
ANEXA Nr. 1
la procedura de notificare
FORMULAR DE NOTIFICARE

a apelor potabile îmbuteliate, altele decât cele minerale naturale, în Registrul apelor potabile
(conform Ordinului ministrului sănătății nr. 273/2004, publicat în Monitorul Oficial al României,
Partea I, nr. 259 din 24 martie 2004)
1. Datele persoanei fizice/juridice care solicită notificarea (numele, adresa, telefon, fax, nr. de înregistrare în
registrul comerțului)
Producător/Importator*)
……………………………...................................................…………………………………………………………………………
……………………………...................................................……………………………………………………………………… .
2. Denumirea comercială a produsului:
……………………………...................................................…………………………………………………………………………
……………………………...................................................……………………………………………………………………… .
3. Tipul de apă îmbuteliată
(conform art. 3 și 4 din anexa nr. 1 la Ordinul ministrului sănătății nr. 273/2004)
……………………………...................................................…………………………………………………………………………
……………………………...................................................……………………………………………………………………… .
4. Denumirea sursei:
……………………………...................................................…………………………………………………………………………
……………………………...................................................……………………………………………………………………… .
5. Documente necesare:
5.1. Autorizație sanitară pentru producerea de apă îmbuteliată (conform Hotărârii Guvernului nr. 974/2004,
publicată în Monitorul Oficial al României, Partea I, nr. 669 din 26 iulie 2004)
nr. …….......................................…, eliberată de …….......................………......… la data ……….....................…………;
5.2. Aviz sanitar pentru instalația de îmbuteliere
(conform Ordinului ministrului sănătății și familiei nr. 117/2002, cu modificările și completările ulterioare)
nr. …….........................................…, eliberat de ……................................……… la data ……...........................……;
5.3. Aviz sanitar pentru materialele/recipientele aflate în contact cu apa
(conform Ordinului ministrului sănătății și familiei nr. 117/2002, cu modificările și completările ulterioare)
nr. …….........................................…, eliberat de ……................................……… la data ……...........................……;
nr. …….........................................…, eliberat de ……................................……… la data ……...........................……;
……………………………...................................................……………………………………………………………………… .
6. Informații privind compoziția produsului:
6.1. Apa se conformează cu prevederile art. 5 alin. (1) din Legea nr. 458/2002, cu modificările și completările
ulterioare) ® DA/ ® NU ……..................................................................................................................................……… .
6.2. Dacă apa are și alte caracteristici [conform art. 5 alin. (2) din Legea nr. 458/2002], precizați care sunt
acestea ……………………………...................................................………………………………………………………………………
……………………………...................................................……………………………………………………………………… ,
conform buletinului anexat …………………................................................................................................……………… .
7. Etichetare
a) copia în format electronic/pe hârtie într-o formă lizibilă;
b) completați următoarele rubrici printr-un x, conform art. 14 din anexa nr. 1 la Ordinul ministrului sănătății
nr. 273/2004):
Apă carbonatată natural/natural efervescentă
Apă carbonatată/efervescentă
Apă necarbonatată/neefervescentă/plată
Apă provenind dintr-un sistem de distribuție:
— public
— privat
Apă naturală:
— netratată
— tratată
Apă preparată (art. 4 din anexa nr. 1 la
Ordinul ministrului sănătății nr. 273/2004)
Cu adaos de minerale [art. 7 lit. b) din anexa nr. 1
la Ordinul ministrului sănătății nr. 273/2004]
*) Importatorul sau persoana responsabilă cu punerea pe piață pentru prima dată a produsului va prezenta dovada înregistrării sau a oricărei
alte proceduri similare din țara de origine pentru completarea pct. 5.1, 5.2 și 5.3.

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 810/2.IX.2004

8. Monitorizarea, conform Legii nr. 458/2002, cu modificările și completările ulterioare, și Hotărârii Guvernului
nr. 974/2004 ® DA/® NU ……..................................................................................................................................……… .
9. Există plan de control în puncte critice după model HACCP ® DA/® NU …...............................…………... .
10. Declarația notificatorului:
Declar pe propria răspundere că datele și informațiile de mai sus sunt corecte; produsul fabricat respectă
prevederile reglementărilor în vigoare.

....................................................
Numele ………….........................…………

(semnătura directorului general)

Data ……….........................................……
ANEXA Nr. 2
la procedura de notificare

MINISTERUL SĂNĂTĂȚII
INSTITUTUL DE SĂNĂTATE PUBLICĂ

…................................................………
FORMULAR DE CONFIRMARE A NOTIFICĂRII

în Registrul apelor potabile
Notificare nr. ……............. din ….......................…
1. Datele de identificare a persoanei fizice sau juridice care a solicitat notificarea (numele, adresa, telefon, fax,
nr. de înregistrare în registrul comerțului)
2. Denumirea comercială a produsului
3. Notificarea primită pe data de:
Președintele comisiei,
……..........................…
MINISTERUL SĂNĂTĂȚII

ORDIN
privind completarea anexei nr. 2 la Ordinul ministrului sănătății nr. 328/2004
pentru constituirea comisiilor de coordonare a activității de privatizare
Având în vedere Referatul de aprobare al Direcției generale asistență medicală — Biroul management și
privatizare nr. O.B. 9.589/2004,
în temeiul Hotărârii Guvernului nr. 743/2003 privind organizarea și funcționarea Ministerului Sănătății, cu
modificările și completările ulterioare,
ministrul sănătății emite următorul ordin:
Art. I. — Anexa nr. 2 la Ordinul ministrului sănătății
nr. 328/2004 pentru constituirea comisiilor de coordonare a
activității de privatizare, publicat în Monitorul Oficial al
României, Partea I, nr. 297 din 5 aprilie 2004, se
completează la capitolul îAtribuțiile comisiei locale de
coordonare a activității de privatizare“ cu punctul 11 cu
următorul cuprins:

î1.1 propunerile de privatizare, studiile de fezabilitate,
precum și proiectul de contract vor fi avizate de
reprezentanții sindicatului din unitatea sanitară în care are
loc procesul de privatizare, sub aspectul includerii în
acestea a clauzelor sociale din contractul colectiv la nivel
de ramură sanitară;“.
Art. II. — Prezentul ordin se va publica în Monitorul
Oficial al României, Partea I.

Ministrul sănătății,
Ovidiu Brînzan
București, 24 august 2004.
Nr. 1.062.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 810/2.IX.2004

MINISTERUL SĂNĂTĂȚII

ORDIN
pentru modificarea Ordinului ministrului sănătății și familiei nr. 559/2003
privind aprobarea Normelor metodologice de evaluare pentru acreditarea furnizorilor
de îngrijiri la domiciliu
Având în vedere prevederile art. 3 alin. (1) lit. e), ale art. 30 lit. a) și ale art. 37 alin. (1) și (3) din Ordonanța
de urgență a Guvernului nr. 150/2002 privind organizarea și funcționarea sistemului de asigurări sociale de sănătate și
prevederile art. 79 din anexa la Hotărârea Guvernului nr. 1.485/2003 pentru aprobarea Contractului-cadru privind condițiile
acordării asistenței medicale în cadrul sistemului de asigurări sociale de sănătate,
văzând Referatul de aprobare al Direcției generale asistență medicală nr. O.B. 9.591/2004,
în temeiul prevederilor Hotărârii Guvernului nr. 743/2003 privind organizarea și funcționarea Ministerului Sănătății,
cu modificările și completările ulterioare,
ministrul sănătății emite următorul ordin:
Art. I. — Anexa la Ordinul ministrului sănătății și familiei
nr. 559/2003 privind aprobarea Normelor metodologice de
evaluare pentru acreditarea furnizorilor de îngrijiri la
domiciliu, publicat în Monitorul Oficial al României, Partea I,
nr. 516 din 17 iulie 2004, se modifică după cum urmează:
1. Articolul 27 va avea următorul cuprins:
îArt. 27. — Acreditarea se acordă pentru o perioadă de
maximum 2 ani, fără a depăși termenul de valabilitate a
unui document în baza căruia s-a făcut acreditarea, cu
excepția datelor de expirare a avizelor, autorizațiilor și
contractelor în baza cărora se acordă acreditarea și pentru
care furnizorul se angajează în scris să le reînnoiască

înainte de expirarea termenului de valabilitate a celei
anterioare.“
2. Articolul 28 va avea următorul cuprins:
îArt. 28. — Acreditarea provizorie se acordă pentru o
perioadă de maximum 6 luni, fără a depăși termenul de
valabilitate a unui document în baza căruia s-a făcut
acreditarea, cu excepția datelor de expirare a avizelor,
autorizațiilor și contractelor în baza cărora se acordă
acreditarea și pentru care furnizorul se angajează în scris
să le reînnoiască înainte de expirarea termenului de
valabilitate a celei anterioare.“
Art. II. — Prezentul ordin se publică în Monitorul Oficial
al României, Partea I.

Ministrul sănătății,
Ovidiu Brînzan
București, 24 august 2004.
Nr. 1.063.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 810/2.IX.2004 conține 8 pagini.

Prețul de vânzare 8.500 lei

ISSN 1453—4495

PDF compression, OCR, web-optimization with CVISION's PdfCompressor

