PARTEA

Anul 172 (XVI) — Nr. 1.220

I

LEGI, DECRETE, HOTĂRÂRI ȘI ALTE ACTE

Luni, 20 decembrie 2004

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 429 din 21 octombrie 2004 referitoare la
excepția de neconstituționalitate a dispozițiilor
art. 42 alin. 4 din Codul de procedură penală ......

1–3

2.082. — Hotărâre pentru aprobarea Regulamentului de
organizare și funcționare a Institutului Național de

ALE

Pagina
Cercetare-Dezvoltare pentru Științe Biologice
București ....................................................................

HOTĂRÂRI ALE GUVERNULUI ROMÂNIEI

DECIZII

Nr.

CURȚII

3–8

2.101. — Hotărâre privind organizarea și funcționarea
Sistemului Național de Evidență Informatizată a
Cazierului Judiciar .....................................................

8–10

2.133. — Hotărâre privind aprobarea rectificării bugetului
de venituri și cheltuieli pe anul 2004 al Autorității
pentru Valorificarea Activelor Statului ......................

11–15

CONSTITUȚIONALE

CURTEA CONSTITUȚIONALĂ

D E C I Z I A Nr. 429
din 21 octombrie 2004

referitoare la excepția de neconstituționalitate a dispozițiilor art. 42 alin. 4
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Afrodita Laura Tutunaru

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe
rol
se
află
soluționarea
excepției
de
neconstituționalitate a dispozițiilor art. 42 alin. 4 din Codul

de procedură penală, excepție ridicată de Ovidiu Adamescu
în Dosarul nr. 568/2004 al Tribunalului Constanța — Secția
penală.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, deoarece inexistența unei căi de atac
împotriva hotărârii de declinare a competenței nu contravine
dispozițiilor constituționale și nici celor din documentele
internaționale invocate de autor.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.220/20.XII.2004
C U R T E A,

având în vedere actele și lucrările dosarului, constată
următoarele:
Prin Încheierea din 26 mai 2004, pronunțată în Dosarul
nr. 568/2004, Tribunalul Constanța — Secția penală a
sesizat Curtea Constituțională cu excepția de
neconstituționalitate a prevederilor art. 42 alin. 4 din Codul
de procedură penală.
Excepția a fost ridicată de Ovidiu Adamescu prin
apărător Teodor Niță, în dosarul cu numărul de mai sus,
având drept obiect soluționarea unui recurs formulat
împotriva unei sentințe penale pronunțate de Judecătoria
Constanța, prin care aceasta și-a declinat competența de
soluționare a cauzei în favoarea Judecătoriei Roman.
În motivarea excepției de neconstituționalitate, autorul
acesteia susține că textul legal criticat îngrădește dreptul la
apărare și accesul liber la justiție, deoarece nu prevede
nici o cale de atac împotriva unei sentințe vătămătoare
dată în primă instanță, deși, potrivit dispozițiilor din
Convenția pentru apărarea drepturilor omului și a libertăților
fundamentale, orice parte are dreptul la un recurs efectiv.
De asemenea, consideră că art. 42 alin. 4 din Codul de
procedură penală creează inegalitate între cetățeni, prin
aceea că în caz de respingere a declinării de competență
partea nemulțumită poate contesta pe calea recursului, o
dată cu fondul, și încheierea prin care instanța s-a
recunoscut competentă, pe când în caz de admitere a
declinării de competență partea nu mai are nici o cale de
atac împotriva hotărârii.
Tribunalul Constanța — Secția penală opinează că
excepția de neconstituționalitate este întemeiată pentru
următoarele considerente:
Prevederile art. 42 alin. 4 din Codul de procedură
penală contravin principiului egalității în drepturi, deoarece
există diferențe de reglementare între normele procesual
civile și cele procesual penale referitoare la hotărârea de
declinare de competență a instanței de judecată. Astfel, în
timp ce în materie penală o astfel de hotărâre nu este
supusă nici unei căi de atac, în materie civilă hotărârea de
declinare a compentenței poate fi, potrivit art. 158 alin. 3
din Codul de procedură civilă, atacată pe calea recursului.
În opinia instanței, este evident că textul legal criticat
îngrădește liberul acces la justiție, dat fiind că, împotriva
hotărârii de declinare a competenței, partea ale cărei
drepturi sau interese legitime au fost vătămate nu se poate
adresa justiției pentru recunoașterea și respectarea
drepturilor sale sau pentru restabilirea situației de legalitate.
În plus, potrivit art. 13 din Convenția pentru apărarea
drepturilor omului și a libertăților fundamentale, orice
persoană ale cărei drepturi sau libertăți au fost încălcate
are dreptul la un recurs efectiv, chiar și atunci când
încălcarea s-ar datora unor persoane care au acționat în
exercitarea atribuțiilor de serviciu. Instanța apreciază că
textul legal contestat nu contravine principiului fundamental
al dreptului la apărare și nici art. 53 din Constituție.
Potrivit art. 24 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul României apreciază că excepția de
neconstituționalitate este neîntemeiată, deoarece dispozițiile
procedural penale criticate potrivit cărora hotărârile de
declinare a competenței nu sunt supuse apelului sau
recursului nu contravin prevederilor art. 126 și art. 129 din
Legea fundamentală, care atribuie exclusiv legiuitorului

stabilirea competenței, a procedurii de judecată și a căilor
de atac împotriva hotărârilor judecătorești.
Nu este îngrădit nici exercițiul dreptului la apărare
prevăzut de art. 24 din Constituție, întrucât, pe parcursul
procesului penal, sunt asigurate toate drepturile persoanei
de a se apăra împotriva învinuirilor ce i se aduc, de a
dovedi nevinovăția sa și de a avea posibilitatea de a fi
asistată de un avocat.
Textul de lege supus controlului Curții Constituționale nu
restrânge exercițiul unor drepturi sau al unor libertăți.
Prevederile art. 42 alin. 4 din Codul de procedură penală
nu aduc atingere nici dreptului la un proces echitabil sau
dreptului la un recurs efectiv, deoarece conceptul de
proces echitabil nu implică în mod necesar existența mai
multor grade de jurisdicție, a unor căi de atac împotriva
hotărârilor judecătorești și nici exercitarea acestor căi de
atac de către toate părțile din proces.
Avocatul Poporului arată că legiuitorul are dreptul
exclusiv de a institui regula potrivit căreia hotărârea de
declinare a competenței nu este supusă apelului și nici
recursului, în considerarea faptului că, prin aceasta,
instanța nu se pronunță asupra fondului, iar exercitarea
unor căi de atac ar prelungi nejustificat judecarea definitivă
a dosarului, cu consecința diminuării rolului preventiv și
educativ al procesului penal. Eventualele erori pe care le-ar
conține hotărârea de declinare a competenței pot fi
îndreptate de către instanța de control judiciar cu ocazia
exercitării căilor de atac împotriva hotărârii prin care s-a
rezolvat fondul cauzei.
Textul legal criticat nu contravine dreptului părților de a
fi apărate în tot cursul procesului penal, iar dispozițiile
art. 53 din Constituție nu au incidență în cauză.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând Încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 42 alin. 4 din Codul de procedură penală,
care are următorul conținut: îHotărârea de declinare a
competenței nu este supusă apelului și nici recursului.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 16 referitoare la egalitatea în
drepturi, ale art. 21 referitoare la liberul acces la justiție,
ale art. 24 referitoare la dreptul la apărare și ale art. 53
referitoare la restrângerea exercițiului unor drepturi sau a
unor libertăți, precum și dispozițiile din Convenția pentru
apărarea drepturilor omului și a libertăților fundamentale
referitoare la dreptul la un recurs efectiv.
Examinând excepția de neconstituționalitate, Curtea
constată că instituția declinării de competență desemnează
obligația stabilită prin lege pentru organul judiciar învestit
cu soluționarea cauzei de a trimite cauza organului judiciar
competent ori de câte ori constată că instrumentarea
acesteia nu intră în atribuțiile sale. Declinarea de
competență nu are caracterul unei judecăți — pentru că în

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.220/20.XII.2004
cadrul acestei proceduri nu se soluționează fondul cauzei —,
ci al unui incident în administrarea justiției, inerent bunei
funcționări a sistemului judiciar.
Ținând seama de natura instituției, ca și de imperativul
celerității procesului penal, nu se poate reține, așa cum
fără temei susține autorul excepției, că textul de lege prin
care se dispune că hotărârea de declinare a competenței
nu este supusă apelului și nici recursului este de natură
să încalce sau să restrângă dreptul la apărare al părților.
Atât inculpatul, cât și celelalte părți își pot exercita
dreptul la apărare și celelalte drepturi procesuale în fața
instanței competente, precum și dreptul de a ataca prin
mijloacele prevăzute de lege hotărârea prin care această
instanță va soluționa cauza.
În ce privește susținerea referitoare la încălcarea
liberului acces la justiție, nici aceasta nu poate fi primită,
căci accesul la justiție înseamnă accesul la instanțele de
judecată înzestrate cu competența și cu procedurile stabilite
prin lege, iar pe de altă parte este impropriu să se afirme

3

lipsa de acces la justiție chiar în cadrul desfășurării unui
proces judiciar.
Curtea Constituțională a reținut, în mod constant, că
principiul egalității nu înseamnă uniformitate, astfel încât,
dacă la situații egale trebuie să corespundă un tratament
egal, la situații diferite tratamentul juridic nu poate fi decât
diferit. Or, critica avansată de autor sub aspectul încălcării
dispozițiilor art. 16 din Constituție nu poate fi primită,
deoarece prevederile art. 42 alin. 4 din Codul de procedură
penală se aplică în mod egal tuturor părților din proces,
fără a face nici o diferențiere în cadrul acestei categorii.
Prin urmare, nefiind încălcate nici unul dintre drepturile
și libertățile fundamentale, nu se poate susține că s-ar
aduce atingere dreptului la un recurs efectiv prevăzut de
art. 13 din Convenția pentru apărarea drepturilor omului și
a libertăților fundamentale, cu atât mai mult cu cât dreptul
intern oferă părții interesate suficiente garanții pentru
repararea posibilelor încălcări ale drepturilor procesuale.
Dispozițiile art. 53 din Constituție nu au incidență în
cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1, 2, 3,
art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 42 alin. 4 din Codul de procedură penală, excepție
ridicată de Ovidiu Adamescu în Dosarul nr. 568/2004 al Tribunalului Constanța — Secția penală.
Definitivă și general obligatorie.
Pronunțată în ședința publică din data de 21 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Regulamentului de organizare și funcționare a Institutului Național
de Cercetare-Dezvoltare pentru Științe Biologice București
În temeiul art. 108 din Constituția României, republicată, și al art. 19 alin. (2) din Ordonanța Guvernului
nr. 57/2002 privind cercetarea științifică și dezvoltarea tehnologică, aprobată cu modificări și completări prin Legea
nr. 324/2003, cu modificările ulterioare,
Guvernul României adoptă prezenta hotărâre.
Art. 1. — Se aprobă Regulamentul de organizare și
funcționare a Institutului Național de Cercetare-Dezvoltare
pentru Științe Biologice București, persoană juridică română,
cu sediul în municipiul București, Splaiul Independenței
nr. 296, sectorul 6, aflat în coordonarea Ministerului
Educației și Cercetării, prevăzut în anexa care face parte
integrantă din prezenta hotărâre.

Art. 2. — Structura organizatorică a Institutului Național
de Cercetare-Dezvoltare pentru Științe Biologice București
se aprobă prin ordin al conducătorului ministerului
coordonator la data intrării în vigoare a prezentei hotărâri.
Art. 3. — Pe data intrării în vigoare a prezentei hotărâri
se abrogă art. 4, art. 6, art. 9, anexa nr. 1 îStructura
organizatorică“ și anexa nr. 2 îRegulamentul de organizare

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.220/20.XII.2004

și funcționare a Institutului Național de Cercetare-Dezvoltare
pentru Științe Biologice București“ la Hotărârea Guvernului
nr. 1.317/1996 privind înființarea Institutului Național de

Cercetare-Dezvoltare pentru Științe Biologice București,
publicată în Monitorul Oficial al României, Partea I, nr. 335
din 11 decembrie 1996, cu modificările ulterioare.

PRIM-MINISTRU

ADRIAN NĂSTASE
Contrasemnează:
p. Ministrul educației și cercetării,
Radu Damian,
secretar de stat
p. Ministrul muncii, solidarității sociale și familiei,
Valentin Mocanu,
secretar de stat
p. Ministrul finanțelor publice,
Maria Manolescu,
secretar de stat
București, 24 noiembrie 2004.
Nr. 2.082.
ANEXĂ

REGULAMENT
de organizare și funcționare a Institutului Național de Cercetare-Dezvoltare pentru Științe Biologice București
CAPITOLUL I
Dispoziții generale
Art. 1. — (1) Institutul Național de Cercetare-Dezvoltare
pentru Științe Biologice București, denumit în continuare
institut național, este persoană juridică română aflată în
coordonarea Ministerului Educației și Cercetării, denumit în
continuare minister coordonator.
(2) Institutul național funcționează pe bază de gestiune
economică
și
autonomie
financiară,
calculează
amortismente, conduce evidență contabilă în regim
economic și își desfășoară activitatea în conformitate cu
prevederile Ordonanței Guvernului nr. 57/2002 privind
cercetarea științifică și dezvoltarea tehnologică, aprobată cu
modificări și completări prin Legea nr. 324/2003, cu
modificările ulterioare, precum și cu prevederile prezentului
regulament.
Art. 2. — (1) Institutul național este înființat în scopul
desfășurării activității de cercetare științifică și dezvoltare
tehnologică în domeniul specific de activitate.
(2) Institutul național contribuie, în principal, la
elaborarea strategiei de dezvoltare a domeniului specific și
la realizarea cu prioritate a obiectivelor științifice și
tehnologice stabilite prin programele naționale de cercetare
științifică și dezvoltare tehnologică.
CAPITOLUL II
Obiectul de activitate
Art. 3. — (1) Obiectul de activitate al institutului național
cuprinde, în principal:
A. Activități de cercetare-dezvoltare și inovare:
a) în cadrul Planului național pentru cercetare-dezvoltare
și inovare:
I. cercetări fundamentale și aplicative în domeniul
științelor vieții, în scopul aprofundării cunoașterii proceselor
de bază ale viului, a dezvoltării organismelor în condiții
specifice de mediu, a biodiversității și conservării
genofondului național, și identificarea pe această bază a:
I.1 posibilităților de reglare, dirijare și utilizare a
proceselor biologice;
I.2 interrelațiilor organismelor cu factorii ambientali și
mecanismelor funcționale ale ecosistemelor;
I.3 implicațiilor la nivel celular și molecular al produselor
și sistemelor de natură biologică, în vederea elaborării de
procese biotehnologice și obținerii de substanțe utile;

II. efectuarea de cercetări complexe, interdisciplinare,
pentru fundamentarea și realizarea de modele
experimentale, metode și tehnologii de valorificare durabilă
a bioresurselor naturale, de refacere, menținere și protecție
a cadrului natural;
III. elaborarea de cercetări și studii de specialitate în
vederea caracterizării proceselor de natură biologică pe
bază de procedee și tehnici specifice vizând obținerea și
controlul substanțelor de natură biologică;
IV. elaborarea de strategii, de studii de diagnoză și
prognoză ale domeniului științelor biologice și disciplinelor
conexe, pe termen mediu și lung, în concordanță cu
Strategia națională;
V. realizarea și dezvoltarea unui capital tehnologic și
logistic competitiv și implementarea rezultatelor cercetării în
medicina umană și veterinară, în agricultură, refacerea și
protecția mediului, biotehnologie, industria chimicofarmaceutică, cosmetică, industria alimentară;
b) alte activități de cercetare științifică și dezvoltare
tehnologică:
I. realizarea și coordonarea de teme, proiecte și de
programe prioritare cuprinse în Programul național de
cercetare științifică și dezvoltare tehnologică;
II. elaborarea metodologiilor și procedurilor necesare
științelor biologice și încadrării în cerințele normelor și
reglementărilor europene și internaționale;
c) participarea la realizarea planurilor sectoriale și a
programelor-nucleu;
d) participarea în cadrul programelor internaționale de
cercetare-dezvoltare.
B. Activități conexe activității de cercetare-dezvoltare:
a) colaborarea și cooperarea cu parteneri din alte unități
de cercetare-dezvoltare, de învățământ superior, cu
organisme științifice neguvernamentale și agenți economici
din țară și din străinătate;
b) organizarea și dezvoltarea de investiții, de servicii
științifice și tehnologice de nivel laborator și pilot;
c) experimentarea, omologarea și valorificarea capitalului
tehnologic și logistic propriu;
d) dezvoltarea sistemului informațional, a sistemelor de
bănci de date, a prelucrării de date și imagini, a modelării
și simulării proceselor biologice;
e) activități de testare, certificare și stabilire a normelor
de calitate, control și valorificare a bioresurselor și
produselor biologic active;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.220/20.XII.2004
f) prestări de servicii:
I. incubare tehnologică și de afaceri, audit, evaluare și
prognoză științifică și tehnică;
II. elaborare de documentații, marketing și consultanță
în domeniile de activitate și conexe;
III. organizarea de manifestări științifice și saloane de
inovare și transfer tehnologic la nivel național și cu
participare internațională.
C. Activități de formare și specializare profesională în
domeniul propriu de activitate:
a) cursuri și lucrări experimentale pentru calificarea și
recalificarea profesională;
b) participarea la activități de pregătire de nivel
universitar și postuniversitar prin parteneriate cu instituții de
învățământ superior acreditate, potrivit legii;
c) colaborarea la programe de formare continuă,
practică studențească și la alte asemenea activități.
D. Activități de editare și tipărire a publicațiilor de
specialitate:
a) reviste și cărți de specialitate;
b) cataloage, ghiduri, studii, rapoarte și sinteze, volume
de comunicări științifice.
E. Activități de demonstrare, diseminare și transfer
tehnologic al rezultatelor cercetărilor din domeniul de
activitate
F. Activități de valorificare a rezultatelor cercetăriidezvoltării și inovării în domeniul științelor vieții și conexe
G. Activități pentru susținerea cercetării-dezvoltării și
inovării în domeniul propriu de activitate:
a) execuție de unicate și serii mici de produse,
biopreparate și biomateriale;
b) microproducție pentru valorificarea rezultatelor
cercetărilor experimentale;
c) execuție de lucrări și servicii, expoziții de profil,
închirieri de echipamente sau spații.
(2) Activitățile prevăzute la alin. (1) pot fi efectuate și în
cadrul unor programe sau contracte externe. Institutul
național poate efectua activități de comerț exterior și de
import-export, de cooperare economică și științifică
internațională, exclusiv pentru realizarea obiectului său de
activitate, potrivit legii.
(3) În cadrul obiectului său de activitate institutul
național poate colabora și la realizarea unor activități de
cercetare-dezvoltare privind domeniile strategice și de
apărare națională sau poate desfășura și alte activități
conexe, cu aprobarea ministerului coordonator.
CAPITOLUL III
Patrimoniul
Art. 4. — (1) Patrimoniul actualizat al institutului
național, stabilit pe baza situațiilor financiare la data de
30 iunie 2004, este de 45.240.064 mii lei, din care:
imobilizări corporale și necorporale 32.359.785 mii lei și
active circulante 12.880.279 mii lei.
(2) Institutul național administrează, cu diligența unui
bun proprietar, bunuri proprietate publică și privată a
statului, precum și bunuri proprii dobândite în condițiile legii
sau realizate din venituri proprii. Bunurile proprietate
publică a statului, administrate de institutul național, precum
și bunurile proprii dobândite în condițiile legii sau realizate
din venituri proprii, după caz, se înregistrează distinct în
patrimoniul acestuia.
(3) Rezultatele cercetărilor obținute în baza derulării unui
contract finanțat din fonduri publice aparțin institutului
național, în calitate de persoană juridică executantă,
precum și ordonatorului principal de credite, în egală
măsură, dacă prin contract nu s-a prevăzut altfel.
Administrarea, înregistrarea în evidența contabilă a
institutului național, precum și înstrăinarea, închirierea sau

5

concesionarea și casarea rezultatelor cercetărilor obținute în
baza derulării unui contract finanțat din fonduri publice se
fac potrivit Ordonanței Guvernului nr. 57/2002.
(4) În exercitarea atribuțiilor sale institutul național
posedă și folosește bunuri aflate în patrimoniul său și,
după caz, dispune de acestea în condițiile legii, în scopul
realizării obiectului său de activitate.
(5) Institutul național poate realiza servicii sau activități
de microproducție prin asociere în participațiune, în scopul
stimulării valorificării rezultatelor cercetării, cu aprobarea
ministerului coordonator și a autorității de stat pentru
cercetare-dezvoltare.
(6) Patrimoniul institutului național poate fi modificat
conform prevederilor legale în vigoare.
CAPITOLUL IV
Structura organizatorică și funcțională
Art. 5. — (1) Institutul național, în cadrul structurii sale
organizatorice, are următoarele subunități necesare realizării
obiectului său de activitate:
a) Institutul de Cercetări Biologice, municipiul Iași,
bd. Copou nr. 20A, județul Iași, 6600 — filială cu
personalitate juridică;
b) Institutul de Cercetări Biologice, municipiul ClujNapoca, Str. Republicii nr. 48, județul Cluj, 3400 — filială
cu personalitate juridică;
c) Centrul de Cercetări Biologice îStejarul“, municipiul
Piatra-Neamț, str. Alexandru cel Bun nr. 6, județul Neamț —
sucursală fără personalitate juridică.
(2) Structura organizatorică a institutului național și
modificarea ei se aprobă prin ordin al conducătorului
ministerului coordonator.
(3) În funcție de specificul activității, prin decizie a
directorului general, cu aprobarea consiliului de
administrație, se pot organiza colective specializate sau
colective interdisciplinare proprii ori în colaborare cu alte
unități din țară sau din străinătate.
CAPITOLUL V
Organele de conducere
Art. 6. — Conducerea institutului național este asigurată de:
a) consiliul de administrație;
b) comitetul de direcție;
c) directorul general.
Art. 7. — Orientarea și coordonarea activității tehnicoștiințifice din institutul național sunt asigurate de consiliul
științific.
Art. 8. — (1) Relațiile dintre subunitățile aflate în
structura institutului național, precum și relațiile acestora cu
terții sunt stabilite de directorul general, care poate acorda
împuterniciri de reprezentare în numele institutului național,
cu avizul consiliului de administrație.
(2) Conducătorii subunităților din structura institutului
național răspund în fața consiliului de administrație și a
directorului general de îndeplinirea tuturor atribuțiilor,
responsabilităților și competențelor încredințate de aceștia.
SECȚIUNEA 1
Consiliul de administrație

Art. 9. — (1) Consiliul de administrație este format din
7 membri, cetățeni români, numiți prin ordin al conducătorului
ministerului coordonator, la propunerea conducerii autorității
de stat pentru cercetare-dezvoltare de la care aceștia
provin, pentru un mandat de 4 ani, care poate fi reînnoit.
(2) Din consiliul de administrație fac parte în mod
obligatoriu:
a) directorul general al institutului național, care este
președintele consiliului de administrație;

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.220/20.XII.2004

b) președintele consiliului științific al institutului național;
c) un reprezentant al autorității de stat pentru cercetaredezvoltare;
d) un reprezentant al Ministerului Finanțelor Publice;
e) un reprezentant al Ministerului Muncii, Solidarității
Sociale și Familiei.
(3) Ceilalți membri ai consiliului de administrație sunt
specialiști din domeniu, propuși de ministerul coordonator.
(4) Revocarea membrilor consiliului de administrație se
face de același organ care a făcut numirea, în caz de
abateri ori de nerespectare a îndatoririlor ce le revin.
Art. 10. — (1) Membrii consiliului de administrație își
păstrează calitatea de angajat la instituția sau unitatea de
la care provin, precum și toate drepturile și obligațiile care
derivă din această calitate.
(2) Pentru activitatea desfășurată în calitate de membru
al consiliului de administrație, acesta beneficiază de o
indemnizație lunară stabilită de consiliul de administrație,
dar nu mai mult de 20% din salariul de bază al directorului
general al institutului național.
(3) Persoanele numite ca membri ai consiliului de
administrație nu pot face parte din mai mult de două
consilii de administrație ale institutelor naționale și nu pot
participa în aceeași calitate la alte unități cu care institutul
național are relații contractuale sau interese concurente.
(4) Sunt incompatibili cu calitatea de membru al
consiliului de administrație cei care, personal, soțul/soția ori
rudele până la gradul al doilea inclusiv, sunt în același
timp patroni sau asociați la alte unități cu același profil ori
cu care institutul național se află în relații comerciale
directe.
Art. 11. — (1) Consiliul de administrație are, în
principal, următoarele atribuții:
a) aprobă, la propunerea consiliului științific, strategia și
programele concrete de dezvoltare a institutului național, de
introducere a unor tehnologii de vârf și de modernizare a
celor existente, în concordanță cu strategia generală a
domeniului propriu de activitate;
b) propune modificarea structurii organizatorice și
funcționale a institutului național, înființarea, desființarea și
comasarea de subunități din structura acestuia;
c) analizează și avizează proiectul bugetului de venituri
și cheltuieli, care se depune la ministerul coordonator în
vederea aprobării conform reglementărilor legale;
d) analizează și avizează situațiile financiare anuale, pe
care le supune spre aprobare ministerului coordonator, și
aprobă raportul de gestiune asupra activității desfășurate
de institutul național în anul precedent;
e) analizează realizarea criteriilor de performanță și
raportarea trimestrială privind activitatea realizată de
institutul național și aprobă măsuri pentru desfășurarea
acesteia în condiții de echilibru al bugetului de venituri și
cheltuieli;
f) analizează, aprobă sau, după caz, propune spre
aprobare, potrivit prevederilor legale, investiții care urmează
a fi realizate de institutul național;
g) propune spre aprobare majorarea sau diminuarea
patrimoniului, precum și concesionarea sau închirierea unor
bunuri din patrimoniul institutului național, în condițiile legii;
h) aprobă valorificarea bunurilor proprii dobândite, cu
respectarea prevederilor legale;
i) aprobă volumul creditelor bancare prevăzute la art. 32
și stabilește modul de rambursare a acestora;
j) aprobă utilizarea disponibilităților în valută;
k) aprobă mandatul pentru negocierea contractului
colectiv de muncă;

l) aprobă criteriile și comisiile de concurs pentru
ocuparea posturilor vacante din cadrul institutului național.
(2) Consiliul de administrație exercită orice atribuții
stabilite, potrivit prevederilor legale.
Art. 12. — Consiliul de administrație își desfășoară
activitatea pe baza regulamentului propriu de organizare și
funcționare, avizat de ministerul coordonator. Acesta
hotărăște în problemele privind activitatea institutului
național, cu excepția celor care, potrivit legii, sunt date în
competența altor organe.
Art. 13. — (1) Consiliul de administrație se întrunește,
de regulă, o dată pe lună sau ori de câte ori interesele
institutului național o cer, la convocarea președintelui sau,
după caz, a vicepreședintelui, precum și la solicitarea a cel
puțin 3 membri.
(2) Dezbaterile consiliului de administrație sunt conduse
de președintele acestuia, iar în lipsa lui, de către
vicepreședintele ales de membrii acestuia.
Art. 14. — (1) Consiliul de administrație își desfășoară
activitatea în prezența a cel puțin 5 membri. Dacă nu este
îndeplinită această condiție, ședința consiliului de
administrație poate fi reprogramată într-un interval de cel
mult 15 zile, având aceeași ordine de zi.
(2) Hotărârile consiliului de administrație se iau cu
majoritatea voturilor membrilor prezenți, dar nu mai puțin
de 4 membri.
Art. 15. — La ședințele consiliului de administrație
participă, în calitate de invitat permanent, un reprezentant
al sindicatului reprezentativ din institutul național sau un
reprezentant al salariaților, în cazul în care aceștia nu sunt
constituiți în sindicat.
Art. 16. — Pentru luarea unor decizii vizând probleme
complexe, consiliul de administrație poate atrage în
activitatea de analiză consilieri și consultanți din diferite
sectoare de activitate. Activitatea acestora va fi remunerată
conform prevederilor legale.
Art. 17. — (1) Membrii consiliului de administrație sunt
răspunzători, în condițiile legii,
pentru îndeplinirea
atribuțiilor ce le revin și răspund solidar pentru gestionarea
patrimoniului institutului național.
(2) Membrii consiliului de administrație care s-au abținut
ori s-au împotrivit luării unei decizii ce s-a dovedit
păgubitoare pentru institutul național nu răspund dacă au
consemnat expres punctul lor de vedere în registrul de
ședințe al consiliului de administrație și dacă au anunțat în
scris despre aceasta ministerul coordonator.
(3) Membrii consiliului de administrație care nu respectă
prevederile art. 10 alin. (3) și (4) răspund, potrivit legii,
pentru daunele cauzate institutului național ca urmare a
acestui fapt.
Art. 18. — În primul trimestru al fiecărui an, consiliul de
administrație prezintă ministerului coordonator un raport
asupra activității desfășurate în anul precedent și asupra
programului de activitate pentru anul în curs.
Art. 19. — Secretariatul consiliului de administrație este
asigurat de institutul național. Atribuțiile secretariatului sunt
prevăzute în regulamentul de organizare și funcționare a
consiliului de administrație.
SECȚIUNEA a 2-a
Comitetul de direcție

Art. 20. — (1) Conducerea operativă a institutului
național este asigurată de un comitet de direcție, compus
din directorul general și conducătorii principalelor
compartimente din structura organizatorică a institutului
național.
(2) La ședințele comitetului de direcție participă, în
calitate de invitat permanent, un reprezentant al sindicatului
reprezentativ din institutul național sau un reprezentant al

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.220/20.XII.2004
salariaților, în cazul în care aceștia nu sunt constituiți în
sindicat.
Art. 21. — (1) Comitetul de direcție exercită atribuții și
are răspunderi în limita competențelor propuse de directorul
general și aprobate de consiliul de administrație.
(2) Comitetul de direcție stabilește acțiunile concrete
necesare pentru realizarea obiectivelor rezultate din:
a) strategia programelor de dezvoltare a institutului;
b) programul anual de cercetare-dezvoltare;
c) bugetul de venituri și cheltuieli;
d) programul de investiții;
e) sistemul de asigurare a calității;
f) alte obligații.
Art. 22. — Comitetul de direcție se întrunește decadal
și ori de câte ori interesele institutului o impun, la
convocarea directorului general sau, după caz, a
înlocuitorului acestuia.
Art. 23. — (1) La nivelul subunităților din institutul
național se organizează și funcționează comitetul de
conducere, care își desfășoară activitatea în conformitate
cu propriul regulament de organizare și funcționare, aprobat
de consiliul de administrație al institutului național, și este
prezidat de directorul subunității respective.
(2) Comitetul de conducere exercită atribuții și are
răspunderi în limita competențelor stabilite de directorul
general al institutului național și aprobate de consiliul de
administrație.
SECȚIUNEA a 3-a
Directorul general

Art. 24. — (1) Activitatea curentă a institutului național
este condusă de directorul general, numit pentru o
perioadă de 4 ani pe baza rezultatelor concursului de
selecție organizat conform metodologiei elaborate de
autoritatea de stat pentru cercetare-dezvoltare. La expirarea
acestui termen, în funcție de performanțele realizate,
numirea directorului general poate fi prelungită pentru o
perioadă de cel mult 4 ani.
(2) Numirea și eliberarea din funcție a directorului
general se fac prin ordin al conducătorului ministerului
coordonator.
Art. 25. — Directorul general are, în principal,
următoarele atribuții și responsabilități:
a) reprezintă, personal sau prin delegat, interesele
institutului național în relațiile cu celelalte organe, organizații
și agenți economici, precum și cu persoane fizice din țară
și din străinătate;
b) stabilește atribuțiile, competențele și relațiile la nivelul
subunităților și al departamentelor institutului național,
precum și relațiile acestora cu terții, cu avizul consiliului de
administrație;
c) propune consiliului de administrație modificarea
structurii organizatorice și funcționale a institutului național;
d) numește directorii și conducătorii compartimentelor
din structura organizatorică a institutului național, în urma
concursului organizat pe baza criteriilor propuse de
comitetul de direcție, și îi revocă, după caz, cu avizul
consiliului de administrație;
e) angajează și concediază personalul institutului
național, conform prevederilor legale și ale contractului
colectiv de muncă;
f) asigură negocierea contractului colectiv de muncă la
nivelul institutului național și a salariilor personalului
acestuia, prin comitetul de direcție; aprobă salariile
rezultate din negocierea directă;
g) răspunde de administrarea întregului patrimoniu, cu
respectarea prevederilor legale;

7

h) adoptă măsuri și urmărește realizarea operațiunilor
de comerț interior și de import-export, prin compartimentele
proprii specializate;
i) analizează lunar stadiul valorificării rezultatelor
cercetării, inclusiv activitatea compartimentului de marketing;
j) este ordonator de credite, în condițiile prevăzute de
lege;
k) poate delega, în condițiile legii, o parte din atribuțiile
sale celorlalte persoane din conducerea institutului național;
l) exercită orice alte atribuții ce îi sunt delegate de
consiliul de administrație.
SECȚIUNEA a 4-a
Consiliul științific

Art. 26. — (1) Consiliul științific este format din
17 membri, reprezentând principalele compartimente din
cadrul institutului național, care desfășoară activități de
cercetare-dezvoltare.
(2) Consiliul științific este alcătuit din cercetători cu
realizări deosebite în domeniu, salariați ai institutului
național, aleși pe 4 ani prin vot secret de către cadrele cu
studii superioare din institutul național.
(3) Din consiliul științific fac parte, de drept, directorul
general și directorul științific ai institutului național.
(4) Consiliul științific este condus de un președinte,
ajutat de un vicepreședinte, aleși prin vot secret de către
membrii consiliului științific.
(5) Consiliul științific se organizează și funcționează în
conformitate cu regulamentul propriu, aprobat de consiliul
de administrație.
Art. 27. — Atribuțiile principale ale consiliului științific
sunt următoarele:
a) participă la elaborarea strategiei de dezvoltare a
activității de cercetare-dezvoltare a domeniului și la
elaborarea planurilor proprii de cercetare-dezvoltare;
b) analizează, avizează și urmărește realizarea lucrărilor
de cercetare științifică;
c) propune spre aprobare consiliului de administrație
programul anual de cercetare-dezvoltare și inovare al
institutului național;
d) avizează hotărârile consiliului de administrație care
implică politica de cercetare a institutului național și a
ramurii;
e) propune măsuri pentru perfecționarea profesională și
încadrarea personalului de cercetare în grade profesionale;
f) organizează și coordonează desfășurarea manifestărilor
cu caracter științific;
g) avizează acțiunile de cooperare, interne și
internaționale, cu scop științific;
h) avizează acordarea de burse de studii și stagii de
perfecționare în țară și în străinătate.
CAPITOLUL VI
Bugetul de venituri și cheltuieli și execuția acestuia.
Relații financiare
Art. 28. — (1) Institutul național întocmește anual
bugetul de venituri și cheltuieli și situațiile financiare
anuale, potrivit reglementărilor legale în vigoare.
(2) Situațiile financiare anuale se aprobă de ministerul
coordonator, în condițiile legii.
Art. 29. — (1) Veniturile și cheltuielile institutului național
se stabilesc prin buget pentru fiecare exercițiu financiar.
(2) Bugetul de venituri și cheltuieli se întocmește pe
baza indicatorilor de performanță stabiliți de ministerul
coordonator și se aprobă prin ordin al conducătorului
ministerului coordonator, cu avizul Ministerului Finanțelor
Publice și al Ministerului Muncii, Solidarității Sociale și
Familiei.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.220/20.XII.2004

Art. 30. — Institutul național determină anual volumul de
venituri de realizat și de cheltuieli totale de efectuat,
corelat cu contractele încheiate pentru activitatea
programată.
Art. 31. — (1) Salariile individuale ale personalului se
stabilesc prin negociere, conform reglementărilor legale și
prevederilor contractului colectiv de muncă, în limita
fondului total destinat plății salariilor, prevăzut în bugetul de
venituri și cheltuieli stabilit, potrivit legii.
(2) Salariul de bază al directorului general se stabilește
prin ordin al conducătorului ministerului coordonator, potrivit
reglementărilor legale în vigoare.
Art. 32. — (1) Pentru acoperirea cheltuielilor curente, în
situația în care în cursul unui an resursele financiare ale
institutului național nu sunt suficiente, acesta poate
contracta credite bancare în valoare de cel mult 20% din
veniturile brute realizate în anul precedent.
(2) Contractarea de credite peste plafonul stabilit se
efectuează cu aprobarea ministerului coordonator, pe baza
avizului prealabil al Ministerului Finanțelor Publice.
Art. 33. — (1) Institutul național hotărăște cu privire la
investițiile ce urmează a fi realizate, potrivit obiectului său
de activitate, finanțarea efectuându-se din surse proprii și
din credite bancare, precum și din surse bugetare, prin
ministerul coordonator, potrivit legii.
(2) Ministerul coordonator va cuprinde în bugetul său de
venituri și cheltuieli fondurile necesare realizării unor
investiții, dotări, achiziționări de aparatură, echipamente și
instalații pentru institutul național.
(3) Execuția investițiilor prevăzute la alin. (1) și (2) se
adjudecă potrivit legii.
Art. 34. — (1) Operațiunile de încasări și plăți ale
institutului național se efectuează prin conturi deschise la

bănci comerciale cu sediul în România și prin unități de
trezorerie.
(2) Institutul național poate efectua operațiuni de
încasări și plăți în lei și în valută, prin casieria proprie, cu
respectarea nivelului plafonului de casă și a normativelor
de disciplină financiar-valutară stabilite prin actele normative
în vigoare.
(3) Institutul național poate efectua operațiuni de comerț
exterior aferente obiectului său de activitate, potrivit legii.
Operațiunile de încasări și plăți cu străinătatea se vor
efectua prin conturi bancare deschise la unitățile bancare
specializate cu sediul în România.
Art. 35. — Institutul național își organizează controlul
financiar preventiv propriu și auditul financiar, potrivit legii.
CAPITOLUL VII
Reglementarea litigiilor
Art. 36. — Litigiile institutului național cu persoane fizice
sau juridice, nesoluționate pe cale amiabilă, sunt supuse
spre rezolvare instanțelor judecătorești române de drept
comun.
CAPITOLUL VIII
Dispoziții finale
Art. 37. — Statutul de institut național de cercetaredezvoltare se reînnoiește prin reacreditare, care are loc
într-un interval de maximum 5 ani, sau la modificarea
obiectului de activitate al institutului național.

GUVERNUL ROMÂNIEI

HOTĂRÂRE
privind organizarea și funcționarea Sistemului Național de Evidență Informatizată
a Cazierului Judiciar
În temeiul art. 108 din Constituția României, republicată, și al art. 24 alin. (3) din
cazierul judiciar,

Legea nr. 290/2004 privind

Guvernul României adoptă prezenta hotărâre.
Art. 1. — În cadrul Inspectoratului General al Poliției
Române din Ministerul Administrației și Internelor se
organizează Sistemul Național de Evidență Informatizată a
Cazierului Judiciar, denumit în continuare S.N.E.I.C.J.
Art. 2. — (1) S.N.E.I.C.J. reprezintă ansamblul
activităților desfășurate cu mijloace informatice pentru
ținerea evidenței cazierului judiciar și a dactiloscopiei
decadactilare, producerea și eliberarea copiilor de pe
cazierul judiciar și a certificatelor de cazier judiciar.
(2) Sistemul definit la alin. (1) cuprinde următoarele
două categorii de date, în format electronic:
a) datele prevăzute de art. 9 din Legea nr. 290/2004
privind cazierul judiciar;
b) impresiunile digitale ale persoanelor aflate în evidența
cazierului judiciar.
Art. 3. — S.N.E.I.C.J. funcționează ca suport unic
pentru furnizarea de date privind cazierul judiciar, potrivit
competențelor și drepturilor legale, pentru toate sistemele

informatice din domeniul apărării, ordinii publice, siguranței
naționale și justiției.
Art. 4. — Administrarea bazelor de date și a rețelei
create pentru S.N.E.I.C.J., arhivarea și măsurile de
protecție a informațiilor cu caracter personal transmise prin
rețea se asigură de structurile competente ale Ministerului
Administrației și Internelor.
Art. 5. — (1) Coordonarea activităților de specialitate
privind exploatarea S.N.E.I.C.J., actualizarea și prelucrarea
bazelor de date privind evidența cazierului judiciar și a
celei dactiloscopice decadactilare, precum și furnizarea
informațiilor solicitate se asigură de către structurile de
profil din cadrul Ministerului Administrației și Internelor.
(2) S.N.E.I.C.J. va asigura în sistem automatizat, în
condiții de absolută siguranță și în mod operativ, din orice
punct de acces la sistem, certificate de cazier judiciar
securizate pentru persoane fizice, cetățeni români, străini
sau apatrizi, în condițiile legii, și copii securizate de pe

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.220/20.XII.2004
cazierul judiciar pentru toate structurile și instituțiile din
domeniul prevăzut la art. 3.
Art. 6. — (1) Rețeaua S.N.E.I.C.J. se realizează la
nivelul tuturor unităților și subunităților de poliție din
structura Inspectoratului General al Poliției Române, inclusiv
la nivelul secțiilor poliției din cadrul Direcției Generale de
Poliție a Municipiului București.
(2) În vederea utilizării evidențelor prevăzute la art. 5,
la S.N.E.I.C.J. se conectează toate unitățile și subunitățile
de poliție, precum și celelalte structuri și instituții din
sistemul de apărare, ordine publică, siguranță națională și
justiție.
Art. 7. — (1) În termen de 24 de luni de la data intrării
în exploatare a S.N.E.I.C.J., Direcția cazier judiciar —
statistică și evidențe operative din cadrul Inspectoratului
General al Poliției Române va finaliza preluarea în format
electronic a datelor din arhiva cazierului judiciar.
(2) Pentru eliberarea copiilor de pe cazierul judiciar și a
certificatelor de cazier judiciar, până la finalizarea
implementării în sistem, în format electronic, a datelor
existente în evidența manuală a Direcției cazier judiciar —
statistică și evidență operativă din cadrul Inspectoratului
General al Poliției Române, se pot folosi și modelele
prevăzute în anexele nr. 1 și 2.
Art. 8. — (1) Ministerul Justiției, Consiliul Superior al
Magistraturii și Ministerul Public furnizează, la solicitarea
Ministerului Administrației și Internelor, datele necesare
actualizării permanente a bazei de date a cazierului
judiciar, în format electronic.
(2) Formularele-tip utilizate pentru comunicarea datelor
ce se înscriu în cazierul judiciar și cele de solicitare a
certificatului de cazier judiciar și a copiei de pe cazierul
judiciar sunt cele prevăzute în Hotărârea Guvernului
nr. 1.373/2004 pentru aprobarea formularelor-tip privind
comunicările cu privire la datele ce urmează a fi înscrise
în cazierul judiciar sau notate provizoriu în evidența
unităților de poliție, precum și a celor privind cererile pentru
obținerea certificatelor și copiilor de pe cazierul judiciar.
(3) Forma electronică a datelor transmise prin
S.N.E.I.C.J. va respecta câmpurile de date cuprinse în
formularele menționate la alin. (2).
Art. 9. — (1) Ministerul Administrației și Internelor, în
calitate de instituție responsabilă cu implementarea și
gestionarea S.N.E.I.C.J., este autorizat să declanșeze
demersurile necesare în vederea realizării și achiziționării
sistemului.
(2) Pentru realizarea sistemului prevăzut la alin. (1)
Ministerul Finanțelor Publice va garanta în favoarea

9

Ministerului Administrației și Internelor creditul extern
necesar.
(3) Menținerea în exploatare a sistemului, dezvoltarea,
asigurarea service-ului acestuia și achiziționarea
materialelor consumabile vor fi asigurate din bugetul
aprobat Ministerului Administrației și Internelor pe anul în
curs, cu această destinație.
Art. 10. — Pentru funcționarea în condiții
corespunzătoare a S.N.E.I.C.J., toate instituțiile implicate,
prevăzute la art. 8 alin. (1), în calitate de furnizori principali
ai informațiilor care alimentează bazele de date ale acestui
sistem, vor folosi și vor respecta procedurile de completare
a documentelor de evidență primară prevăzute la art. 8.
Art. 11. — Pentru eliberarea certificatelor de cazier
judiciar prin S.N.E.I.C.J. persoanelor fizice, solicitanții
trebuie să facă dovada achitării taxei de timbru fiscal
prevăzute în anexa la normele de aplicare a prevederilor
titlului IX din Codul fiscal, din Normele metodologice de
aplicare a Legii nr. 571/2003 privind Codul fiscal, aprobate
prin Hotărârea Guvernului nr. 44/2004, cu modificările și
completările ulterioare.
Art. 12. — (1) Pentru exploatarea optimă a sistemului
Ministerul Administrației și Internelor va asigura organizarea
unor compartimente distincte în acest domeniu de
activitate, din care va face parte personalul existent,
asigurându-se totodată suplimentarea structurii respective
cu personal de specialitate necesar pentru exploatarea
sistemelor informatice aferente S.N.E.I.C.J., la nivelul
tuturor unităților și subunităților de poliție.
(2) Asigurarea necesarului de personal de specialitate
pentru exploatarea S.N.E.I.C.J. în cursul anului 2005 se
realizează prin redistribuire a numărului de posturi și din
fondurile alocate Ministerului Administrației și Internelor.
Art. 13. — Normele tehnico-administrative de exploatare
a S.N.E.I.C.J. se elaborează de către Ministerul
Administrației și Internelor în termen de 4 luni de la data
intrării în vigoare a prezentei hotărâri.
Art. 14. — (1) Conectarea la S.N.E.I.C.J. a instituțiilor
publice din domeniul prevăzut la art. 3 se face pe baza
solicitării scrise a acestora, cu respectarea prevederilor
legale și cu precizarea concretă a informațiilor la care
fiecare instituție dorește să aibă acces.
(2) În termen de 6 luni de la data solicitării accesului la
S.N.E.I.C.J., instituțiile prevăzute la alin. (1) întreprind
măsurile ce se impun la nivel intern în vederea preluării și
prelucrării în interes propriu a datelor respective, realizând
totodată interfața cu S.N.E.I.C.J.
Art. 15. — Anexele nr. 1 și 2*) fac parte integrantă din
prezenta hotărâre.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul administrației și internelor,
Toma Zaharia,
secretar de stat
p. Ministrul comunicațiilor și tehnologiei informației,
Ioan Cordoș,
secretar de stat
p. Ministrul justiției,
Claudiu Ștefan Seucan,
secretar de stat
p. Ministrul finanțelor publice,
Maria Manolescu,
secretar de stat
București, 24 noiembrie 2004.
Nr. 2.101.
*) Anexele nr. 1 și 2 sunt reproduse în facsimil.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 1.220/20.XII.2004
ANEXA Nr. 1

ANEXA Nr. 2

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.220/20.XII.2004

11

GUVERNUL ROMÂNIEI

HOTĂRÂRE
privind aprobarea rectificării bugetului de venituri și cheltuieli pe anul 2004
al Autorității pentru Valorificarea Activelor Statului
În temeiul art. 108 din Constituția României, republicată, și al art. 3 alin. (1) din Ordonanța de urgență a
Guvernului nr. 23/2004 privind stabilirea unor măsuri de reorganizare a Autorității pentru Valorificarea Activelor Bancare
prin comasarea prin absorbție cu Autoritatea pentru Privatizare și Administrarea Participațiilor Statului, aprobată cu
completări prin Legea nr. 360/2004,
Guvernul României adoptă prezenta hotărâre.
Art. 1. — Se aprobă rectificarea bugetului de venituri și
cheltuieli pe anul 2004 al Autorității pentru Valorificarea
Activelor Statului, prevăzut în anexa nr. 1, defalcat pe tipuri
de activități, potrivit anexelor nr. 1A și 1B.
Art. 2. — Cheltuielile totale aferente veniturilor totale
înscrise în bugetul de venituri și cheltuieli al Autorității
pentru Valorificarea Activelor Statului reprezintă limite
maxime, care nu pot fi depășite decât în cazuri justificate
și numai cu aprobarea Guvernului.
Art. 3. — (1) Nerespectarea prevederilor art. 2 constituie
contravenție și se sancționează cu amendă de la
10.000.000 lei la 50.000.000 lei.

(2) Contravenției prevăzute la alin. (1) i se aplică
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări
prin Legea nr. 180/2002, cu modificările și completările
ulterioare.
(3) Contravenția se constată și amenda se aplică de
către organele de control financiar ale statului, împuternicite
potrivit legii, persoanelor vinovate de nerespectarea
prevederilor prezentei hotărâri.
Art. 4. — Anexele nr. 1*), 1A*) și 1B*) fac parte
integrantă din prezenta hotărâre.

PRIM-MINISTRU

ADRIAN NĂSTASE
Contrasemnează:
Președintele Autorității pentru Valorificarea Activelor Statului,
Mircea Ursache
Ministrul finanțelor publice,
Mihai Nicolae Tănăsescu
București, 30 noiembrie 2004.
Nr. 2.133.
*) Anexele nr. 1, 1A și 1B sunt reproduse în facsimil.
ANEXA Nr. 1

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 1.220/20.XII.2004

PDF compression, OCR, web-optimization with CVISION's PdfCompressor

13

ANEXA Nr. 1A

MONITORUL OFICIAL AL ROMÂNIEI, PARTEA I, Nr. 1.220/20.XII.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.220/20.XII.2004

ANEXA Nr. 1B

14

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.220/20.XII.2004

15

PDF compression, OCR, web-optimization with CVISION's PdfCompressor

P R E Ț U R I L E

publicațiilor legislative pentru anul 2005
— pe suport tradițional —
Nr.
crt.

1.
2.
3.
4.
5.
6.
7.
8.
9.
10.
11.
12.

Valoarea
abonamentului
anual
— lei —

Trim. I

Trim. II

Trim. III

română
română,

12.340.000
2.135.000

3.085.000
—

3.085.000
—

3.085.000
—

3.085.000
—

maghiară

9.480.000
15.000.000
3.040.000
12.820.000
11.820.000
3.130.000
5.190.000

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

800.000
565.000
3.000.000

—
—
—

—
—
—

—
—
—

—
—
—

Denumirea publicației

Monitorul Oficial, Partea I, în limba
Monitorul Oficial, Partea I, în limba
numere bis*)
Monitorul Oficial, Partea I, în limba
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Colecția Legislația României
Colecția de hotărâri ale Guvernului
acte normative
Repertoriul actelor normative
Decizii ale Curții Constituționale
Ediții trilingve

și alte

Valoarea
abonamentului trimestrial
— lei —
Trim. IV

**) Cu excepția numerelor bis în care se publică acte cu un volum extins și care interesează doar un număr restrâns de utilizatori.

Toate publicațiile Regiei Autonome îMonitorul Oficial“ sunt purtătoare de T.V.A. în cotă de 9%, aceasta fiind
inclusă în prețul de abonament.
Pentru siguranța clienților, abonamentele la publicațiile Regiei Autonome îMonitorul Oficial“ se pot efectua prin
următorii difuzori:
u COMPANIA NAȚIONALĂ îPOȘTA ROMÂNĂ“ — S.A. — prin oficiile sale poștale
u RODIPET — S.A.
— prin toate filialele
u INTERPRESS SPORT — S.R.L.
— București, str. Hristo Botev nr. 6
(telefon/fax: 313.85.07; 313.85.08; 313.85.09)
u PRESS EXPRES — S.R.L.
— Otopeni, str. Flori de Câmp nr. 9
(telefon/fax: 221.05.37; 0745.133.712)
u M.T. PRESS IMPEX — S.R.L.
— București, bd. Basarabia nr. 256
(telefon/fax: 255.48.15; 255.48.16)
u INFO EUROTRADING — S.A.
— București, Splaiul Independenței nr. 202A
(telefon/fax: 212.73.54)
u ACTA LEGIS — S.R.L.
— București, str. Banul Udrea nr. 10,
(telefon/fax: 411.91.79)
u CURIER PRESS — S.A.
— Brașov, str. Traian Grozăvescu nr. 7
(telefon/fax: 0268/47.05.96)
u MIMPEX — S.R.L.
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
u CALLIOPE — S.R.L.
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
u ASTOR-MED — S.R.L.
— Iași, str. Sucidava nr. 2, bl. U2, sc. C, ap. 2
(telefon/fax: 0232/27.91.76, 0232/25.84.27)
u ART ADVERTISING — S.R.L.
— Râmnicu Vâlcea, str. Regina Maria nr. 7, bl. C1, sc. C, mezanin II
(tel. 0250/73.54.75, 0744.50.90.99)
u ZIRKON MEDIA — S.R.L.
— București, str. Călin Ottoi nr. 29
(tel. 250.52.77, 250.22.94, fax 250.56.30)
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.220/20.XII.2004 conține 16 pagini.

Prețul de vânzare 18.500 lei

ISSN 1453—4495

PDF compression, OCR, web-optimization with CVISION's PdfCompressor

