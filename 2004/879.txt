Anul 172 (XVI) — Nr. 879

PARTEA

I

LEGI, DECRETE, HOTĂRÂRI ȘI ALTE ACTE

Luni, 27 septembrie 2004

SUMAR

Nr.

Pagina

Pagina

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.365. — Ordin al ministrului finanțelor publice pentru
aprobarea Deciziei nr. 5 din 22 iulie 2004 a
Comisiei fiscale centrale pentru aprobarea soluțiilor
privind aplicarea unitară a unor prevederi
referitoare la taxa pe valoarea adăugată
și probleme de procedură fiscală ............................

ACTE
ALE

ALE

HOTĂRÂRI ALE CONSILIULUI SUPERIOR
AL MAGISTRATURII
Hotărârea nr. 153 din 21 septembrie 2004 .......................

3–5

Hotărârea nr. 154 din 22 septembrie 2004 .......................

5–7

Hotărârea nr. 155 din 22 septembrie 2004 .......................
1–3

7–10

Hotărârea nr. 157 din 23 septembrie 2004 .......................

11–12

Hotărârea nr. 158 din 23 septembrie 2004 .......................

13–15

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL FINANȚELOR PUBLICE

ORDIN
pentru aprobarea Deciziei nr. 5 din 22 iulie 2004 a Comisiei fiscale centrale
pentru aprobarea soluțiilor privind aplicarea unitară a unor prevederi referitoare
la taxa pe valoarea adăugată și probleme de procedură fiscală
În temeiul art. 10 alin. (6) din Hotărârea Guvernului nr. 1.574/2003 privind organizarea și funcționarea Ministerului
Finanțelor Publice și a Agenției Naționale de Administrare Fiscală, cu modificările ulterioare, în baza prevederilor art. 6 din
Legea nr. 571/2003 privind Codul fiscal, publicată în Monitorul Oficial al României, Partea I, nr. 927 din 23 decembrie 2003,
ministrul finanțelor publice emite următorul ordin:
Art. 1. — Se aprobă Decizia nr. 5 din 22 iulie 2004 a
Comisiei fiscale centrale pentru aprobarea soluțiilor privind
aplicarea unitară a unor prevederi referitoare la taxa pe
valoarea adăugată și probleme de procedură fiscală,

prevăzută în anexa care face parte integrantă din prezentul
ordin.
Art. 2. — Prezentul ordin se publică în Monitorul Oficial
al României, Partea I.

Ministrul finanțelor publice,
Mihai Nicolae Tănăsescu
București, 16 septembrie 2004.
Nr. 1.365.

2

MONITORUL OFICIAL AL ROMÂNIEI, PARTEA I, Nr. 879/27.IX.2004
ANEXĂ

D E C I Z I A Nr. 5
din 22 iulie 2004 a Comisiei fiscale centrale pentru aprobarea soluțiilor privind aplicarea unitară
a unor prevederi referitoare la taxa pe valoarea adăugată și probleme de procedură fiscală
1. Art. 18 lit. b) din Ordonanța de urgență a Guvernului
nr. 17/2000, cu modificările și completările ulterioare,
art. 22 alin. (4) lit. b) din Legea nr. 345/2002 privind taxa pe
valoarea adăugată, republicată, și art. 145 alin. (3) lit. a) din
Legea nr. 571/2003 privind Codul fiscal
îI. Orice operațiuni desfășurate de persoanele impozabile
înregistrate ca plătitori de taxă pe valoarea adăugată sunt
supuse legii fiscale, indiferent dacă sunt obținute din
activități ce îndeplinesc sau nu îndeplinesc cerințele altor
dispoziții legale.
II. Această regulă este aplicabilă și în cazul agenților
economici care nu au deținut autorizația de valorificare
prevăzută de art. 8 din Ordonanța de urgență a Guvernului
nr. 16/2001 privind gestionarea deșeurilor industriale
reciclabile, republicată, și au comercializat aceste deșeuri în
țară sau le-au exportat. Astfel, aceștia își vor păstra dreptul
de deducere a taxei pe valoarea adăugată aferente
cumpărărilor de deșeuri și vor fi obligați să colecteze taxa
pe valoarea adăugată pentru livrările în țară, respectiv vor
fi scutiți în condițiile legii pentru operațiunile de export.
III. Prezenta soluție este aplicabilă atât timp cât legea
fiscală nu conține alte prevederi speciale în ceea ce
privește dreptul de deducere și taxa colectată pentru
anumite livrări de bunuri și servicii.“
2. I. Art. 4 alin. 3 din Ordonanța Guvernului nr. 3/1992
privind taxa pe valoarea adăugată, republicată, cu
modificările ulterioare, și pct. 3.1—3.5 din Normele pentru
aplicarea Ordonanței Guvernului nr. 3/1992 privind taxa pe
valoarea adăugată, aprobate prin Hotărârea Guvernului
nr. 512/1998; art. 4 alin. 3 din Ordonanța de urgență a
Guvernului nr. 17/2000 privind taxa pe valoarea adăugată
și pct. 3.1—3.5 din Normele de aplicare a Ordonanței de
urgență a Guvernului nr. 17/2000 privind taxa pe valoarea
adăugată, aprobate prin Hotărârea Guvernului
nr. 401/2000; art. 7 din Legea nr. 345/2002 privind taxa pe
valoarea adăugată, republicată, și art. 8 din Normele de
aplicare a Legii nr. 345/2002 privind taxa pe valoarea
adăugată, aprobate prin Hotărârea Guvernului
nr. 598/2002, cu modificările ulterioare
îPână la data de 31 decembrie 2003 serviciile de
consultanță în legătură cu un bun imobil situat în România,
efectuate de un prestator din România către un beneficiar
din străinătate, sunt impozabile, respectiv au locul prestării
la locul unde beneficiarul își are stabilit sediul activității
economice sau, în lipsa acestora, domiciliul ori reședința sa
obișnuită.“
II. Art. 133 alin. (2) lit. a) din Legea nr. 571/2003 privind
Codul fiscal
îDe la data de 1 ianuarie 2004, pentru serviciile de
consultanță în legătură directă cu un bun imobil situat în
România, efectuate de un prestator din România către un
beneficiar din străinătate, locul prestării este considerat a fi
locul unde este situat bunul imobil.“
3. Art. 5, art. 11 alin. (1) lit. e) și art. 12 din Legea
nr. 345/2002 privind taxa pe valoarea adăugată, republicată
îÎn perioada 1 iunie 2002—31 decembrie 2003
transportul bunurilor ce urmau a fi plasate în regim de
perfecționare activă nu era scutit de taxa pe valoarea
adăugată.“
4. Art. 147 din Legea nr. 571/2003 privind Codul fiscal și
pct. 52 din Normele metodologice de aplicare a titlului VI

din Codul fiscal, aprobate prin Hotărârea Guvernului
nr. 44/2004
îLa persoanele impozabile înregistrate ca plătitori de
T.V.A., inclusiv la cele cu regim mixt, costurile de achiziție
a serviciilor și bunurilor, indiferent dacă acestea sunt de
natura stocurilor sau activelor amortizabile, nu cuprind taxa
pe valoarea adăugată.“
5. Art. 117 alin. (4) din Ordonanța Guvernului
nr. 92/2003 privind Codul de procedură fiscală, republicată,
art. 15 alin. (2) din Ordonanța Guvernului nr. 61/2002
privind colectarea creanțelor bugetare, cu modificările și
completările ulterioare, art. 13 și 13 1 din Ordonanța
Guvernului nr. 11/1996 privind executarea creanțelor
bugetare, coroborate cu prevederile art. 37 și art. 60 alin. (7)
din Legea nr. 64/1995 privind procedura reorganizării
judiciare și a falimentului, republicată, cu modificările
ulterioare
îDupă data deschiderii procedurii de reorganizare
judiciară se datorează dobânzi și penalități de întârziere
până la data deschiderii procedurii de faliment.
Penalitățile de întârziere și dobânzile, respectiv
majorările de întârziere, după caz, datorate conform
prevederilor legale, nu constituie dobânzi sau cheltuieli în
sensul art. 37 din Legea nr. 64/1995.”
6. Art. 121 îÎnlesniri la plata obligațiilor fiscale“ din
Ordonanța Guvernului nr. 92/2003 privind Codul de
procedură fiscală, republicată, coroborat cu prevederile
art. II din Legea nr. 191/2004 privind aprobarea Ordonanței
Guvernului nr. 36/2004 pentru modificarea și completarea
Legii nr. 137/2002 privind unele măsuri pentru accelerarea
privatizării
î1. Aplicarea acestor prevederi se va realiza de
organele fiscale teritoriale la care debitorii sunt înregistrați
ca plătitori de impozite și taxe.
2. De prevederile acestui articol vor beneficia numai
societățile comerciale la care ordinele comune emise în
conformitate cu dispozițiile Legii nr. 137/2002, cu
modificările și completările ulterioare, erau întocmite la data
intrării în vigoare a Legii nr. 191/2004 privind aprobarea
Ordonanței Guvernului nr. 36/2004 pentru modificarea și
completarea Legii nr. 137/2002 privind unele măsuri pentru
accelerarea privatizării.
3. Sumele rămase de plată din ratele eșalonate la data
intrării în vigoare a legii, reprezentând dobânzi și penalități
de orice fel, aferente impozitelor și contribuțiilor sociale cu
reținere la sursă, se amână la plată în vederea scutirii
până la ultimul termen de plată din eșalonările acordate
prin ordinele comune, ceea ce înseamnă că debitorii vor
achita în continuare numai sumele reprezentând rate din
debite și dobânzile pe perioada eșalonării.
4. În situația în care prin ordinul comun s-au acordat
scutiri de impozite, taxe, contribuții și accesorii aferente,
precum și eșalonări numai pentru accesoriile aferente
impozitelor și contribuțiilor cu stopaj la sursă, sumele
rămase de plată din ratele eșalonate la data intrării în
vigoare a legii se scutesc la plată.
5. Amânările la plată în vederea scutirii, precum și
scutirile de plată se acordă numai în situația în care
înlesnirile la plată acordate prin ordine comune sunt
respectate la data intrării în vigoare a legii.

MONITORUL OFICIAL AL ROMÂNIEI, PARTEA I, Nr. 879/27.IX.2004
6. Garanțiile constituite pentru sumele eșalonate la plată
rămân neschimbate și se utilizează conform prevederilor
legale menționate în ordinele comune emise.“
7. Art. 121 îÎnlesniri la plata obligațiilor fiscale“ din
Ordonanța Guvernului nr. 92/2003 privind Codul de
procedură fiscală, republicată, coroborat cu prevederile
art. 22 2 din Legea nr. 290/2002 privind organizarea și
funcționarea unităților de cercetare-dezvoltare din
domeniile agriculturii, silviculturii, industriei alimentare și
a Academiei de Științe Agricole și Silvice îGheorghe
Ionescu-Șișești“, astfel cum a fost introdus prin Legea
nr. 147/2004 privind aprobarea Ordonanței de urgență a
Guvernului nr. 78/2003 pentru modificarea și completarea
Legii nr. 290/2002
î1. Aplicarea acestor prevederi se va realiza de
organele fiscale teritoriale la care debitorii sunt înregistrați
ca plătitori de impozite și taxe.
2. Sumele ce fac obiectul scutirii sunt cele cuprinse în
certificatele de obligații bugetare eliberate de organele
competente pe baza controlului fiscal.
3. Certificatele de obligații bugetare să cuprindă
obligațiile bugetare datorate, inclusiv dobânzi și penalități
de orice fel, aferente la data intrării în vigoare a Legii
nr. 147/2004 și rămase neachitate la data emiterii
certificatelor.

3

4. În cazul existenței unei eșalonări la plată, în
certificatele de obligații bugetare se cuprind obligațiile
bugetare rămase neachitate din eșalonare la data emiterii
acestora.
5. Înlesnirile la plată reglementate de prevederile
Legii nr. 147/2004 se acordă numai unităților de
cercetare-dezvoltare reorganizate ca institute naționale sau
ca instituții publice potrivit art. II din Ordonanța de urgență
a Guvernului nr. 78/2003. Reorganizarea se va face prin
hotărâri ale Guvernului.“
8. Art. 121 îÎnlesniri la plata obligațiilor fiscale“ din
Ordonanța Guvernului nr. 92/2003 privind Codul de
procedură fiscală, republicată, coroborat cu prevederile
art. II din Legea nr. 230/2004 privind aprobarea Ordonanței
Guvernului nr. 38/2004 pentru modificarea Ordonanței
Guvernului nr. 57/2002 privind cercetarea științifică și
dezvoltarea tehnologică
îUlterior publicării în Monitorul Oficial al României,
Partea I, a hotărârilor Guvernului prin care se
nominalizează unitățile de cercetare-dezvoltare beneficiare
și plafonul pentru care se aprobă scutirile la plată,
Ministerul Finanțelor Publice va solicita organelor fiscale
eliberarea certificatelor de obligații bugetare care vor
cuprinde obligațiile menționate mai sus, rămase neachitate
la data emiterii acestora.“

HOTĂRÂRI ALE CONSILIULUI SUPERIOR
AL MAGISTRATURII
CONSILIUL SUPERIOR AL MAGISTRATURII

H O T Ă R Â R E A Nr. 153
din 21 septembrie 2004
Având în vedere dispozițiile art. 155 alin. (2) din Constituția României,
republicată,
în temeiul dispozițiilor art. 106 alin. (1) lit. e) din Legea nr. 303/2004
privind statutul magistraților,
Consiliul Superior al Magistraturii

h o t ă r ă ș t e:

Art. 1. — Se aprobă Regulamentul privind modul de desfășurare a
cursurilor de formare profesională continuă a magistraților și atestare a
rezultatelor obținute, anexă la prezenta hotărâre.
Art. 2. — Prezentul regulament se trimite spre publicare în Monitorul
Oficial al României, Partea I, prin grija Secretariatului tehnic.
Secretarul general al Consiliului Superior al Magistraturii,
judecător dr. Dan Lupașcu
ANEXĂ

REGULAMENT
privind modul de desfășurare a cursurilor de formare profesională continuă a magistraților
și atestare a rezultatelor obținute
CAPITOLUL I
Dispoziții generale
Art. 1. — (1) Formarea profesională continuă a
magistraților constituie o garanție a independenței și
imparțialității acestora în exercitarea funcției.
(2) Responsabilitatea pentru formarea profesională
continuă a magistraților revine Institutului Național al

Magistraturii, denumit în continuare Institut, conducătorilor
instanțelor sau parchetelor la care aceștia își desfășoară
activitatea, precum și fiecărui magistrat, prin pregătire
individuală.
Art. 2. — Magistrații au dreptul la un concediu plătit de
10 zile lucrătoare pe an pentru a participa la cursuri sau
alte forme de specializare organizate în țară sau în
străinătate.

4

MONITORUL OFICIAL AL ROMÂNIEI, PARTEA I, Nr. 879/27.IX.2004

Art. 3. — Magistrații în funcție au obligația de a
participa, cel puțin o dată la 3 ani, la programe de formare
profesională continuă organizate de Institut, de instituții de
învățământ superior din țară sau din străinătate ori la alte
forme de perfecționare profesională.
Art. 4. — Formarea profesională continuă trebuie să
țină seama de dinamica procesului legislativ și constă, în
principal, în cunoașterea și aprofundarea legislației interne,
a documentelor europene și internaționale la care România
este parte, a jurisprudenței instanțelor judecătorești și a
Curții Constituționale, a jurisprudenței Curții Europene a
Drepturilor Omului și a Curții de Justiție a Comunităților
Europene, a dreptului comparat, a normelor deontologice
ale profesiei de magistrat, precum și în abordarea
multidisciplinară a instituțiilor cu caracter de noutate.
Art. 5. — Formarea profesională continuă din fonduri
bugetare se realizează atât de Institut, cât și descentralizat
la nivelul curților de apel și al parchetelor de pe lângă
curțile de apel.
Art. 6. — Institutul coordonează formarea magistraților
din fonduri bugetare în conformitate cu programul de
formare continuă aprobat de Consiliul Superior al
Magistraturii.
CAPITOLUL II
Cursurile de formare profesională continuă
organizate de Institut
SECȚIUNEA I
Dispoziții generale

Art. 7. — Institutul organizează atât cursuri generale de
formare profesională continuă, cât și cursuri speciale
pentru:
a) magistrații din instanțele specializate;
b) magistrații care au fost numiți în condițiile art. 31 din
Legea nr. 303/2004 privind statutul magistraților;
c) magistrații care primesc calificativul îsatisfăcător“ în
urma a două evaluări consecutive sau calificativul
înesatisfăcător“.
SECȚIUNEA a II-a
Organizarea și desfășurarea cursurilor generale

Art. 8. — (1) Cursurile de formare profesională continuă
se organizează de Institut în baza unui program anual,
aprobat de Consiliul Superior al Magistraturii, la propunerea
consiliului științific al Institutului.
(2) Programul de formare profesională continuă cuprinde
domeniile și temele de formare.
(3) Cursurile de formare profesională continuă se
desfășoară, de regulă, sub formă de seminarii, colocvii,
mese rotunde sau sesiuni.
Art. 9. — (1) La elaborarea programului anual de
formare profesională continuă a magistraților, consiliul
științific va lua în considerare următoarele:
a) propunerile formatorilor Institutului cu privire la
domeniile de formare și temele ce urmează a fi dezbătute;
b) propunerile instanțelor și ale parchetelor;
c) propunerile asociațiilor profesionale ale magistraților;
d) propunerile altor specialiști din domeniul dreptului;
e) evaluarea rezultatelor formării profesionale din anii
anteriori.

(2) Programul de formare profesională continuă se
transmite, după aprobare, tuturor magistraților, în vederea
formulării de către aceștia a opțiunilor de participare.
(3) Opțiunile magistraților se fac, de regulă, în anul
anterior celui în care se desfășoară cursurile de formare și
se transmit, prin intermediul conducerii instanțelor și
parchetelor, după analizarea lor în colegiul de conducere al
instanței, respectiv parchetului. Analiza opțiunilor de
participare se face din punctul de vedere al perioadei de
desfășurare a cursurilor de formare pentru care se
optează.
(4) Planul de formare rezultat în urma opțiunilor
magistraților se comunică instanțelor și parchetelor, pentru
a fi avut în vedere la organizarea activităților.
Art. 10. — Activitatea de formare continuă este
asigurată de personalul de instruire al Institutului. Acesta
cuprinde judecători și procurori, cadre didactice din
învățământul superior juridic acreditat, alți specialiști români
și străini, precum și personal de specialitate juridică
asimilat magistraților.
Art. 11. — La sfârșitul fiecărei sesiuni de formare,
magistrații participanți completează o fișă de evaluare a
dezbaterilor și primesc un atestat de participare.
Art. 12. — Cursurile de formare continuă se desfășoară,
de regulă, la sediul Institutului sau la sediul centrelor
regionale de pregătire a magistraților.
SECȚIUNEA a III-a
Organizarea și desfășurarea cursurilor speciale

Art. 13. — (1) Institutul elaborează programe și
organizează cursuri speciale de formare profesională, astfel:
a) cursuri pentru magistrații din instanțele specializate;
b) cursuri de 6 luni pentru magistrații care au fost
numiți în condițiile art. 31 din Legea nr. 303/2004 privind
statutul magistraților;
c) cursuri de 3—6 luni pentru magistrații care au primit
calificativul îsatisfăcător“ în urma a două evaluări
consecutive sau calificativul înesatisfăcător“.
(2) Domeniile de formare, tematica, modul de organizare
și desfășurare a cursurilor prevăzute la alin. (1) se aprobă
de consiliul științific.
Art. 14. — (1) Cursurile prevăzute la art. 13 alin. (1)
lit. b) și c) se încheie prin susținerea unui examen.
(2) Tematica, modul de organizare și desfășurare,
precum și comisiile de examen vor fi stabilite de consiliul
științific, la propunerea directorului Institutului.
CAPITOLUL III
Formarea profesională continuă descentralizată
Art. 15. — Institutul coordonează activitatea de pregătire
profesională descentralizată, conform prevederilor
prezentului regulament.
Art. 16. — (1) În cadrul curților de apel și parchetelor
de pe lângă curțile de apel se organizează periodic
activități de formare profesională continuă, constând în
consultări, dezbateri, seminarii, sesiuni sau mese rotunde,
cu participarea Institutului.
(2) Tematica activităților de formare organizate potrivit
dispozițiilor alin. (1) se aprobă de Consiliul Superior al
Magistraturii.
Art. 17. — (1) Președintele curții de apel sau, după
caz, procurorul general al parchetului de pe lângă curtea
de apel desemnează magistrații care răspund de

MONITORUL OFICIAL AL ROMÂNIEI, PARTEA I, Nr. 879/27.IX.2004
organizarea activității de formare profesională continuă a
magistraților de la curtea de apel și instanțele din
circumscripția acesteia, respectiv de la parchetul de pe
lângă curtea de apel și parchetele subordonate.
(2) Lista magistraților desemnați conform alin. (1) se
transmite Consiliului Superior al Magistraturii spre aprobare.
Art. 18. — Institutul organizează întruniri periodice ale
magistraților desemnați conform art. 17 în vederea
asigurării unei pregătiri uniforme la nivelul tuturor instanțelor
și parchetelor.
Art. 19. — În vederea exercitării atribuțiilor de
coordonare prevăzute la art. 6, magistrații responsabili cu

5

formarea întocmesc și transmit Institutului planurile privind
activitățile de formare din cadrul fiecărei curți de apel și
instanțelor din circumscripția acesteia, respectiv de la
parchetele de pe lângă curțile de apel și parchetele
subordonate, după aprobarea acestora de către
președintele curții de apel sau, după caz, procurorul
general al parchetului de pe lângă curtea de apel.
CAPITOLUL IV
Dispoziții finale
Art. 20. — Prezentul regulament se publică în Monitorul
Oficial al României, Partea I.

CONSILIUL SUPERIOR AL MAGISTRATURII

H O T Ă R Â R E A Nr. 154
din 22 septembrie 2004
Având în vedere dispozițiile art. 155 alin. (2) din Constituția României,
republicată,
în temeiul dispozițiilor art. 106 alin. (1) lit. f) din Legea nr. 303/2004
privind statutul magistraților,
Consiliul Superior al Magistraturii
Art.
funcții de
Art.
Oficial al

h o t ă r ă ș t e:

1. — Se aprobă Regulamentul privind concursul de promovare în
execuție a magistraților, anexă la prezenta hotărâre.
2. — Prezentul regulament se trimite spre publicare în Monitorul
României, Partea I, prin grija Secretariatului tehnic.
Secretarul general al Consiliului Superior al Magistraturii,
judecător dr. Dan Lupașcu
ANEXĂ

REGULAMENT
privind concursul de promovare în funcții de execuție a magistraților
CAPITOLUL I
Dispoziții generale
Art. 1. — Promovarea magistraților în funcții de
execuție, efectiv sau pe loc, la tribunale, tribunale
specializate, curți de apel, parchetele de pe lângă aceste
instanțe, precum și la Parchetul de pe lângă Înalta Curte
de Casație și Justiție se face pe bază de concurs,
organizat la nivel național, potrivit dispozițiilor legale.
Art. 2. — Concursul de promovare în funcții de execuție
vacante sau pe loc se organizează pe baza unor criterii
obiective de apreciere a performanțelor profesionale ale
magistraților care au vocație la promovare.
Art. 3. — Concursul de promovare prevăzut la art. 1 se
organizează anual sau ori de câte ori este nevoie de
Institutul Național al Magistraturii, în baza hotărârii
Consiliului Superior al Magistraturii.
Art. 4. — (1) Consiliul Superior al Magistraturii stabilește
pentru fiecare concurs de promovare numărul de posturi
pentru care acesta se organizează. Posturile vor fi stabilite,
distinct, pentru promovare efectivă și, respectiv, pentru
promovare pe loc, pentru fiecare instanță și parchet în
parte.
(2) Promovarea efectivă și promovarea pe loc se vor
face în gradul imediat superior celui pe care îl deține

magistratul, până la nivelul curții de apel pentru judecători
și până la nivelul Parchetului de pe lângă Înalta Curte de
Casație și Justiție pentru procurori.
(3) Magistratul nu poate susține simultan concurs pentru
promovare efectivă și promovare pe loc.
(4) Judecătorii și procurorii pot candida pentru
promovare efectivă la oricare dintre instanțele și, respectiv,
parchetele imediat superioare pentru care s-au stabilit
posturi vacante, indiferent de instanța sau parchetul la care
funcționează.
(5) Nu pot fi înscriși la concurs magistrații care au
funcționat mai puțin un an la instanța sau parchetul
inferioare celor pentru care candidează.
CAPITOLUL II
Condiții pentru înscrierea la concurs
Art. 5. — (1) Pot participa la concursul de promovare
în funcții de execuție vacante sau pe loc magistrații care
îndeplinesc condițiile de vechime în magistratură prevăzute
la art. 44 alin. (1) lit. a) și c) din Legea nr. 303/2004
privind statutul magistraților, care în ultimii 3 ani au avut
calificativul îfoarte bine“ și nu au fost sancționați disciplinar.
(2) Îndeplinirea condițiilor prevăzute la alin. (1) se
constată prin raportul de inspecție întocmit de un judecător

6

MONITORUL OFICIAL AL ROMÂNIEI, PARTEA I, Nr. 879/27.IX.2004

inspector de la curtea de apel, respectiv de un procuror
inspector de la parchetul de pe lângă această instanță.
(3) Raportul de inspecție cuprinde și aspecte privind:
a) numărul și gradul de complexitate a cauzelor
soluționate;
b) soluționarea operativă a cauzelor în raport cu
specificul acestora;
c) procentul hotărârilor desființate de instanțele de
control judiciar pentru motive imputabile și natura acestora,
respectiv infirmările de soluții, redeschiderile de urmărire
penală, concluziile greșite, schimbările de încadrări juridice,
achitările, restituirile dosarelor de instanță la procurori,
apelurile și recursurile nedeclarate sau greșit declarate;
d) acuratețea, conciziunea, coerența și fundamentarea
corespunzătoare, în fapt și în drept, a hotărârilor redactate
și, respectiv, a lucrărilor întocmite;
e) îndeplinirea, cu respectarea dispozițiilor legale și a
prevederilor regulamentare, a altor atribuții decât cele de
judecată;
f) menținerea raporturilor de serviciu în limitele
dispozițiilor legale;
g) respectarea principiilor de desfășurare a procesului;
h) interesul pentru perfecționarea profesională continuă;
i) receptivitatea la îmbunătățirea activității profesionale;
j) respectarea normelor Codului deontologic.
(4) Raportul de inspecție pentru magistratul detașat va
avea în vedere și activitatea desfășurată de acesta în
instituția în care este detașat.
Art. 6. — (1) Pentru participarea la concurs este
necesar avizul conform care se acordă de colegiul de
conducere al curții de apel sau al parchetului de pe lângă
aceasta, iar pentru promovarea la Parchetul de pe lângă
Înalta Curte de Casație și Justiție, de către colegiul de
conducere al acestuia.
(2) Pentru magistrații detașați avizul conform se va
acorda de aceleași colegii de conducere.
(3) La acordarea avizului prevăzut la alin. (1) vor fi
avute în vedere avizele consultative ale colegiilor de
conducere ale instanțelor și parchetelor de la care provin
candidații și, după caz, și ale colegiilor de conducere ale
instanțelor și parchetelor superioare.
(4) Avizul negativ privind participarea la concurs va fi
motivat și comunicat magistratului, în termen de 5 zile de
la luarea deciziei.
(5) Împotriva avizului negativ magistratul poate formula
contestație, care se depune în termen de 3 zile de la
comunicare la curtea de apel sau la parchetul de pe lângă
aceasta. Contestația va fi înaintată de îndată la Consiliul
Superior al Magistraturii pentru soluționare.
(6) Contestația va fi soluționată în termen de 5 zile de
la înregistrare de către secțiile corespunzătoare ale
Consiliului Superior al Magistraturii. Rezultatul va fi
comunicat atât contestatorului, cât și colegiului de
conducere al curții de apel, parchetului de pe lângă
aceasta și Parchetului de pe lângă Înalta Curte de Casație
și Justiție.
Art. 7. — (1) Data organizării concursului, numărul
posturilor aprobate pentru promovare efectivă și pentru
promovare pe loc, precum și tematica se comunică, cu cel
puțin 60 de zile înainte, tuturor curților de apel și
parchetelor de pe lângă acestea, de către Consiliul
Superior al Magistraturii. Curțile de apel și parchetele de
pe lângă acestea vor comunica de îndată instanțelor și
parchetelor din circumscripția lor aceste date. Datele

comunicate vor fi publicate pe pagina de Internet a
Consiliului Superior al Magistraturii.
(2) În termen de 10 zile de la comunicarea datei
concursului, cei interesați pot depune cereri la președintele
curții de apel sau la procurorul general al parchetului de
pe lângă aceasta ori al Parchetului de pe lângă Înalta
Curte de Casație și Justiție.
(3) În termen de 20 de zile de la data expirării
termenului prevăzut la alin. (2), judecătorii inspectori sau,
după caz, procurorii inspectori vor întocmi un raport de
inspecție pentru fiecare candidat.
(4) În termen de 45 de zile de la data anunțării
concursului, candidații vor depune un studiu de specialitate
la curțile de apel și la parchetele de pe lângă acestea,
care va fi înaintat Institutului Național al Magistraturii.
Art. 8. — (1) În termen de 30 de zile de la anunțarea
concursului, președinții curților de apel sau procurorii
generali ai parchetelor de pe lângă acestea vor înainta
Consiliului Superior al Magistraturii cererea-tip de înscriere
la examen, raportul de inspecție și avizul conform.
Cererea-tip va indica felul promovării, efectivă sau pe loc,
și instanța sau parchetul la care se solicită promovarea.
(2) Consiliul Superior al Magistraturii va înainta
Institutului Național al Magistraturii lista candidaților care vor
participa la concurs.
CAPITOLUL III
Organizarea și desfășurarea concursului
Art. 9. — Concursul constă în susținerea unei probe
scrise și a unei probe orale, cu caracter teoretic și practic,
precum și în elaborarea unui studiu de specialitate.
Art. 10. — Probele scrise și probele orale cu caracter
teoretic și practic se susțin la una dintre următoarele
discipline, în funcție de specializarea magistratului: drept
civil, drept penal, drept comercial, drept administrativ, drept
financiar și fiscal, dreptul muncii, dreptul familiei, drept
internațional privat, precum și, indiferent de specializare,
procedura civilă sau procedura penală.
Art. 11. — (1) Proba scrisă constă într-un subiect
teoretic și rezolvarea unei spețe.
(2) Proba orală constă în răspunsuri la subiectele
stabilite de comisie pe biletele de examen și în rezolvarea
unei spețe. Magistrații pot să folosească legislația atât la
probele scrise, cât și la cele orale.
Art. 12. — (1) Studiul de specialitate va aborda
probleme ce țin de competența instanței sau a parchetului
la care magistratul solicită promovarea, jurisprudența
instanțelor judecătorești și a Curții Constituționale,
jurisprudența Curții Europene a Drepturilor Omului,
jurisprudența Curții de Justiție a Comunităților Europene și
drept comparat și va avea, obligatoriu, cel puțin 30 de
pagini, cu corp de literă 14, la un rând și jumătate, dar nu
va depăși 50 de pagini.
(2) Studiul nu poate fi valorificat decât la un singur
concurs, sub sancțiunea excluderii din concurs sau a
anulării rezultatului concursului.
Art. 13. — (1) Numărul comisiilor de examinare va fi
stabilit de Consiliul Superior al Magistraturii pentru fiecare
concurs, în funcție de numărul candidaților și de materiile
pentru care s-a optat.
(2) Componența comisiilor de examinare se aprobă prin
hotărâre de către Consiliul Superior al Magistraturii dintr-o
listă de propuneri întocmită de Institutul Național al
Magistraturii.

MONITORUL OFICIAL AL ROMÂNIEI, PARTEA I, Nr. 879/27.IX.2004
Art. 14. — (1) Din comisia de examinare pentru
judecători fac parte 2 judecători de la Înalta Curte de
Casație și Justiție și un judecător de la curtea de apel,
alta decât cea în care funcționează candidatul.
(2) Din comisia de examinare pentru procurori fac parte
2 procurori de la Parchetul de pe lângă Înalta Curte de
Casație și Justiție și un procuror de la parchetul de pe
lângă curtea de apel, altul decât cel în care funcționează
candidatul.
Art. 15. — Probele scrise, probele orale, precum și
studiul de specialitate se apreciază cu note de la 1 la 10.
Nota acordată la fiecare probă este media aritmetică a
notelor acordate de membrii comisiei.
Art. 16. — (1) Împotriva notării la proba scrisă și la
studiul de specialitate candidatul poate face contestație în
termen de 3 zile de la comunicarea rezultatelor.
(2) Contestațiile se soluționează de o comisie formată
dintr-un profesor universitar sau conferențiar de la Institutul
Național al Magistraturii și 2 judecători de la Înalta Curte
de Casație și Justiție, respectiv 2 procurori de la Parchetul
de pe lângă Înalta Curte de Casație și Justiție.
(3) Componența comisiei de contestații este aprobată de
Consiliul Superior al Magistraturii, pe baza listei de
propuneri întocmite de Institutul Național al Magistraturii.
(4) Cu prilejul soluționării contestației, lucrarea scrisă
sau, după caz, studiul de specialitate va fi reanalizat,
candidatul neputând să obțină o notă inferioară celei
acordate inițial de comisia de examinare.
(5) Notarea comisiei de contestații este definitivă.
Art. 17. — (1) Pentru a participa la proba orală
candidații trebuie să obțină cel puțin media 7 la proba
scrisă și, respectiv, la studiul de specialitate.
(2) Pentru a fi declarați admiși la proba orală candidații
trebuie să obțină cel puțin media 7.
Art. 18. — (1) Rezultatul probei orale este media
aritmetică a notelor acordate de fiecare membru al comisiei
de examinare.
(2) Notarea comisiei la proba orală este definitivă.

7

Art. 19. — (1) Media generală a concursului este
rezultatul mediei aritmetice dintre notele acordate la proba
scrisă, studiul de specialitate și proba orală.
(2) Ponderea în media generală este 20% studiul de
specialitate, 40% proba scrisă și 40% proba orală.
Art. 20. — Pentru a fi declarat admis la concurs
candidatul trebuie să obțină cel puțin media generală 7.
Art. 21. — (1) Tabelele de clasificare a candidaților se
comunică curților de apel sau, după caz, parchetelor de pe
lângă acestea și Parchetului de pe lângă Înalta Curte de
Casație și Justiție și se prezintă plenului Consiliului
Superior al Magistraturii în vederea promovării.
(2) În termen de cel mult 30 de zile de la comunicarea
rezultatelor, Consiliul Superior al Magistraturii dispune
promovarea magistraților declarați admiși.
Art. 22. — Promovarea în funcții de execuție vacante
sau pe loc a candidaților declarați admiși la concurs se
face în ordinea mediilor obținute, în limita numărului de
posturi aprobate la fiecare instanță sau parchet, în raport
de opțiunea magistraților la data înscrierii la concurs.
Art. 23. — La medii egale au prioritate candidații care
au titlul științific de doctor în drept, vechime mai mare în
funcția de judecător sau procuror, au absolvit cursuri
postuniversitare și au activitate publicistică în specialitate.
Art. 24. — Rezultatele concursului pot fi valorificate,
pentru promovare efectivă, într-o perioadă de 6 luni, în
cazul vacantării unor posturi la instanțele și parchetele
pentru care magistrații au optat la înscriere.
CAPITOLUL IV
Dispoziții finale
Art. 25. — Dispozițiile prezentului regulament se aplică
în mod corespunzător magistraților militari și personalului
de specialitate juridică asimilat magistraților.
Art. 26. — Prezentul regulament se publică în Monitorul
Oficial al României, Partea I.

CONSILIUL SUPERIOR AL MAGISTRATURII

H O T Ă R Â R E A Nr. 155
din 22 septembrie 2004
Având în vedere dispozițiile art. 155 alin. (2) din Constituția României,
republicată,
în temeiul dispozițiilor art. 106 alin. (1) lit. c) din Legea nr. 303/2004
privind statutul magistraților,
Consiliul Superior al Magistraturii

h o t ă r ă ș t e:

Art. 1. — Se aprobă Regulamentul privind examenul de capacitate al
magistraților stagiari, anexă la prezenta hotărâre.
Art. 2. — Prezentul regulament se trimite spre publicare în Monitorul
Oficial al României, Partea I, prin grija Secretariatului tehnic.
Secretarul general al Consiliului Superior al Magistraturii,
judecător dr. Dan Lupașcu

8

MONITORUL OFICIAL AL ROMÂNIEI, PARTEA I, Nr. 879/27.IX.2004
ANEXĂ

REGULAMENT
privind examenul de capacitate al magistraților stagiari
CAPITOLUL I
Pregătirea magistraților în perioada de stagiu
Art. 1. — Judecătorii stagiari și procurorii stagiari sunt
numiți în funcție de către Consiliul Superior al Magistraturii
pe baza rezultatelor obținute la examenul de absolvire a
Institutului Național al Magistraturii.
Art. 2. — (1) Magistrații stagiari efectuează un stagiu de
3 ani, potrivit legii.
(2) Perioada de stagiu începe din ziua în care
magistrații stagiari au fost numiți pe post.
Art. 3. — În toată perioada de stagiu magistrații stagiari
sunt obligați să continue pregătirea profesională.
Art. 4. — (1) Judecătorii stagiari au dreptul să facă
parte din completul de judecată alături de un judecător
inamovibil.
(2) Procurorii stagiari au dreptul să pună concluzii în
instanță, să efectueze și să semneze acte procedurale, sub
coordonarea unui procuror care se bucură de stabilitate.
Art. 5. — (1) Conducerea judecătoriei și a parchetului
de pe lângă aceasta sunt obligate să asigure condițiile
optime pentru desfășurarea stagiului și pregătirea
magistraților stagiari, în scopul însușirii cunoștințelor
teoretice și practice specifice activității pentru care au fost
pregătiți.
(2) În acest scop președinții judecătoriilor și primprocurorii parchetelor de pe lângă acestea vor desemna la
începutul perioadei de stagiu un judecător, respectiv un
procuror, cu o pregătire profesională temeinică și
experiență, care va coordona pregătirea magistraților
stagiari.
(3) Activitatea fiecărui magistrat stagiar va fi analizată
lunar. Judecătorul, respectiv procurorul desemnat, va
propune conducerii judecătoriei sau, după caz, a
parchetului de pe lângă aceasta măsurile ce se impun
pentru îmbunătățirea pregătirii profesionale și a activității
magistraților stagiari.
(4) Judecătorul sau procurorul care răspunde de
coordonarea magistratului stagiar întocmește anual un
referat de evaluare privind însușirea de către acesta a
cunoștințelor practice specifice activității de judecător sau
de procuror.
(5) Rezultatul analizei lunare va fi consemnat în Caietul
stagiarului și se va reflecta în referatul anual de evaluare.
Art. 6. — (1) În vederea prezentării la examenul de
capacitate, ultimul referat de evaluare va cuprinde, în mod
obligatoriu, avizul consultativ al președintelui curții de apel
sau al procurorului general al parchetului de pe lângă
aceasta.
(2) Constatările din ultimul referat de evaluare vor fi
consemnate în Fișa pentru stagiul de practică a
magistratului. În această fișă președintele judecătoriei sau,
după caz, prim-procurorul parchetului de pe lângă aceasta
va mai înscrie și perioadele de întrerupere a stagiului,
determinate de:
a) starea de sănătate;
b) concediile de maternitate sau pentru creșterea și
îngrijirea copilului în vârstă de până la 2 ani;

c) concediile de studii, cu excepția celor destinate
pregătirii pentru profesia de judecător sau de procuror;
d) concediile fără plată;
e) perioada efectuării stagiului militar;
f) perioada studiilor postuniversitare cu scoatere din
activitate, cu precizarea domeniului de specializare;
g) alte întreruperi ale activității.
(3) Sunt incluse în perioada de stagiu numai cursurile
de pregătire profesională organizate de Institutul Național al
Magistraturii.
(4) Magistrații stagiari au dreptul la concedii de studii de
specialitate plătite pentru pregătirea și susținerea
examenului de capacitate, conform legii.
CAPITOLUL II
Organizarea și desfășurarea examenului de capacitate
Art. 7. — (1) După încheierea perioadei de stagiu,
magistrații stagiari sunt obligați să se prezinte la examenul
de capacitate.
(2) În cazul în care magistratul stagiar este respins la
examenul de capacitate, este obligat să se prezinte la
sesiunea următoare.
(3) Lipsa nejustificată la examenul de capacitate sau
respingerea candidatului la două sesiuni atrage pierderea
calității de magistrat.
(4) Consiliul Superior al Magistraturii, pentru motive
temeinice, la cererea magistratului stagiar, cu avizul
conducătorului instanței sau al parchetului la care acesta
funcționează, poate aproba amânarea examenului de
capacitate, dar numai o singură dată.
(5) Magistratul stagiar care din motive justificate nu s-a
prezentat la examenul de capacitate poate susține acest
examen dacă de la încheierea stagiului până la data fixată
pentru examen nu au trecut mai mult de 2 ani. Dispozițiile
alin. (3) se aplică în mod corespunzător.
(6) După trecerea termenului de 2 ani, persoanele
prevăzute la alin. (5) sunt obligate să efectueze din nou
stagiul, potrivit legii.
Art. 8. — (1) Examenul de capacitate al magistraților
stagiari se organizează anual de Consiliul Superior al
Magistraturii, prin intermediul Institutului Național al
Magistraturii.
(2) Data, locul și modul de desfășurare a examenului
de capacitate se publică în Monitorul Oficial al României,
Partea a III-a, precum și pe pagina de Internet a
Consiliului Superior al Magistraturii și pe cea a Institutului
Național al Magistraturii, cu cel puțin 90 de zile înainte de
data stabilită pentru examenul de capacitate. Pe aceeași
pagină se publică și tematica de examen.
Art. 9. — (1) Înscrierea la examenul de capacitate se
face în termen de 60 de zile de la publicarea datei
examenului. Cererea de înscriere se depune la curtea de
apel în circumscripția căreia funcționează magistratul sau la
parchetul de pe lângă aceasta.
(2) La cererea-tip de înscriere se anexează:
a) diploma de absolvire a Institutului Național al
Magistraturii, în copie;

MONITORUL OFICIAL AL ROMÂNIEI, PARTEA I, Nr. 879/27.IX.2004
b) ultimul referat de evaluare, cu avizul consultativ al
președintelui curții de apel, respectiv al procurorului
general al parchetului de pe lângă această instanță;
c) fișa de stagiu.
Art. 10. — Se pot înscrie la examen magistrații stagiari
al căror stagiu se va împlini până în ultima zi a
examenului de capacitate.
Art. 11. — Întreruperile de activitate prevăzute la art. 6
alin. (2) vor fi excluse din perioada de stagiu.
Art. 12. — (1) Examenul de capacitate constă în
verificarea cunoștințelor teoretice și practice prin probe
scrise și orale.
(2) Probele teoretice și practice au ca obiect
fundamentele constituționale ale statului de drept, principiile
și instituțiile de bază din: dreptul civil, dreptul procesual
civil, dreptul penal, dreptul procesual penal, organizarea
judiciară, dreptul comunitar, jurisprudența europeană și
Codul deontologic al magistraților.
Art. 13. — (1) Președintele Consiliului Superior al
Magistraturii numește comisia de organizare și
supraveghere a examenului de capacitate.
(2) Comisia prevăzută la alin. (1) verifică îndeplinirea
condițiilor de participare la examen a candidaților,
întocmește și afișează lista corespunzătoare cu cel puțin
25 de zile înaintea datei examenului.
(3) Candidații respinși pot formula contestații în termen
de 5 zile de la afișare.
(4) Contestațiile vor fi soluționate prin hotărâre definitivă
de comisia prevăzută la art. 30.
Art. 14. — (1) Comisiile de examinare sunt numite prin
hotărâre a plenului Consiliului Superior al Magistraturii la
propunerea Institutului Național al Magistraturii, cu 48 de
ore înainte de examen.
(2) Comisia de examinare pentru judecători este
alcătuită din:
— 3 judecători de la Înalta Curte de Casație și Justiție;
— 3 judecători de la curțile de apel;
— 1 cadru didactic din învățământul juridic universitar
acreditat sau din Institutul Național al Magistraturii.
(3) Comisia de examinare pentru procurori este
alcătuită din:
— 3 procurori de la Parchetul de pe lângă Înalta Curte
de Casație și Justiție;
— 3 procurori de la parchetele de pe lângă curțile de
apel;
— 1 cadru didactic din învățământul juridic universitar
acreditat sau din Institutul Național al Magistraturii.
Art. 15. — Comisia de examinare va fi prezidată de
magistratul de la Înalta Curte de Casație și Justiție cu
vechimea cea mai mare în funcție.
Art. 16. — Probele scrise teoretice constau într-o
lucrare scrisă, cu subiecte comune pentru judecători și
procurori, din dreptul civil, dreptul procesual civil, dreptul
penal și dreptul procesual penal.
Art. 17. — Probele scrise practice constau în
soluționarea unor spețe și întocmirea unor acte judiciare,
distincte pentru judecători și procurori.
Art. 18. — (1) Probele scrise teoretice și practice se
vor susține pe parcursul a două zile, după următoarea
repartizare:

9

— prima zi: dreptul civil, dreptul procesual civil, speța și
întocmirea de acte judiciare;
— a doua zi: dreptul penal, dreptul procesual penal,
speța și întocmirea de acte judiciare.
(2) Timpul alocat pentru probele scrise este stabilit de
comisia de examinare, în raport de complexitatea
subiectelor.
Art. 19.
— La rezolvarea speței este permisă
consultarea legislației.
Art. 20. — (1) Probele orale teoretice și practice se
susțin la următoarele materii: fundamentele constituționale
ale statului de drept, instituțiile de bază din: dreptul civil,
dreptul procesual civil, dreptul penal, dreptul procesual
penal, organizarea judiciară, dreptul comunitar, jurisprudența
europeană și Codul deontologic al magistraților.
(2) Examinarea se face pe bază de bilete care conțin
atât subiecte teoretice, cât și subiecte practice.
(3) Pentru pregătirea subiectelor fiecare candidat va
beneficia de un timp de gândire de 30 de minute.
Art. 21. — (1) Tematica pentru disciplinele care fac
obiectul examenului de capacitate este întocmită de
Institutul Național al Magistraturii și aprobată de Consiliul
Superior al Magistraturii.
(2) Tematica va fi transmisă cu cel puțin 90 de zile
înainte de examen.
Art. 22. — (1) Pentru probele scrise teoretice și
practice, comisia de examinare va stabili, cu 24 de ore
înainte de examen, 5 variante de subiecte pentru fiecare
materie, care se pun într-un plic sigilat.
(2) În ziua examenului, după intrarea candidaților în
sălile de examen, comisia de examinare va extrage câte
un subiect din fiecare plic. Subiectele extrase vor fi
multiplicate și distribuite în fiecare sală de examen.
Art. 23. — Accesul candidaților în sala de examen
este permis numai după legitimarea acestora.
Art. 24. — Înainte de tratarea subiectelor, candidații își
vor scrie numele și prenumele pe colțul din dreapta sus al
primei pagini a lucrării scrise, ce urmează să fie lipit, după
care se aplică ștampila Consiliului Superior al Magistraturii.
Art. 25. — La expirarea timpului stabilit pentru probele
scrise, președintele comisiei de organizare și supraveghere
preia lucrările candidaților, sub semnătură, după care le
predă președintelui comisiei de examinare în vederea
numerotării și a repartizării lor membrilor comisiei.
Art. 26. — Orice tentativă de fraudă atrage excluderea
candidatului din examen de către președintele comisiei de
organizare și supraveghere.
Art. 27. — (1) Media probei scrise teoretice este
rezultatul mediei aritmetice a notelor acordate de membrii
comisiei de examinare pentru fiecare materie în parte.
(2) Media probei scrise practice este rezultatul mediei
aritmetice a notelor acordate de membrii comisiei de
examinare pentru fiecare materie în parte.
(3) Media generală a probei scrise este rezultatul mediei
aritmetice dintre media probei scrise teoretice și media
probei scrise practice.
Art. 28. — Notele acordate la probele scrise vor fi
trecute, în cifre și litere, în borderoul de notare, care va fi
semnat pe fiecare filă de comisia de examinare.

10

MONITORUL OFICIAL AL ROMÂNIEI, PARTEA I, Nr. 879/27.IX.2004

Art. 29. — (1) Contestațiile cu privire la probele scrise
se trimit la Institutul Național al Magistraturii, în termen
de 72 de ore de la comunicarea rezultatelor, de către
candidați, curțile de apel sau parchetele de pe lângă
acestea.
(2) Lucrările cu privire la notarea cărora s-au formulat
contestații vor fi din nou secretizate, prin lipirea colțului pe
care este înscris numele candidatului.
Art. 30. — Comisia de contestații, numită de plenul
Consiliului Superior al Magistraturii, este formată din
5 membri, dintre care:
— 2 judecători de la Înalta Curte de Casație și Justiție;
— 1 procuror de la Parchetul de pe lângă Înalta Curte
de Casație și Justiție;
— 2 cadre didactice din învățământul juridic universitar
acreditat sau din Institutul Național al Magistraturii.
Art. 31. — La probele scrise și la probele orale
candidații vor fi apreciați cu note de la 1 la 10.
Art. 32. — (1) Vor fi admiși la proba orală candidații
care au obținut la proba scrisă cel puțin media 7,00, fără
ca la vreuna dintre materii să fi obținut o notă mai mică
de 5,00.
(2) Media generală a probelor orale este de cel puțin
7,00, fără ca la vreuna dintre materii candidatul să fi
obținut o medie mai mică de 5,00.
(3) Notarea la probele orale este definitivă.
(4) Media generală de promovare a examenului de
capacitate este de cel puțin 7,00.
Art. 33. — Rezultatele examenului se comunică curților
de apel și parchetelor de pe lângă acestea, se afișează la
sediul Institutului Național al Magistraturii și se aduc la
cunoștință publică pe pagina de Internet a Consiliului
Superior al Magistraturii și pe cea a Institutului Național al
Magistraturii.
Art. 34. — (1) La terminarea examenului comisia de
examinare va întocmi un proces-verbal în care vor fi
menționate condițiile de desfășurare a examenului, notele
obținute de candidați la probele scrise și orale, media
generală pe baza căreia au fost declarați admiși sau
respinși.
(2) Procesul-verbal va fi semnat de către toți membrii
comisiei de examinare.
CAPITOLUL III
Validarea examenului de capacitate
și repartizarea candidaților pe posturi
Art. 35. — (1) Rezultatele examenului de capacitate,
procesul-verbal prevăzut la art. 34 alin. (1) și raportul
întocmit de compartimentul de specialitate vor fi înaintate
Consiliului Superior al Magistraturii.
(2) Consiliul Superior al Magistraturii validează examenul
în prima ședință care urmează afișării rezultatelor,
centralizează rezultatele și întocmește, în ordinea mediilor
obținute, tabelul de clasificare a candidaților, pe baza
căruia vor fi numiți pe posturile vacante.
(3) Consiliul Superior al Magistraturii poate invalida, în
tot sau în parte, examenul de capacitate în cazurile în
care constată că nu au fost respectate condițiile prevăzute
de lege sau regulament cu privire la organizarea
examenului sau că există dovada săvârșirii unor fraude.

(4) În cazul invalidării rezultatelor, Consiliul Superior al
Magistraturii va stabili o nouă dată pentru susținerea
examenului de capacitate.
Art. 36. — După validarea examenului de capacitate,
lista tuturor posturilor vacante de la judecătorii și parchetele
de pe lângă aceste instanțe se publică, de îndată, separat
pentru judecători și procurori, în Monitorul Oficial al
României, Partea a III-a, și se afișează la sediile
instanțelor și parchetelor, prin grija Consiliului Superior al
Magistraturii.
Art. 37. — (1) Candidații declarați admiși la examen au
dreptul, în ordinea mediilor, să-și aleagă posturile, în
termen de 15 zile libere de la publicarea acestora în
Monitorul Oficial al României, Partea a III-a.
(2) Judecătorii stagiari pot opta numai pentru posturi de
judecător, iar procurorii stagiari, numai pentru posturi de
procuror.
Art. 38. — (1) Candidatului care nu și-a exercitat
dreptul de alegere în termenul prevăzut la art. 37 alin. (1)
sau care nu poate ocupa nici unul dintre posturile pentru
care a optat i se va propune, din oficiu, un post de către
Consiliul Superior al Magistraturii.
(2) Refuzul de a accepta propunerea este considerat
demisie.
Art. 39. — Repartizarea pe posturi se afișează la sediul
Consiliului Superior al Magistraturii, al instanțelor și al
parchetelor.
Art. 40. — La medii egale au prioritate la alegerea
postului, în ordinea următoare, candidatul care are titlul de
doctor în drept, cel care are o vechime mai mare în
magistratură ori magistratul care funcționează la instanța
sau parchetul pentru care a optat.
Art. 41. — (1) În termen de cel mult 3 luni de la data
validării examenului de capacitate, Consiliul Superior al
Magistraturii va propune Președintelui României numirea în
funcție a magistraților care au fost declarați reușiți la
examenul de capacitate.
(2) Magistratul care a fost respins la două sesiuni sau
care în mod nejustificat nu s-a prezentat la examenul de
capacitate pierde calitatea de magistrat din ziua validării
rezultatelor examenului de către Consiliul Superior al
Magistraturii.
Art. 42. — Cererile de înscriere la examen însoțite de
actele prevăzute la art. 9 sau, după caz, cererile de
amânare, lucrările scrise, rezultatele finale obținute la
examenul de capacitate și referatele anuale de evaluare
vor fi păstrate în mapa profesională a magistratului.
Art. 43. — Documentația privind examenul de capacitate
se păstrează la Consiliul Superior al Magistraturii.
Art. 44. — Prin grija președintelui curții de apel sau,
după caz, a procurorului general al parchetului de pe lângă
aceasta, prezentul regulament va fi adus la cunoștință
candidaților la data înscrierii la examen.
Art. 45. — Examenul de capacitate, sesiunea octombrie —
decembrie 2004, se va desfășura potrivit regulamentului în
vigoare la data înscrierii candidaților la examen.
Art. 46. — Prezentul regulament se publică în Monitorul
Oficial al României, Partea I.

MONITORUL OFICIAL AL ROMÂNIEI, PARTEA I, Nr. 879/27.IX.2004

11

CONSILIUL SUPERIOR AL MAGISTRATURII

H O T Ă R Â R E A Nr. 157
din 23 septembrie 2004
Având în vedere dispozițiile art. 155 alin. (2) din Constituția României,
republicată,
în temeiul dispozițiilor art. 106 alin. (1) lit. d) din Legea nr. 303/2004
privind statutul magistraților,
Consiliul Superior al Magistraturii h o t ă r ă ș t e:
Art. 1. — Se aprobă Regulamentul privind organizarea și desfășurarea
concursului de admitere în magistratură, anexă la prezenta hotărâre.
Art. 2. — Prezentul regulament se trimite spre publicare în Monitorul
Oficial al României, Partea I, prin grija Secretariatului tehnic.
Secretarul general al Consiliului Superior al Magistraturii,
judecător dr. Dan Lupașcu

ANEXĂ

REGULAMENT
privind organizarea și desfășurarea concursului de admitere în magistratură
CAPITOLUL I
Dispoziții generale
Art. 1. — (1) Ocuparea posturilor vacante de judecător
sau procuror se face prin concurs organizat de către
Consiliul Superior al Magistraturii, prin intermediul Institutului
Național al Magistraturii, în condițiile prezentului regulament.
(2) La concursul de admitere în magistratură se pot
înscrie persoanele care îndeplinesc condițiile prevăzute la
art. 13 alin. (2) lit. a)—d) și art. 31 din Legea nr. 303/2004
privind statutul magistraților.
Art. 2. — Pot fi numiți în magistratură, pe baza
concursului prevăzut la art. 1, personalul de specialitate
juridică asimilat magistraților potrivit Legii nr. 303/2004,
precum și avocații, notarii, asistenții judiciari, consilierii
juridici, persoanele care au îndeplinit funcții de specialitate
juridică în aparatul Parlamentului, Administrației
Prezidențiale, Guvernului, Curții Constituționale, Avocatului
Poporului, Curții de Conturi sau al Consiliului Legislativ, cu
o vechime în specialitate de cel puțin 5 ani.
CAPITOLUL II
Organizarea și desfășurarea concursului
Art. 3. — (1) Data, locul, modul de desfășurare a
concursului de admitere în magistratură, cuantumul taxei și
lista posturilor vacante scoase la concurs se publică în
Monitorul Oficial al României, Partea a III-a, pe pagina de
Internet a Consiliului Superior al Magistraturii și pe pagina
de Internet a Institutului Național al Magistraturii și se aduc
la cunoștință publică printr-un comunicat de presă cu cel
puțin 90 de zile înainte de data stabilită pentru concurs.
(2) Cererile de înscriere tipizate se elaborează de către
Consiliul Superior al Magistraturii și se trimit tribunalelor și
parchetelor de pe lângă acestea o dată cu tematica
concursului.

(3) La înscriere candidații primesc cererea tipizată, un
exemplar al prezentului regulament, tematica stabilită pentru
concurs și bibliografia.
(4) Cererile pentru înscrierea la concurs se depun, cu
cel puțin 60 de zile înainte de data acestuia, la tribunale
sau, după caz, la parchetele de pe lângă tribunalele în a
căror circumscripție domiciliază candidații.
(5) La cererea de înscriere se anexează, în original,
următoarele acte: certificatul de cazier judiciar, declarație pe
proprie răspundere că nu au existat întreruperi de
activitate, curriculum vitae. De asemenea, la cererea de
înscriere se anexează, în copie, următoarele acte:
certificatul de naștere, actul de identitate, diploma de
licență, carnetul de muncă sau alte acte doveditoare ale
vechimii în specialitate.
(6) Președinții tribunalelor și prim-procurorii parchetelor
de pe lângă tribunale vor transmite dosarele candidaților și
baza de date, cu cel puțin 30 de zile înainte de data
concursului, la Consiliul Superior al Magistraturii.
(7) Verificarea dosarelor candidaților și îndeplinirea
condițiilor prevăzute la art. 13 alin. (2) lit. a)—d) și art. 31
din Legea nr. 303/2004 se efectuează de către comisia de
organizare și supraveghere a concursului de admitere.
Art. 4. — Comisia de admitere, formată din comisia de
elaborare a subiectelor, comisia de corectare a lucrărilor și
comisia de soluționare a contestațiilor, este numită prin
hotărâre a Consiliului Superior al Magistraturii.
Art. 5. — Examinarea candidaților se va face prin
susținerea unei probe scrise de verificare a cunoștințelor
teoretice și practice la următoarele materii:
a) drept civil;
b) drept procesual civil;
c) drept penal;
d) drept procesual penal;

12

MONITORUL OFICIAL AL ROMÂNIEI, PARTEA I, Nr. 879/27.IX.2004

e) organizare judiciară, elemente de drept comparat și
jurisprudența Curții Europene a Drepturilor Omului.
Art. 6. — (1) Accesul candidaților în sălile de concurs
se face pe baza listelor întocmite pentru fiecare sală, a
actului de identitate și a legitimației de concurs primite la
intrarea în sală. Candidații vor păstra la vedere actul de
identitate și legitimația de concurs, pe întreaga durată a
desfășurării probelor.
(2) Deținerea oricăror aparate electronice și de
comunicare, precum și a oricăror surse de informare este
interzisă în sala de concurs. Încălcarea acestei dispoziții
atrage eliminarea din concurs.
(3) Candidații care nu se află în sală în momentul
deschiderii plicului cu subiecte pierd dreptul de a mai
susține concursul.
(4) În vederea elaborării lucrării scrise, candidații
primesc coli de hârtie tip, având ștampila Consiliului
Superior al Magistraturii, și folosesc numai cerneală sau
pix cu pastă de culoare albastră.
(5) Înainte de comunicarea subiectelor candidații își
înscriu numele și prenumele pe colțul foii ce urmează a fi
sigilat.
(6) Ora stabilită de comisia de examinare pentru
începerea probei scrise va fi aceeași pentru toate sălile
unde se desfășoară concursul. Plicurile cu subiectele de
concurs vor fi desigilate de delegatul care supraveghează
sala de concurs, după verificarea integrității acestora de
către un candidat. Delegatul comunică subiectele și ora
exactă de începere și de încheiere a concursului.
(7) Pe durata desfășurării probei scrise, în sălile de
concurs au acces numai membrii comisiei de admitere și
delegații care supraveghează desfășurarea concursului.
Art. 7 — (1) Timpul destinat pentru elaborarea lucrării
scrise este cel stabilit de către comisia de elaborare a
subiectelor. La expirarea timpului stabilit pentru proba
scrisă, candidatul predă lucrarea, sub semnătură, iar
delegatul care a supravegheat desfășurarea concursului
menționează în borderou numărul de pagini al lucrării și
aplică ștampila Consiliului Superior al Magistraturii.
(2) Delegatul care a supravegheat desfășurarea
concursului predă lucrările comisiei de admitere, care le
numerotează și le înscrie în borderoul centralizator.
(3) Pentru fiecare sală de concurs se întocmește un
borderou separat și un proces-verbal tipizat.
(4) Pe durata desfășurării probei scrise este interzisă
părăsirea sălii de concurs de către candidați. Părăsirea
temporară a sălii de concurs se face numai în cazuri
excepționale, cu însoțitor.
(5) Frauda sau tentativa de fraudă, dovedită, atrage
eliminarea din concurs. În aceste cazuri responsabilul de
sală consemnează în procesul-verbal faptele și măsurile
luate, iar lucrarea se anulează cu mențiunea îfraudă“.
Procesul-verbal se comunică președintelui comisiei de
admitere și candidatului.
Art. 8. — (1) Corectarea lucrărilor se face conform
baremului stabilit de comisia de elaborare a subiectelor,
pentru fiecare subiect de concurs, barem care se afișează
la sfârșitul probei scrise.

(2) Lucrarea scrisă se notează cu note de la 1 la 10.
Nota finală a lucrării de concurs o reprezintă media
aritmetică a notelor obținute la fiecare dintre cele șase
materii de concurs.
(3) Pe timpul corectării colțul sigilat al lucrării nu se
deschide. Notele acordate se înscriu în borderou sub
semnătura celor care le-au acordat și pe lucrare, sub
semnătura președintelui comisiei de corectare, după care
se introduc în baza de date a comisiei de corectare. După
efectuarea acestor operațiuni, se desface colțul sigilat al
lucrării și se corelează numărul lucrării cu numele
candidatului.
(4) Pentru ocuparea unui post vacant de judecător sau
procuror, candidatul trebuie să obțină cel puțin media
generală 7 (șapte), dar nu mai puțin de nota 5 (cinci) la
fiecare dintre materiile de concurs.
Art. 9. — (1) Rezultatele concursului se afișează la
sediul Consiliului Superior al Magistraturii, tribunalelor și
parchetelor de pe lângă acestea și se aduc la cunoștință
publică pe pagina de internet a Consiliului Superior al
Magistraturii.
(2) Candidații nemulțumiți de rezultatele concursului pot
formula contestații în termen de 48 de ore de la afișare.
Contestațiile se depun la sediile instituțiilor prevăzute la
alin. (1). Președinții tribunalelor și prim-procurorii
parchetelor de pe lângă acestea transmit de îndată
contestațiile la Consiliul Superior al Magistraturii. Decizia
comisiei de soluționare a contestațiilor este irevocabilă.
(3) În vederea soluționării contestațiilor, lucrările scrise
se vor renumerota și resigila, fiind înscrise într-un borderou
separat.
Art. 10. — (1) Candidații declarați admiși vor fi verificați,
sub aspectul bunei reputații, de către inspectorii
judecătorești din cadrul Consiliului Superior al Magistraturii
și vor fi programați pentru a se prezenta la vizita medicală.
(2) Candidații inapți din punct de vedere medical pentru
exercitarea funcției, precum și cei care nu se bucură de o
bună reputație sunt declarați respinși.
Art. 11. — (1) Tabelul cu rezultatele finale se supune
spre validare Consiliului Superior al Magistraturii în prima
ședință care urmează afișării rezultatelor.
(2) După validarea concursului de admitere în
magistratură, Consiliul Superior al Magistraturii efectuează
repartizarea pe posturi a candidaților reușiți la concurs, în
ordinea descrescătoare a mediilor obținute.
Art. 12. — (1) În termen de cel mult 3 luni de la data
validării concursului de admitere în magistratură, Consiliul
Superior al Magistraturii propune Președintelui României
numirea în funcția de judecător sau, după caz, de procuror
a candidaților admiși.
(2) După numirea în funcția de magistrat, persoanele
prevăzute la alin. (1) sunt obligate să urmeze, pe o
perioadă de 6 luni, un curs de formare profesională în
cadrul Institutului Național al Magistraturii.
Art. 13. — Prezentul regulament se publică în Monitorul
Oficial al României, Partea I.

MONITORUL OFICIAL AL ROMÂNIEI, PARTEA I, Nr. 879/27.IX.2004

13

CONSILIUL SUPERIOR AL MAGISTRATURII

H O T Ă R Â R E A Nr. 158
din 23 septembrie 2004
Având în vedere dispozițiile art. 155 alin. (2) din Constituția României,
republicată,
în temeiul dispozițiilor art. 106 alin. (1) lit. a) din Legea nr. 303/2004
privind statutul magistraților,
Consiliul Superior al Magistraturii

h o t ă r ă ș t e:

Art. 1. — Se aprobă Regulamentul privind concursul de admitere și
examenul de absolvire a Institutului Național al Magistraturii, anexă la
prezenta hotărâre.
Art. 2. — Prezentul regulament se trimite spre publicare în Monitorul
Oficial al României, Partea I, prin grija Secretariatului tehnic.
Secretarul general al Consiliului Superior al Magistraturii,
judecător dr. Dan Lupașcu
ANEXĂ

REGULAMENT
privind concursul de admitere și examenul de absolvire a Institutului Național al Magistraturii
CAPITOLUL I
Concursul de admitere la Institutul Național
al Magistraturii
SECȚIUNEA I
Dispoziții generale

Art. 1. — Recrutarea și formarea profesională inițială în
vederea ocupării funcției de magistrat se realizează prin
Institutul Național al Magistraturii.
Art. 2. — La concursul de admitere în Institutul Național
al Magistraturii au dreptul să participe persoanele care
îndeplinesc condițiile prevăzute la art. 13 alin. (2) din
Legea nr. 303/2004 privind statutul magistraților.
Art. 3. — Cursanții Institutului Național al Magistraturii
au calitatea de auditor de justiție.
SECȚIUNEA a II-a
Organizarea concursului

Art. 4. — (1) Concursul de admitere se organizează
anual, la data și locul stabilite de Institutul Național al
Magistraturii, cu aprobarea Consiliului Superior al
Magistraturii.
(2) Consiliul Superior al Magistraturii stabilește în fiecare
an numărul de cursanți, în funcție de posturile de judecători
și procurori vacante, precum și de cele care vor fi
înființate.
(3) Tematica, data, locul, modul de desfășurare a
concursului de admitere și numărul de locuri scoase la
concurs se publică în Monitorul Oficial al României,
Partea a III-a, pe pagina de Internet a Consiliului Superior
al Magistraturii și pe cea a Institutului Național al
Magistraturii, cu cel puțin 90 de zile înainte de data
stabilită pentru concurs, și se aduc la cunoștință publică
printr-un comunicat de presă.
(4) Cererile de înscriere tipizate se elaborează de
Consiliul Superior al Magistraturii și se înaintează

tribunalelor și parchetelor de pe lângă acestea o dată cu
tematica concursului.
(5) La înscriere candidații primesc cererea tipizată, un
exemplar al prezentului regulament, precum și tematica
stabilită pentru concurs.
(6) Cererile pentru înscrierea la concurs se depun, cu
cel puțin 60 de zile înainte de data acestuia, la tribunalele
și parchetele de pe lângă acestea în ale căror
circumscripții domiciliază candidații.
(7) La cererea de înscriere se anexează următoarele
acte:
a) certificat de naștere, în copie;
b) actul de identitate, în copie;
c) diploma de licență sau adeverința provizorie, în copie;
d) chitanța de plată a taxei de înscriere;
e) certificatul de cazier judiciar.
(8) Cuantumul taxei de înscriere la concurs se stabilește
prin hotărâre a Consiliului Superior al Magistraturii. Taxa se
plătește la casieria tribunalului sau parchetului la care se
face înscrierea. Pentru încasarea taxei se va utiliza
chitanțier separat de cel folosit pentru activitatea curentă.
Chitanțele se întocmesc în trei exemplare, dintre care
originalul și al doilea exemplar se vor înmâna candidatului.
Sumele astfel obținute se vor vira la Consiliul Superior al
Magistraturii prin ordin de plată.
(9) Președinții tribunalelor și prim-procurorii parchetelor
de pe lângă acestea vor transmite dosarele candidaților, cu
cel puțin 30 de zile înainte de data concursului, la Consiliul
Superior al Magistraturii.
Art. 5. — (1) Consiliul Superior al Magistraturii numește
la propunerea Institutului Național al Magistraturii comisia
de admitere, comisia de elaborare a subiectelor și comisia
de soluționare a contestațiilor.
(2) Comisia de admitere organizează și supraveghează
desfășurarea concursului și corectează lucrările.
(3) Verificarea dosarelor candidaților și îndeplinirea
condițiilor prevăzute la art. 13 alin. (2) din Legea
nr. 303/2004 se realizează de comisia de admitere.

14

MONITORUL OFICIAL AL ROMÂNIEI, PARTEA I, Nr. 879/27.IX.2004

(4) Candidații respinși în urma verificării pot formula
contestații în termen de 5 zile de la afișare.
(5) Contestațiile vor fi soluționate prin hotărâre definitivă,
de comisia de soluționare a candidaților.
SECȚIUNEA a III-a
Desfășurarea concursului

Art. 6. — (1) Examinarea candidaților se va face prin
susținerea a două probe scrise de verificare a cunoștințelor
juridice, prima de tip grilă, eliminatorie, și a doua cu
subiecte de sinteză și cazuri practice, la următoarele
materii:
a) drept civil;
b) drept procesual civil;
c) drept penal;
d) drept procesual penal.
(2) Întrebările pentru testul grilă și subiectele vor fi
stabilite de comisia de elaborare a subiectelor, care va fi
constituită din patru membri, cadre universitare în
învățământul superior acreditat sau din Institutul Național al
Magistraturii, specialiști în materiile de concurs.
Art. 7. — (1) Accesul candidaților în sălile de concurs
se face pe baza listelor întocmite pentru fiecare sală, a
actului de identitate și a legitimației de concurs primite la
intrarea în sală. Candidații vor păstra la vedere actul de
identitate și legitimația de concurs, pe întreaga durată a
desfășurării probelor.
(2) Deținerea oricăror aparate electronice și de
comunicare, precum și a oricăror surse de informare este
interzisă în sala de concurs. Încălcarea acestei dispoziții
atrage eliminarea din concurs.
(3) Candidații care nu se află în sală în momentul
deschiderii plicului cu subiecte pierd dreptul de a mai
susține proba respectivă.
(4) În vederea elaborării lucrării scrise, candidații
primesc coli de hârtie tip, având ștampila Consiliului
Superior al Magistraturii, și folosesc numai cerneală sau
pix de culoare neagră.
(5) Înainte de comunicarea subiectelor candidații își
înscriu numele și prenumele, județul de domiciliu și
numărul legitimației primite la intrarea în sala de concurs,
pe colțul foii ce urmează a fi sigilat.
(6) Ora stabilită de comisie pentru începerea probei
scrise va fi aceeași pentru toate sălile unde se desfășoară
concursul.
Art. 8. — (1) Cu o zi înainte de desfășurarea
concursului fiecare dintre membrii comisiei de elaborare a
subiectelor va stabili un set de câte patru variante de
subiecte pentru fiecare materie.
(2) Subiectele vor fi puse în plicuri separate, sigilate,
care vor fi desfăcute în ziua concursului, după intrarea în
sală a candidaților, în prezența unor observatori și după
verificarea lor prealabilă de către unul dintre candidați.
Despre toate aceste operațiuni se va face mențiune în
procesul-verbal.
(3) Prin tragere la sorți vor fi stabilite subiectele pentru
lucrările scrise, care vor fi multiplicate și predate delegaților
din sălile de examen.
(4) Delegatul comunică subiectele, ora când începe și
când se încheie proba.
(5) Pe toată durata desfășurării probelor scrise, în sălile
de concurs au acces numai membrii comisiei de admitere
și delegații care supraveghează desfășurarea concursului.

Art. 9. — (1) Timpul destinat pentru elaborarea lucrărilor
scrise este cel stabilit de către comisia de admitere. La
expirarea timpului stabilit pentru proba scrisă candidatul
predă lucrarea, sub semnătură, iar delegatul care a
supravegheat desfășurarea concursului menționează în
borderou numărul de pagini al lucrării respective și aplică
ștampila Consiliului Superior al Magistraturii.
(2) Delegatul care a supravegheat desfășurarea
concursului predă lucrările comisiei de admitere, care le
numerotează și le înscrie în borderoul centralizator.
(3) Pentru fiecare sală de concurs se întocmește un
borderou separat și un proces-verbal tipizat.
(4) Pe toată durata desfășurării probei scrise este
interzisă părăsirea sălii de concurs de către candidați.
Părăsirea temporară a sălii de concurs se face numai în
cazuri excepționale, cu însoțitor.
(5) Frauda sau tentativa de fraudă, dovedită, atrage
după sine eliminarea din concurs. În aceste cazuri
responsabilul de sală consemnează în procesul-verbal
faptele și măsurile luate, iar lucrarea se anulează cu
mențiunea îfraudă“. Procesul-verbal se comunică
președintelui comisiei de admitere și candidatului respectiv.
Art. 10. — (1) Prima probă, eliminatorie, constă în
soluționarea unui test grilă cu 100 de întrebări, câte 25
pentru fiecare dintre disciplinele de concurs.
(2) Lucrările se notează cu îadmis“ sau îrespins“, în
funcție de punctajul obținut de candidat.
(3) La testul grilă fiecare răspuns corect valorează un
punct. Sunt declarați admiși candidații care au obținut
minimum 80 de puncte.
(4) Corectarea lucrărilor la testul grilă se face conform
baremului stabilit de comisia de elaborare a subiectelor,
barem care se afișează la sfârșitul probei eliminatorii.
(5) Pe timpul corectării colțul sigilat al lucrării nu se
deschide. Punctajul obținut de candidat se înscrie în
borderou și pe lucrare. După efectuarea acestor operațiuni,
se desface colțul sigilat al lucrării și se corelează numărul
lucrării și numărul legitimației de concurs cu numele
candidatului. Rezultatele obținute la proba eliminatorie se
afișează la sediul Institutului Național al Magistraturii, al
Consiliului Superior al Magistraturii și la sediile tribunalelor,
respectiv ale parchetelor de pe lângă acestea, și se aduc
la cunoștință publică pe pagina de Internet a Consiliului
Superior al Magistraturii și pe cea a Institutului Național al
Magistraturii.
Art. 11. — (1) Candidații nemulțumiți de punctajul
obținut la proba eliminatorie pot depune contestație la
Consiliul Superior al Magistraturii sau la tribunalele,
respectiv parchetele de pe lângă acestea, la care s-au
înscris, în termen de 48 de ore de la data afișării
rezultatelor. Contestațiile care se depun la tribunale sau
parchetele de pe lângă acestea se transmit imediat după
înregistrare, prin fax, la Consiliul Superior al Magistraturii.
(2) În vederea soluționării contestațiilor, colțul lucrării se
va sigila din nou.
(3) Contestațiile se soluționează de către comisia de
contestații numită conform art. 5 alin. (1), în termen de
3 zile de la expirarea termenului prevăzut la alin.(1).
Art. 12. — Candidații declarați admiși la proba tip grilă
vor susține proba a doua, constând în două lucrări scrise,
cu subiecte de sinteză și câte un caz practic, la drept civil
și drept procesual civil, respectiv drept penal și drept
procesual penal. Cele două lucrări se vor susține în
aceeași zi.

MONITORUL OFICIAL AL ROMÂNIEI, PARTEA I, Nr. 879/27.IX.2004
Art. 13. — (1) Corectarea lucrărilor se face conform
baremului stabilit de comisia de elaborare a subiectelor,
pentru fiecare subiect de concurs, barem care se afișează
la sfârșitul probei scrise.
(2) Nota probei a doua o reprezintă media aritmetică a
notelor obținute la fiecare dintre cele patru materii.
(3) Pe timpul corectării colțul lucrării nu se desigilează.
Notele acordate se înscriu în borderou sub semnătura
celor care le-au acordat și apoi pe lucrare, de către
președintele comisiei de admitere, după care se introduc în
baza de date a comisiei de admitere. După efectuarea
acestor operațiuni, se desface colțul sigilat al lucrării și se
corelează numărul lucrării cu numele candidatului.
Art. 14. — (1) Nota lucrării de concurs o reprezintă
nota obținută de candidat la proba a doua, calculată
conform art. 13 alin. (2).
(2) Pe baza acestei note de la proba a doua se
întocmește tabelul de clasificare a candidaților, care se
transmite, pentru afișare, la sediul Institutului Național al
Magistraturii, la sediul Consiliului Superior al Magistraturii și
la cel al tribunalelor și parchetelor de pe lângă acestea, și
se publică pe pagina de Internet a Consiliului Superior al
Magistraturii și pe cea a Institutului Național al Magistraturii.
(3) Pentru admiterea la Institutul Național al
Magistraturii, candidatul trebuie să obțină media generală
de cel puțin 8 (opt), dar nu mai puțin de nota 5 (cinci) la
fiecare dintre materiile de concurs.
(4) Departajarea candidaților cu note egale se face în
ordinea descrescătoare a mediilor de la examenul de
licență și apoi în ordinea descrescătoare a mediilor
aritmetice obținute în facultate la disciplinele de concurs
enumerate în art. 6 alin. (1).
Art. 15. — (1) Candidatul nemulțumit de notele obținute
la cea de a doua probă poate depune contestație în
termen de 48 de ore de la data afișării rezultatelor.
Contestațiile se depun la Consiliul Superior al Magistraturii
sau la tribunalele, respectiv parchetele de pe lângă
acestea, unde a avut loc înscrierea. Contestațiile care se
depun la tribunale și parchete se transmit imediat după
înregistrare, prin fax, la Consiliul Superior al Magistraturii.
(2) Contestațiile se soluționează de către comisia de
soluționare a contestațiilor.
(3) În vederea soluționării contestațiilor, lucrările scrise
se vor renumerota și resigila, fiind înscrise într-un borderou
separat. Rezultatele în urma contestațiilor se afișează la
sediul Institutului Național al Magistraturii, la sediul
Consiliului Superior al Magistraturii și la cel al tribunalelor,
respectiv al parchetelor de pe lângă acestea, și se aduc
la cunoștință publică pe pagina de Internet a Consiliului
Superior al Magistraturii și pe cea a Institutului Național al
Magistraturii.
(4) După soluționarea contestațiilor și comunicarea
rezultatului examinării medicale, se întocmește tabelul cu
rezultatele definitive ale candidaților înscriși la concurs,
care se afișează la sediul Institutului Național al
Magistraturii și se aduc la cunoștință publică pe pagina de
Internet a Consiliului Superior al Magistraturii și pe cea a
Institutului Național al Magistraturii.
Art. 16. — (1) Candidații care sunt admiși vor fi
programați pentru a se prezenta la vizita medicală
efectuată de o comisie medicală numită prin ordin comun
al ministrului justiției și al ministrului sănătății.
(2) Consiliul Superior al Magistraturii, prin inspectorii
generali, va verifica îndeplinirea de către candidații admiși

15

a condiției bunei reputații prevăzute la art. 13 alin. (2)
lit. c) din Legea nr. 303/2004.
(3) Consiliul Superior al Magistraturii validează
rezultatele concursului și hotărăște cu privire la îndeplinirea
condițiilor prevăzute la alin. 1 și 2.
(4) Consiliul Superior al Magistraturii stabilește lista
definitivă a candidaților declarați admiși la Institutul Național
al Magistraturii, pe care o comunică potrivit art. 14 alin. (2).
Art. 17. — Locurile scoase la concurs la Institutul
Național al Magistraturii vor fi ocupate, conform art. 16
alin. (4), de candidații declarați admiși.
CAPITOLUL II
Examenul de absolvire a Institutului Național
al Magistraturii
Art. 18. — (1) La absolvirea Institutului Național al
Magistraturii auditorii de justiție susțin un examen care
constă în probe scrise, preponderent cu caracter practic,
pentru verificarea însușirii cunoștințelor necesare funcției de
judecător sau procuror.
(2) Disciplinele la care auditorii de justiție susțin examen
de absolvire și vor fi evaluați pe parcursul anului, precum
și modalitățile de examinare se stabilesc de către Consiliul
științific al Institutului Național al Magistraturii.
(3) Examenul va fi susținut în fața unei comisii numite
de Consiliul Superior al Magistraturii, la propunerea
Institutului Național al Magistraturii, formată din trei membri
ai personalului de instruire al acestuia și trei magistrați de
la instanțe și parchete.
(4) Rezultatul examenului poate fi contestat în termen
de 48 de ore de la afișarea rezultatelor. Contestația se
soluționează de comisia de contestație, numită de Consiliul
Superior al Magistraturii, la propunerea Institutului Național
al Magistraturii, formată din trei membri, respectiv un
reprezentant al personalului de instruire al acestuia, un
judecător și un procuror.
(5) Pentru absolvirea Institutului Național al Magistraturii,
candidatul trebuie să obțină cel puțin nota 5 (cinci) la
fiecare dintre materiile de examen, media generală fiind
minim 7 (șapte).
(6) Absolvenților Institutului Național al Magistraturii li se
eliberează un atestat în care se menționează durata
cursurilor și media generală obținută.
Art. 19. — (1) În cazul în care un auditor de justiție nu
promovează examenul de absolvire în prima sesiune, are
dreptul să participe la următoarea sesiune organizată de
Institutul Național al Magistraturii.
(2) Absența nejustificată sau respingerea candidatului la
a doua sesiune atrage pierderea dreptului de a fi numit
magistrat. Acesta va fi obligat să restituie cheltuielile
efectuate pe perioada cursurilor.
Art. 20. — (1) Absolvenții Institutului Național al
Magistraturii sunt repartizați de Consiliul Superior al
Magistraturii pe baza rezultatelor obținute la absolvire.
(2) Prin rezultatul obținut la absolvire se înțelege media
aritmetică dintre media primului an de studiu, media celui
de-al doilea an de studiu și media de la examenul de
absolvire a Institutului Național al Magistraturii.
CAPITOLUL III
Dispoziții finale
Art. 21. — Prezentul regulament se va publica în
Monitorul Oficial al României, Partea I.

P R E Ț U R I L E

publicațiilor legislative pentru anul 2004
— pe suport tradițional —
Nr.
crt.

1.
2.
3.
4.
5.
6.
7.
8.
9.
10.
11.
12.

Valoarea
abonamentului
anual
— lei —

Trim. I

Trim. II

Trim. III

română
română,

9.875.000
1.780.000

2.468.750
—

2.715.750
—

2.987.500
—

3.286.000
—

maghiară

7.900.000
12.500.000
2.530.000
10.680.000
9.850.000
2.500.000
4.150.000

1.975.000
3.125.000
632.500
2.670.000
2.462.500
625.000
1.038.000

1.975.000
3.125.000
632.500
2.670.000
2.462.500
687.500
1.141.500

1.975.000
3.125.000
632.500
2.670.000
2.462.500
756.500
1.255.500

1.975.000
3.125.000
632.500
2.670.000
2.462.500
832.500
1.381.500

625.000
470.000
2.500.000

—
—
—

—
—
—

—
—
—

—
—
—

Denumirea publicației

Monitorul Oficial, Partea I, în limba
Monitorul Oficial, Partea I, în limba
numere bis*)
Monitorul Oficial, Partea I, în limba
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Colecția Legislația României
Colecția de hotărâri ale Guvernului
acte normative
Repertoriul actelor normative
Decizii ale Curții Constituționale
Ediții trilingve

și alte

Valoarea
abonamentului trimestrial
— lei —
Trim. IV

**) Cu excepția numerelor bis în care se publică acte cu un volum extins și care interesează doar un număr restrâns de utilizatori.

Toate publicațiile Regiei Autonome îMonitorul Oficial“ sunt purtătoare de T.V.A. în cotă de 9%, aceasta fiind
inclusă în prețul de abonament.
Pentru siguranța clienților, abonamentele la publicațiile Regiei Autonome îMonitorul Oficial“ se pot efectua prin
următorii difuzori:
u COMPANIA NAȚIONALĂ îPOȘTA ROMÂNĂ“ — S.A. — prin oficiile sale poștale
u RODIPET — S.A.
— prin toate filialele
u INTERPRESS SPORT — S.R.L.
— București, str. Hristo Botev nr. 6
(telefon/fax: 313.85.07; 313.85.08; 313.85.09)
u PRESS EXPRES — S.R.L.
— Otopeni, str. Flori de Câmp nr. 9
(telefon/fax: 221.05.37; 0745.133.712)
u M.T. PRESS IMPEX — S.R.L.
— București, bd. Basarabia nr. 256
(telefon/fax: 255.48.15; 255.48.16)
u INFO EUROTRADING — S.A.
— București, Splaiul Independenței nr.202A
(telefon/fax: 212.73.54)
u ACTA LEGIS — S.R.L.
— București, str. Banul Udrea nr. 10,
(telefon/fax: 411.91.79)
u CURIER PRESS — S.A.
— Brașov, str. Traian Grozăvescu nr. 7
(telefon/fax: 0268/47.05.96)
u MIMPEX — S.R.L.
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
u CALLIOPE — S.R.L.
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
u ASTOR-MED — S.R.L.
— Iași, str. Sucidava nr. 2, bl. U2, sc. C, ap. 2
(telefon/fax: 0232/27.91.76, 0232/25.84.27)

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 879/27.IX.2004 conține 16 pagini.

Prețul de vânzare 17.000 lei

ISSN 1453—4495

