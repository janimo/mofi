Anul 172 (XVI) — Nr. 1.089

PARTEA

I

LEGI, DECRETE, HOTĂRÂRI ȘI ALTE ACTE

Marți, 23 noiembrie 2004

SUMAR

Nr.

508.

952.

830.

831.

Pagina
LEGI ȘI DECRETE
— Lege privind înființarea, organizarea și
funcționarea în cadrul Ministerului Public a
Direcției de Investigare a Infracțiunilor de
Criminalitate Organizată și Terorism ......................
— Decret pentru promulgarea Legii privind înființarea,
organizarea și funcționarea în cadrul Ministerului
Public a Direcției de Investigare a Infracțiunilor de
Criminalitate Organizată și Terorism ......................
´
— Decret privind conferirea Semnului onorific În
Serviciul Patriei pentru ofițeri din Serviciul de
Informații Externe .....................................................
— Decret privind conferirea Semnului onorific În
Serviciul Patriei pentru maiștri militari și subofițeri
din Serviciul de Informații Externe .........................

LEGI

Nr.

Pagina
HOTĂRÂRI ALE GUVERNULUI ROMÂNIEI

1–5

6

6

7

ȘI

1.945. — Hotărâre privind completarea Listei societăților
comerciale aflate în portofoliul Autorității pentru
Valorificarea Activelor Statului, care beneficiază de
prevederile art. 14 din Ordonanța de urgență a
Guvernului nr. 8/2003 privind stimularea procesului
de restructurare, reorganizare și privatizare a unor
societăți naționale, companii naționale și societăți
comerciale cu capital majoritar de stat, prevăzută
în anexa la Hotărârea Guvernului nr. 592/2004 .......

7–8

1.983. — Hotărâre privind suplimentarea bugetului
Ministerului Educației și Cercetării din Fondul de
rezervă bugetară la dispoziția Guvernului, prevăzut
în bugetul de stat pe anul 2004 ...........................

8

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind înființarea, organizarea și funcționarea în cadrul Ministerului Public
a Direcției de Investigare a Infracțiunilor de Criminalitate Organizată și Terorism
Parlamentul României adoptă prezenta lege.
CAPITOLUL I
Dispoziții generale
Art. 1. — (1) Prin prezenta lege se înființează Direcția
de Investigare a Infracțiunilor de Criminalitate Organizată și
Terorism, în cadrul Ministerului Public, ca structură

specializată în combaterea infracțiunilor de criminalitate
organizată și terorism a Parchetului de pe lângă Înalta
Curte de Casație și Justiție, prin reorganizarea Secției de
combatere a criminalității organizate și antidrog și a
structurilor sale teritoriale.

2

MONITORUL OFICIAL AL ROMÂNIEI, PARTEA I, Nr. 1.089/23.XI.2004

(2) Direcția de Investigare a Infracțiunilor de
Criminalitate Organizată și Terorism își exercită atribuțiile
pe întregul teritoriu al României, prin procurori specializați
în combaterea criminalității organizate și a terorismului.
(3) Direcția de Investigare a Infracțiunilor de
Criminalitate Organizată și Terorism este condusă de un
procuror-șef și este coordonată de procurorul general al
Parchetului de pe lângă Înalta Curte de Casație și Justiție.
Art. 2. — (1) Direcția de Investigare a Infracțiunilor de
Criminalitate Organizată și Terorism are următoarele
atribuții:
a) efectuarea urmăririi penale pentru infracțiunile
prevăzute în prezenta lege în condițiile Codului de
procedură penală și ale legilor speciale:
b) conducerea, supravegherea și controlul actelor de
cercetare penală, efectuate din dispoziția procurorului de
către ofițerii și agenții de poliție judiciară aflați în
coordonarea Direcției de Investigare a Infracțiunilor de
Criminalitate Organizată și Terorism;
c) sesizarea instanțelor judecătorești pentru luarea
măsurilor prevăzute de lege și pentru judecarea cauzelor
privind infracțiunile care sunt, potrivit art. 12, în competența
Direcției de Investigare a Infracțiunilor de Criminalitate
Organizată și Terorism;
d) studierea cauzelor care generează săvârșirea
infracțiunilor de criminalitate organizată, trafic de droguri,
macrocriminalitate economico-financiară, criminalitate
informatică și terorism și a condițiilor care le favorizează,
elaborarea propunerilor în vederea eliminării acestora,
precum și pentru perfecționarea legislației penale în acest
domeniu;
e) constituirea și actualizarea bazei de date vizând
infracțiunile ce sunt date în competența Direcției de
Investigare a Infracțiunilor de Criminalitate Organizată și
Terorism;
f) exercitarea altor atribuții prevăzute de Codul de
procedură penală și de legile speciale.
(2) Direcția de Investigare a Infracțiunilor de
Criminalitate Organizată și Terorism exercită drepturile și
îndeplinește obligațiile procedurale prevăzute de lege, în
cauzele privind infracțiunile atribuite prin prezenta lege în
competența sa.
CAPITOLUL II
Organizarea și funcționarea Direcției de Investigare
a Infracțiunilor de Criminalitate Organizată și Terorism
Art. 3. — Direcția de Investigare a Infracțiunilor de
Criminalitate Organizată și Terorism este condusă, potrivit
prevederilor art. 1 alin. (3), de un procuror-șef, ajutat de
un procuror-șef adjunct.
Art. 4. — (1) Direcția de Investigare a Infracțiunilor de
Criminalitate Organizată și Terorism este organizată în
următoarele servicii, conduse de procurori-șefi:
a) serviciul de combatere a criminalității organizate;
b) serviciul de combatere a traficului de droguri;
c) serviciul de combatere a macrocriminalității
economico-financiare;
d) serviciul de combatere a criminalității informatice;
e) serviciul de combatere a infracțiunilor de terorism.
(2) În cadrul serviciilor se pot organiza birouri conduse
de procurori-șefi, prin ordin al procurorului general al
Parchetului de pe lângă Înalta Curte de Casație și Justiție,
la propunerea procurorului-șef al Direcției de Investigare a
Infracțiunilor de Criminalitate Organizată și Terorism.

(3) În cadrul Direcției de Investigare a Infracțiunilor de
Criminalitate Organizată și Terorism se înființează un birou
pentru studierea cauzelor care generează și a condițiilor
care favorizează săvârșirea infracțiunilor de criminalitate
organizată și terorism, subordonat direct procurorului-șef al
Direcției de Investigare a Infracțiunilor de Criminalitate
Organizată și Terorism.
Art. 5. — Direcția de Investigare a Infracțiunilor de
Criminalitate Organizată și Terorism se încadrează cu
procurori, specialiști în domeniul prelucrării și valorificării
informațiilor, economic, financiar, bancar, vamal, informatic
și în alte domenii, precum și cu personal auxiliar de
specialitate și administrativ, în limita posturilor prevăzute în
statul de funcții, aprobat potrivit legii.
Art. 6. — (1) La nivelul parchetelor de pe lângă curțile
de apel se înființează servicii ale Direcției de Investigare a
Infracțiunilor de Criminalitate Organizată și Terorism, iar la
nivelul parchetelor de pe lângă tribunale se înființează
birouri.
(2) Serviciile și birourile Direcției de Investigare a
Infracțiunilor de Criminalitate Organizată și Terorism sunt
conduse de procurori-șefi.
(3) Procurorul-șef al biroului de la nivelul parchetului de
pe lângă tribunal se subordonează procurorului-șef al
serviciului de la nivelul parchetului de pe lângă curtea de
apel în a cărei circumscripție funcționează.
(4) Procurorul-șef al serviciului de la nivelul parchetului
de pe lângă curtea de apel se subordonează procuroruluișef al Direcției de Investigare a Infracțiunilor de
Criminalitate Organizată și Terorism.
(5) Numărul procurorilor încadrați în serviciile prevăzute
la alin. (1) este stabilit de procurorul general al Parchetului
de pe lângă Înalta Curte de Casație și Justiție, la
propunerea procurorului-șef al Direcției de Investigare a
Infracțiunilor de Criminalitate Organizată și Terorism, pentru
fiecare serviciu, în funcție de volumul și de complexitatea
activității de urmărire penală, în limita numărului total de
posturi aprobat.
Art. 7. — Procurorul-șef al Direcției de Investigare a
Infracțiunilor de Criminalitate Organizată și Terorism,
procurorii cu funcție de conducere, precum și ceilalți
procurori din cadrul acesteia sunt numiți, promovați,
transferați și eliberați din funcție în condițiile legii.
Art. 8. — (1) Pentru a fi numiți în cadrul Direcției de
Investigare a Infracțiunilor de Criminalitate Organizată și
Terorism procurorii trebuie să aibă calități profesionale
deosebite, să aibă o conduită morală ireproșabilă și o
pregătire specializată în combaterea infracțiunilor de
criminalitate organizată și terorism.
(2) Condițiile minime de vechime pe care trebuie să le
îndeplinească procurorii Direcției de Investigare a
Infracțiunilor de Criminalitate Organizată și Terorism sunt:
a) pentru funcția de procuror-șef și procuror-șef adjunct
al Direcției de Investigare a Infracțiunilor de Criminalitate
Organizată și Terorism, o vechime în funcția de procuror
sau de judecător de 10 ani;
b) pentru funcția de procuror în cadrul Direcției de
Investigare a Infracțiunilor de Criminalitate Organizată și
Terorism, o vechime în funcția de procuror sau de
judecător de 6 ani.
(3) În cadrul Direcției de Investigare a Infracțiunilor de
Criminalitate Organizată și Terorism pot fi numiți și
procurori financiari din cadrul Curții de Conturi. Dispozițiile
alin. (1) și (2) se aplică în mod corespunzător.

MONITORUL OFICIAL AL ROMÂNIEI, PARTEA I, Nr. 1.089/23.XI.2004
Art. 9. — (1) Ofițerii și agenții de poliție judiciară anume
desemnați potrivit art. 27 efectuează numai acele acte de
cercetare penală dispuse de procurorii Direcției de
Investigare a Infracțiunilor de Criminalitate Organizată și
Terorism, sub directa supraveghere și controlul nemijlocit al
acestora.
(2) Dispozițiile procurorilor din cadrul Direcției de
Investigare a Infracțiunilor de Criminalitate Organizată și
Terorism sunt obligatorii pentru ofițerii și agenții de poliție
judiciară prevăzuți la alin. (1). Actele întocmite de ofițerii și
agenții de poliție judiciară din dispoziția scrisă a
procurorului sunt efectuate în numele acestuia.
Art. 10. — (1) În cadrul Direcției de Investigare a
Infracțiunilor de Criminalitate Organizată și Terorism sunt
numiți, prin ordin al procurorului general al Parchetului de
pe lângă Înalta Curte de Casație și Justiție, la propunerea
procurorului-șef al Direcției de Investigare a Infracțiunilor de
Criminalitate Organizată și Terorism, cu avizul miniștrilor de
resort, specialiști cu înaltă calificare în domeniul prelucrării
și valorificării informațiilor, economic, financiar, bancar,
vamal, informatic, precum și în alte domenii, pentru
clarificarea unor aspecte tehnice în activitatea de urmărire
penală.
(2) Specialiștii prevăzuți la alin. (1) au calitatea de
funcționar public și își desfășoară activitatea în cadrul
structurii centrale, sub directa conducere a procurorului-șef
al Direcției de Investigare a Infracțiunilor de Criminalitate
Organizată și Terorism. Specialiștii au drepturile și
obligațiile prevăzute de lege pentru funcționarii publici.
(3) Constatarea tehnico-științifică efectuată din dispoziția
scrisă a procurorului de către specialiștii prevăzuți la
alin. (1) constituie mijloc de probă, în condițiile legii.
Art. 11. — Funcția de procuror sau de specialist în
cadrul Direcției de Investigare a Infracțiunilor de
Criminalitate Organizată și Terorism este incompatibilă cu
orice altă funcție publică sau privată, cu excepția funcțiilor
didactice din învățământul superior.
CAPITOLUL III
Competența Direcției de Investigare a Infracțiunilor
de Criminalitate Organizată și Terorism
Art. 12. — (1) Sunt de competența Direcției de
Investigare a Infracțiunilor de Criminalitate Organizată și
Terorism infracțiunile prevăzute în Codul penal și în legi
speciale, cu excepția celor date în competența Parchetului
Național Anticorupție, după cum urmează: art. 189 alin. 3,
4 și 5 din Codul penal, art. 215 din Codul penal, dacă s-a
produs o pagubă mai mare decât echivalentul în lei a
100.000 euro, art. 279, 2791, 280, 282, 284 și 302 din
Codul penal, infracțiunile contra siguranței statului prevăzute
în titlul I din Partea specială a Codului penal, Legea
nr. 299/2004 privind răspunderea penală a persoanelor
juridice pentru infracțiunile de falsificare de monede sau de
alte valori, Legea nr. 39/2003 privind prevenirea și
combaterea criminalității organizate, Legea nr. 678/2001
privind prevenirea și combaterea traficului de persoane, cu
modificările ulterioare, Ordonanța de urgență a Guvernului
nr. 105/2001 privind frontiera de stat a României, aprobată
cu modificări prin Legea nr. 243/2002, cu modificările și
completările ulterioare, Ordonanța de urgență a Guvernului
nr. 112/2001 privind sancționarea unor fapte săvârșite în
afara teritoriului țării de cetățeni români sau de persoane
fără cetățenie domiciliate în România, aprobată cu
modificări prin Legea nr. 252/2002, Legea nr. 141/1997
privind Codul vamal al României, cu modificările ulterioare,

3

Legea nr. 182/2000 privind protejarea patrimoniului cultural
național mobil, cu modificările și completările ulterioare,
Legea nr. 656/2002 pentru prevenirea și sancționarea
spălării banilor, cu modificările ulterioare, Legea
nr. 143/2000 privind combaterea traficului și consumului
ilicit de droguri, cu modificările și completările ulterioare,
Legea nr. 300/2002 privind regimul juridic al precursorilor
folosiți la fabricarea ilicită a drogurilor, Legea nr. 2/1998
privind prelevarea și transplantul de țesuturi și organe
umane, cu modificările și completările ulterioare, Legea
nr. 111/1996 privind desfășurarea în siguranță a activităților
nucleare, republicată, cu modificările și completările
ulterioare, Ordonanța de urgență a Guvernului nr. 141/2001
pentru sancționarea unor acte de terorism și a unor fapte
de încălcare a ordinii publice, aprobată cu modificări prin
Legea nr. 472/2002, Ordonanța de urgență a Guvernului
nr. 159/2001 pentru prevenirea și combaterea utilizării
sistemului financiar-bancar în scopul finanțării de acte de
terorism, aprobată prin Legea nr. 466/2002, Legea
nr. 161/2003 privind unele măsuri pentru asigurarea
transparenței în exercitarea demnităților publice, a funcțiilor
publice și în mediul de afaceri, prevenirea și sancționarea
corupției, cu modificările și completările ulterioare — titlul III
referitor la criminalitatea informatică, Legea nr. 365/2002
privind comerțul electronic, cu modificările ulterioare,
infracțiunile prevăzute de Legea nr. 87/1994 pentru
combaterea evaziunii fiscale, republicată, cu modificările
ulterioare, dacă s-a produs o pagubă mai mare decât
echivalentul în lei a 100.000 euro, Legea nr. 297/2004
privind piața de capital.
(2) Faptele prevăzute la alin. (1), când sunt săvârșite
de militari activi, sunt cercetate și, după caz, judecate de
Parchetul militar sau de instanța militară competentă, în
condițiile legii.
(3) Sunt de competența structurii centrale infracțiunile
prevăzute la alin. (1), săvârșite în una dintre următoarele
condiții:
a) de către persoanele care aparțin unor organizații,
asociații sau grupări criminale, care:
— prin activitatea lor pot aduce atingere siguranței
naționale a României;
— desfășoară activități infracționale cu caracter
transnațional;
— activitatea infracțională s-a realizat sau a produs
rezultate în circumscripția mai multor curți de apel;
b) s-a cauzat o pagubă mai mare decât echivalentul în
lei a 200.000 euro;
c) există pericolul producerii ori s-a cauzat o tulburare
importantă a relațiilor sociale la nivelul unei colectivități.
(4) Sunt de competența serviciilor teritoriale infracțiunile
prevăzute la alin. (1), săvârșite în una dintre următoarele
condiții:
— s-a cauzat o pagubă mai mare decât echivalentul în
lei a 100.000 euro;
— activitatea infracțională s-a desfășurat sau și-a
produs rezultatul în mai multe județe din circumscripția
aceleiași curți de apel.
(5) Sunt de competența birourilor teritoriale toate
celelalte infracțiuni dintre cele prevăzute la alin. (1).
(6) Procurorul care efectuează urmărirea penală în
condițiile alin. (2), (3) și (4) sesizează instanța competentă
potrivit titlului II capitolul I din Codul de procedură penală.
(7) Procurorii specializați din cadrul Direcției de
Investigare a Infracțiunilor de Criminalitate Organizată și
Terorism efectuează în mod obligatoriu urmărirea penală
pentru infracțiunile prevăzute la alin. (1).

4

MONITORUL OFICIAL AL ROMÂNIEI, PARTEA I, Nr. 1.089/23.XI.2004
CAPITOLUL IV
Dispoziții procedurale

Art. 13. — (1) Persoanele cu atribuții de conducere sau
de control sunt obligate să sesizeze Direcția de Investigare
a Infracțiunilor de Criminalitate Organizată și Terorism cu
privire la orice date sau informații din care rezultă că s-a
săvârșit una dintre infracțiunile atribuite prin prezenta lege
în competența Direcției de Investigare a Infracțiunilor de
Criminalitate Organizată și Terorism.
(2) Persoanele cu atribuții de control sunt obligate ca în
cursul efectuării actului de control, în situațiile prevăzute la
alin. (1), să procedeze la asigurarea și conservarea
urmelor infracțiunii, a corpurilor delicte și a oricăror mijloace
de probă ce pot servi organelor de urmărire penală.
(3) Serviciile și organele specializate în culegerea și
prelucrarea informațiilor au obligația de a pune de îndată la
dispoziție Direcției de Investigare a Infracțiunilor de
Criminalitate Organizată și Terorism toate datele și
informațiile deținute în legătură cu săvârșirea infracțiunilor
prevăzute la art. 12.
(4) Serviciile și organele specializate în culegerea și
prelucrarea informațiilor, la cererea procurorului-șef al
Direcției de Investigare a Infracțiunilor de Criminalitate
Organizată și Terorism sau a procurorului anume desemnat
de acesta, îi vor pune la dispoziție toate datele și
informațiile prevăzute la alin. (3), neprelucrate.
(5) În cazul dispunerii sau efectuării de acte
premergătoare pentru infracțiunile contra siguranței
naționale și pentru infracțiunile de terorism, Direcția de
Investigare a Infracțiunilor de Criminalitate Organizată și
Terorism încunoștințează organele de stat cu atribuții în
domeniul siguranței naționale, potrivit competențelor legale
ale acestora și, după caz, solicită sprijinul de specialitate
al acestora.
(6) Nerespectarea obligațiilor prevăzute la alin. (1)—(5)
atrage răspunderea juridică, potrivit legii.
Art. 14. — (1) Dacă în cursul efectuării urmăririi penale
procurorii parchetelor de pe lângă instanțele judecătorești
constată că infracțiunea care constituie obiectul cauzei este
una dintre infracțiunile atribuite prin prezenta lege în
competența Direcției de Investigare a Infracțiunilor de
Criminalitate Organizată și Terorism, aceștia au obligația de
a înainta de îndată dosarul procurorului competent.
(2) Dacă în cursul efectuării activităților specifice de
investigare organele de poliție constată că fapta care
formează obiectul cauzei este una dintre infracțiunile
atribuite prin prezenta lege în competența Direcției de
Investigare a Infracțiunilor de Criminalitate Organizată și
Terorism, acestea au obligația de a înainta de îndată
lucrarea procurorului competent.
Art. 15. — Direcția de Investigare a Infracțiunilor de
Criminalitate Organizată și Terorism este autorizată să
dețină și să folosească mijloace adecvate pentru
verificarea, prelucrarea, stocarea și descoperirea
informațiilor privitoare la infracțiunile date în competența sa,
în condițiile legii. Orice date și informații ce excedează
competenței se transmit autorităților abilitate prin lege.
Art. 16. — (1) Când sunt indicii temeinice cu privire la
săvârșirea uneia dintre infracțiunile atribuite prin prezenta
lege în competența Direcției de Investigare a Infracțiunilor
de Criminalitate Organizată și Terorism, în scopul strângerii
de probe sau al identificării făptuitorului, pot fi dispuse
următoarele măsuri:
a) punerea sub supraveghere a conturilor bancare și a
conturilor asimilate acestora;

b) punerea sub supraveghere, interceptarea sau
înregistrarea comunicațiilor;
c) accesul la sisteme informatice.
(2) Măsura prevăzută la alin. (1) lit. a) poate fi dispusă
de procurorii Direcției de Investigare a Infracțiunilor de
Criminalitate Organizată și Terorism, pe o durată de cel
mult 30 de zile. Pentru motive temeinice, această măsură
poate fi prelungită de procuror prin ordonanță motivată,
fiecare prelungire neputând depăși 30 de zile. Durata
maximă a măsurii dispuse este de 4 luni.
(3) Măsurile prevăzute la alin. (1) lit. b) și c) pot fi
dispuse de judecător, potrivit dispozițiilor art. 911—916 din
Codul de procedură penală, care se aplică în mod
corespunzător.
(4) Procurorii Direcției de Investigare a Infracțiunilor de
Criminalitate Organizată și Terorism pot dispune să li se
comunice înscrisuri, documente bancare, financiare ori
contabile, în condițiile prevăzute la alin. (1).
Art. 17. — (1) În cazul în care există indicii temeinice
că s-a săvârșit sau că se pregătește săvârșirea unei
infracțiuni dintre cele atribuite prin prezenta lege în
competența Direcției de Investigare a Infracțiunilor de
Criminalitate Organizată și Terorism, care nu poate fi
descoperită sau făptuitorii nu pot fi identificați prin alte
mijloace, pot fi folosiți, în vederea strângerii datelor privind
existența infracțiunii și identificarea persoanelor față de
care există presupunerea că au săvârșit o infracțiune,
investigatori sub acoperire sau colaboratori și informatori ai
poliției judiciare, în condițiile prevăzute de art. 2241—2244
din Codul de procedură penală, care se aplică în mod
corespunzător.
(2) Investigatorii sub acoperire sunt ofițeri sau agenți de
poliție judiciară special desemnați în acest scop și pot
efectua investigații numai cu autorizarea motivată a
procurorului anume desemnat de procurorul-șef al Direcției
de Investigare a Infracțiunilor de Criminalitate Organizată și
Terorism.
(3) Dispozițiile art. 22 din Legea nr. 39/2003 privind
combaterea și prevenirea criminalității organizate se aplică
în mod corespunzător.
Art. 18. — Persoana care a comis una dintre
infracțiunile atribuite prin prezenta lege în competența
Direcției de Investigare a Infracțiunilor de Criminalitate
Organizată și Terorism, iar în timpul urmăririi penale
denunță și facilitează identificarea și tragerea la răspundere
penală a altor participanți la săvârșirea infracțiunii
beneficiază de reducerea la jumătate a limitelor pedepsei
prevăzute de lege.
Art. 19. — Verificarea conturilor bancare și a conturilor
asimilate acestora poate fi efectuată numai la cererea
procurorului-șef al Direcției de Investigare a Infracțiunilor de
Criminalitate Organizată și Terorism sau a procurorului
anume desemnat de acesta, în condițiile legii.
Art. 20. — (1) Rechizitoriile întocmite de procurorii din
cadrul serviciilor și birourilor teritoriale ale Direcției de
Investigare a Infracțiunilor de Criminalitate Organizată și
Terorism sunt confirmate de procurorii șefi ai acestor
servicii ori birouri.
(2) Rechizitoriile întocmite de procurorii șefi ai birourilor
teritoriale sunt confirmate de procurorii șefi ai serviciilor
teritoriale.
(3) Rechizitoriile întocmite de procurorii șefi ai serviciilor
teritoriale, precum și de procurorii din cadrul structurii
centrale a Direcției de Investigare a Infracțiunilor de
Criminalitate Organizată și Terorism sunt confirmate de
procurorul-șef al Direcției de Investigare a Infracțiunilor de
Criminalitate Organizată și Terorism.

MONITORUL OFICIAL AL ROMÂNIEI, PARTEA I, Nr. 1.089/23.XI.2004
Art. 21. — Dispozițiile din Codul de procedură penală și
dispozițiile procedurale din legile speciale se aplică în mod
corespunzător și în cauzele atribuite prin prezenta lege în
competența Direcției de Investigare a Infracțiunilor de
Criminalitate Organizată și Terorism.
CAPITOLUL V
Cooperare internațională
Art. 22. — În vederea consultării reciproce cu
organisme similare din alte țări, în cazul infracțiunilor de
competența Direcției de Investigare a Infracțiunilor de
Criminalitate Organizată și Terorism și al schimbului de
date și informații cu privire la cercetarea acestor infracțiuni,
se constituie un birou de asistență judiciară internațională,
care funcționează în cadrul Direcției de Investigare a
Infracțiunilor de Criminalitate Organizată și Terorism, în
subordonarea directă a procurorului-șef.
CAPITOLUL VI
Dispoziții finale
Art. 23. — (1) Direcția de Investigare a Infracțiunilor de
Criminalitate Organizată și Terorism funcționează cu
următorul număr total de posturi:
a) 170 de posturi de procurori;
b) 30 de posturi de specialiști;
c) 150 de posturi de personal auxiliar de specialitate și
administrativ.
(2) Numărul de posturi prevăzut la alin. (1) include
necesarul pentru structurile teritoriale ale Direcției de
Investigare a Infracțiunilor de Criminalitate Organizată și
Terorism.
Art. 24. — (1) Conducerea Parchetului de pe lângă
Înalta Curte de Casație și Justiție, procurorii generali ai
parchetelor de pe lângă curțile de apel și procurorii din
cadrul Direcției de Investigare a Infracțiunilor de
Criminalitate Organizată și Terorism beneficiază de toate
drepturile stabilite pentru magistrați în Ordonanța de
urgență a Guvernului nr. 177/2002 privind salarizarea și
alte drepturi ale magistraților, aprobată cu modificări și
completări prin Legea nr. 347/2003, cu modificările și
completările ulterioare, în alte acte normative, precum și în
prezenta lege. Aceștia sunt salarizați potrivit cap. A
nr. crt. 1—11 din anexa nr. 1 la Ordonanța de urgență a
Guvernului nr. 177/2002, aprobată cu modificări și
completări prin Legea nr. 347/2003.
(2) Procurorul-șef al Direcției de Investigare a
Infracțiunilor de Criminalitate Organizată și Terorism este
asimilat din punct de vedere al salarizării funcției de
consilier al procurorului general al Parchetului de pe lângă
Înalta Curte de Casație și Justiție, iar procurorul-șef ajunct
este asimilat procurorului șef de secție din cadrul
Parchetului de pe lângă Înalta Curte de Casație și Justiție.
(3) Specialiștii din cadrul Direcției de Investigare a
Infracțiunilor de Criminalitate Organizată și Terorism
beneficiază de drepturile prevăzute în Ordonanța de
urgență a Guvernului nr. 192/2002 privind reglementarea

5

drepturilor de natură salarială ale funcționarilor publici,
aprobată cu modificări și completări prin Legea
nr. 228/2003, cu modificările și completările ulterioare,
precum și în prezenta lege. Salariul de bază al
specialiștilor se stabilește potrivit cap. A nr. crt. 29 din
anexa nr. 1 la Ordonanța de urgență a Guvernului
nr. 177/2002, aprobată cu modificări și completări prin
Legea nr. 347/2003.
(4) Personalul prevăzut la alin. (1), cel prevăzut la
cap. A nr. crt. 1—4 din anexa nr. 1 la Ordonanța de
urgență a Guvernului nr. 177/2002, aprobată cu modificări
și completări prin Legea nr. 347/2003, procurorii și
judecătorii care participă la judecarea cauzelor în care
urmărirea penală a fost efectuată de procurorii din cadrul
Direcției de Investigare a Infracțiunilor de Criminalitate
Organizată și Terorism beneficiază de un spor de 40% la
indemnizația de încadrare brută lunară, iar personalul
prevăzut la alin. (3) beneficiază de un spor de 30% la
indemnizația de încadrare brută lunară.
(5) Magistrații și personalul prevăzut la alin. (3) care
beneficiază de sporul de 40% sau, după caz, de 30%
pentru efectuarea urmăririi penale în cauzele de corupție și
pentru participarea la judecarea acestor cauze nu pot
beneficia și de sporurile prevăzute la alin. (4).
(6) Salarizarea personalului auxiliar de specialitate este
cea prevăzută de lege pentru aceleași categorii de
personal al Parchetului de pe lângă Înalta Curte de
Casație și Justiție.
(7) Sporurile prevăzute la alin. (4) se acordă începând
cu data de 1 ianuarie 2005.
Art. 25. — (1) În cadrul Direcției de Investigare a
Infracțiunilor de Criminalitate Organizată și Terorism
funcționează Centrul de Aplicații Operaționale al Procurorilor.
(2) În acest scop, prin hotărâre a Guvernului va fi
atribuit Ministerului Public sediul necesar funcționării
Centrului de Aplicații Operaționale al Procurorilor.
Art. 26. — Dispozițiile Legii nr. 303/2004 privind statutul
magistraților, ale Legii nr. 304/2004 privind organizarea
judiciară, precum și ale Legii nr. 317/2004 privind Consiliul
Superior al Magistraturii se aplică în mod corespunzător și
Direcției de Investigare a Infracțiunilor de Criminalitate
Organizată și Terorism.
Art. 27. — Ministrul administrației și internelor, cu avizul
favorabil al procurorului general al Parchetului de pe lângă
Înalta Curte de Casație și Justiție, va desemna ofițerii și
agenții de poliție judiciară care își vor desfășura activitatea
sub coordonarea Direcției de Investigare a Infracțiunilor de
Criminalitate Organizată și Terorism.
Art. 28. — Cauzele aflate pe rolul Secției de combatere
a criminalității organizate și antidrog trec în competența
Direcției de Investigare a Infracțiunilor de Criminalitate
Organizată și Terorism.
Art. 29. — În termen de 30 de zile de la intrarea în
vigoare a prezentei legi, procurorul general al Parchetului
de pe lângă Înalta Curte de Casație și Justiție va propune
modificarea și completarea regulamentului parchetelor, în
condițiile legii.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 17 noiembrie 2004.
Nr. 508.

6

MONITORUL OFICIAL AL ROMÂNIEI, PARTEA I, Nr. 1.089/23.XI.2004
PREȘEDINTELE ROMÂNIEI

DECRET
pentru promulgarea Legii privind înființarea, organizarea și funcționarea
în cadrul Ministerului Public a Direcției de Investigare a Infracțiunilor de Criminalitate
Organizată și Terorism
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind
înființarea, organizarea și funcționarea în cadrul
Ministerului Public a Direcției de Investigare a

Infracțiunilor de Criminalitate Organizată și Terorism și
se dispune publicarea acestei legi în Monitorul Oficial
al României, Partea I.

PREȘEDINTELE ROMÂNIEI

ION ILIESCU
București, 17 noiembrie 2004.
Nr. 952.
´
PREȘEDINTELE ROMÂNIEI

DECRET
privind conferirea Semnului onorific În Serviciul Patriei pentru ofițeri
din Serviciul de Informații Externe
În temeiul prevederilor art. 94 lit. a) și ale art. 100 din Constituția României, republicată, precum și ale art. 4
alin. (1), ale art. 10 pct. 3 și ale art. 11 alin. (4) pct. IX.3 din Legea nr. 29/2000 privind sistemul național de decorații al
României, cu modificările ulterioare,
la propunerea directorului Serviciului de Informații Externe,
Președintele României

d e c r e t e a z ă:

Art. 1. — Pe data de 1 decembrie 2004 se conferă
Semnul onorific În Serviciul Patriei, pentru 15 ani de
activitate în domeniile apărării, ordinii publice și siguranței
naționale, pentru rezultate meritorii în îndeplinirea atribuțiilor
și în pregătirea profesională, ofițerilor prevăzuți în anexa
nr. 1*) la prezentul decret.
Art. 2. — Pe data de 1 decembrie 2004 se conferă
Semnul onorific În Serviciul Patriei, pentru 20 de ani de
activitate în domeniile apărării, ordinii publice și siguranței

naționale, pentru rezultate meritorii în îndeplinirea atribuțiilor
și în pregătirea profesională, ofițerilor prevăzuți în anexa
nr. 2*) la prezentul decret.
Art. 3. — Pe data de 1 decembrie 2004 se conferă
Semnul onorific În Serviciul Patriei, pentru 25 de ani de
activitate în domeniile apărării, ordinii publice și siguranței
naționale, pentru rezultate meritorii în îndeplinirea atribuțiilor
și în pregătirea profesională, ofițerilor prevăzuți în anexa
nr. 3*) la prezentul decret.

PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 25 octombrie 2004.
Nr. 830.
*) Anexele nr. 1—3 se comunică instituțiilor interesate.

MONITORUL OFICIAL AL ROMÂNIEI, PARTEA I, Nr. 1.089/23.XI.2004

7

PREȘEDINTELE ROMÂNIEI

DECRET
privind conferirea Semnului onorific În Serviciul Patriei pentru maiștri militari și subofițeri
din Serviciul de Informații Externe
În temeiul prevederilor art. 94 lit. a) și ale art. 100 din Constituția României, republicată, precum și ale art. 4
alin. (1), ale art. 10 pct. 4 și ale art. 11 alin. (4) pct. IX.4 din Legea nr. 29/2000 privind sistemul național de decorații al
României, cu modificările ulterioare,
la propunerea directorului Serviciului de Informații Externe,
Președintele României

d e c r e t e a z ă:

Art. 1. — Pe data de 1 decembrie 2004 se conferă
Semnul onorific În Serviciul Patriei, pentru 15 ani de
activitate în domeniile apărării, ordinii publice și siguranței
naționale, pentru rezultate meritorii în îndeplinirea atribuțiilor
și în pregătirea profesională, maiștrilor militari și subofițerilor
prevăzuți în anexa nr. 1*) la prezentul decret.
Art. 2. — Pe data de 1 decembrie 2004 se conferă
Semnul onorific În Serviciul Patriei, pentru 20 de ani de
activitate în domeniile apărării, ordinii publice și siguranței

naționale, pentru rezultate meritorii în îndeplinirea atribuțiilor
și în pregătirea profesională, maiștrilor militari și subofițerilor
prevăzuți în anexa nr. 2*) la prezentul decret.
Art. 3. — Pe data de 1 decembrie 2004 se conferă
Semnul onorific În Serviciul Patriei, pentru 25 de ani de
activitate în domeniile apărării, ordinii publice și siguranței
naționale, pentru rezultate meritorii în îndeplinirea atribuțiilor
și în pregătirea profesională, maiștrilor militari și subofițerilor
prevăzuți în anexa nr. 3*) la prezentul decret.

PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 25 octombrie 2004.
Nr. 831.

*) Anexele nr. 1—3 se comunică instituțiilor interesate.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind completarea Listei societăților comerciale aflate în portofoliul Autorității
pentru Valorificarea Activelor Statului, care beneficiază de prevederile art. 14 din Ordonanța
de urgență a Guvernului nr. 8/2003 privind stimularea procesului de restructurare, reorganizare
și privatizare a unor societăți naționale, companii naționale și societăți comerciale cu capital
majoritar de stat, prevăzută în anexa la Hotărârea Guvernului nr. 592/2004
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Lista societăților comerciale aflate în
portofoliul Autorității pentru Valorificarea Activelor Statului,
care beneficiază de prevederile art. 14 din Ordonanța de
urgență a Guvernului nr. 8/2003 privind stimularea

procesului de restructurare, reorganizare și privatizare a
unor societăți naționale, companii naționale și societăți
comerciale cu capital majoritar de stat, prevăzută în anexa
la Hotărârea Guvernului nr. 592/2004, publicată în Monitorul

8

MONITORUL OFICIAL AL ROMÂNIEI, PARTEA I, Nr. 1.089/23.XI.2004

Oficial al României, Partea I, nr. 364 din 26 aprilie 2004,
se completează cu un nou punct, punctul 5, cuprinzând
Nr.
crt.

Denumirea
societății comerciale

Societatea Comercială îNitramonia” — S.A. Făgăraș, după
cum urmează:

îElectrica“/
îTermoelectrica“

îDistrigaz“

îTransgaz“

C.E.T.

% conversie

î5. «Nitramonia» — S.A. Făgăraș

—

—

100

—

“

PRIM-MINISTRU

ADRIAN NĂSTASE
Contrasemnează:
Președintele Autorității pentru Valorificarea Activelor Statului,
Mircea Ursache
p. Ministrul de stat, ministrul economiei și comerțului,
Andrei Grigorescu,
secretar de stat
p. Ministrul finanțelor publice,
Gheorghe Gherghina,
secretar de stat
București. 10 noiembrie 2004.
Nr. 1.945.
GUVERNUL ROMÂNIEI

HOTĂRÂRE
privind suplimentarea bugetului Ministerului Educației și Cercetării din Fondul de rezervă
bugetară la dispoziția Guvernului, prevăzut în bugetul de stat pe anul 2004
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare, precum și al art. 21 alin. (3) din Ordonanța Guvernului nr. 48/2004 cu privire la
rectificarea bugetului de stat pe anul 2004,
Guvernul României adoptă prezenta hotărâre.
Art. 1. — Se aprobă suplimentarea bugetului
Ministerului Educației și Cercetării pe anul 2004, la
capitolul 57.01 îÎnvățământ“, titlul 38 îTransferuri“,
articolul 40.57 îTransferuri pentru finanțarea de bază
a învățământului superior“, cu suma de 74.029.000
mii lei din Fondul de rezervă bugetară la dispoziția

Guvernului, prevăzut în bugetul de stat pe anul
2004.
Art. 2. — Ministerul Finanțelor Publice, la propunerea
ordonatorului principal de credite, este autorizat să
introducă modificările corespunzătoare în structura
bugetului de stat și în volumul și structura bugetului
Ministerului Educației și Cercetării pe anul 2004.

PRIM-MINISTRU

ADRIAN NĂSTASE
Contrasemnează:
p. Ministrul educației și cercetării,
Radu Damian,
secretar de stat
p. Ministrul finanțelor publice,
Gheorghe Gherghina,
secretar de stat
București, 16 noiembrie 2004
Nr. 1.983.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.089/23.XI.2004 conține 8 pagini.

Prețul de vânzare 9.500 lei

ISSN 1453—4495

