Anul 172 (XVI) — Nr. 816

PARTEA

I

LEGI, DECRETE, HOTĂRÂRI ȘI ALTE ACTE

Vineri, 3 septembrie 2004

SUMAR

Nr.

Pagina
HOTĂRÂRI ALE SENATULUI

45. — Hotărâre pentru alegerea vicepreședinților
Senatului în a doua sesiune a anului 2004 .........

2

46. — Hotărâre pentru alegerea secretarilor Senatului
în a doua sesiune a anului 2004 ..........................

2

47. — Hotărâre pentru alegerea chestorilor Senatului
în a doua sesiune a anului 2004 ..........................

3

DECIZII ALE CURȚII CONSTITUȚIONALE
Decizia nr. 304 din 8 iulie 2004 referitoare la excepția
de neconstituționalitate a dispozițiilor art. 29

Nr.

Pagina
alin. (1) lit. a) și ale art. 77 alin. (1) lit. A.a) din
Legea nr. 64/1995 privind procedura reorganizării
judiciare și a falimentului, republicată, cu modificările
ulterioare ...................................................................

3–6

ORDONANȚE ALE GUVERNULUI ROMÂNIEI
61. — Ordonanță de urgență privind acordarea în
anul agricol 2004—2005 a unui sprijin direct al
statului de 2,5 milioane lei/ha producătorilor
agricoli pentru suprafețe de teren arabil de până
la 5 ha inclusiv ........................................................

7–16

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 816/3.IX.2004

HOTĂRÂRI

ALE

SENATULUI

PARLAMENTUL ROMÂNIEI
SENATUL

HOTĂRÂRE
pentru alegerea vicepreședinților Senatului
în a doua sesiune a anului 2004
În temeiul art. 64 alin. (2) și (5) din Constituția României, republicată,
și al art. 26 și 27 din Regulamentul Senatului, republicat, cu modificările și
completările ulterioare,
Senatul h o t ă r ă ș t e:
Articol unic. — Se aleg în funcția de vicepreședinți ai Senatului
următorii senatori:
1. Doru Ioan Tărăcilă
— Grupul parlamentar al P.S.D.
2. Marin Dinu
— Grupul parlamentar al P.S.D.
3. Gheorghe Buzatu
— Grupul parlamentar al P.R.M.
4. Puskás Valentin-Zoltan
— Grupul parlamentar al U.D.M.R.

PREȘEDINTELE SENATULUI

NICOLAE VĂCĂROIU

București, 1 septembrie 2004.
Nr. 45.

PARLAMENTUL ROMÂNIEI
SENATUL

HOTĂRÂRE
pentru alegerea secretarilor Senatului
în a doua sesiune a anului 2004
În temeiul art. 64 alin. (2) și (5) din Constituția României, republicată,
și al art. 26 și 27 din Regulamentul Senatului, republicat, cu modificările și
completările ulterioare,
Senatul

h o t ă r ă ș t e:

Articol unic. — Se aleg în funcția de secretari ai Senatului următorii
senatori:
1. Antonie Iorgovan
— Grupul parlamentar al P.S.D.
2. Mihai Ungheanu
— Grupul parlamentar al P.R.M.
3. Paul Păcuraru
— Grupul parlamentar al P.N.L.
4. Iuliu Păcurariu
— Grupul parlamentar al P.D.

PREȘEDINTELE SENATULUI

NICOLAE VĂCĂROIU

București, 1 septembrie 2004.
Nr. 46.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 816/3.IX.2004

3

PARLAMENTUL ROMÂNIEI
SENATUL

HOTĂRÂRE
pentru alegerea chestorilor Senatului
în a doua sesiune a anului 2004
În temeiul art. 64 alin. (2) și (5) din Constituția României, republicată,
și al art. 26 și 27 din Regulamentul Senatului, republicat, cu modificările și
completările ulterioare,
Senatul

h o t ă r ă ș t e:

Articol unic. — Se aleg în funcția de chestori ai Senatului următorii
senatori:
1. Ion Vela
— Grupul parlamentar al P.S.D.
2. Constantin-Dorel Onaca
— Grupul parlamentar al P.R.M.
PREȘEDINTELE SENATULUI

NICOLAE VĂCĂROIU
București, 1 septembrie 2004.
Nr. 47.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 304
din 8 iulie 2004

referitoare la excepția de neconstituționalitate a dispozițiilor art. 29 alin. (1) lit. a)
și ale art. 77 alin. (1) lit. A.a) din Legea nr. 64/1995 privind procedura reorganizării judiciare
și a falimentului, republicată, cu modificările ulterioare
Ion Predescu
Aspazia Cojocaru
Acsinte Gaspar
Kozsokár Gábor
Petre Ninosu
Șerban Viorel Stănoiu
Florentina Baltă
Mihai Paul Cotta

—
—
—
—
—
—
—
—

președinte
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 29 alin. (1) lit. a) și ale art. 77 alin. (1)
lit. A.a) din Legea nr. 64/1995 privind procedura
reorganizării judiciare și a falimentului, republicată, cu
modificările ulterioare, excepție ridicată de Gabriel Simion,
Catinca Grigorescu, Dinu Harabagiu, Marius Iconaru,
Teodora David, Nicolae Tino și Iulian Leu în Dosarul
nr. 1.429/C+C/2003 al Curții de Apel Galați — Secția
comercială și contencios administrativ.
La apelul nominal răspunde Nicolae Tino, lipsind
celelalte părți, față de care procedura de citare a fost legal
îndeplinită.
Partea prezentă solicită admiterea excepției de
neconstituționalitate, considerând că art. 77 alin. (1) lit. A.a)
din Legea nr. 64/1995 încalcă dispozițiile art. 135 alin. (2)
lit. f) din Constituție. Se arată că aceste prevederi legale

creează creditorilor salariați o situație discriminatorie în
raport cu îmarii creditori“, deoarece sunt excluși de la
dreptul de a-și valorifica creanțele.
Reprezentantul Ministerului Public pune concluzii de
respingere ca neîntemeiată a excepției de neconstituționalitate,
arătând că dispozițiile art. 29 alin. (1) lit. a) din Legea
nr. 64/1995 nu împiedică accesul la justiție al creditorilor
salariați, această reglementare fiind o opțiune a legiuitorului.
Este de asemenea neîntemeiată, pentru aceleași motive, și
critica de neconstituționalitate a art. 77 alin. (1) lit. A.a) din
lege.
C U R T E A,

având în vedere actele și lucrările dosarului, constată
următoarele:
Prin Încheierea din 5 februarie 2004, pronunțată în
Dosarul nr. 1.429/C+C/2003, Curtea de Apel Galați —
Secția comercială și contencios administrativ a sesizat
Curtea Constituțională cu excepția de neconstituționalitate
a dispozițiilor art. 29 alin. (1) lit. a) și ale art. 77 alin. (1)
lit. A.a) din Legea nr. 64/1995, republicată, cu modificările
ulterioare, excepție ridicată de Gabriel Simion, Catinca
Grigorescu, Dinu Harabagiu, Marius Iconaru, Teodora
David, Nicolae Tino și Iulian Leu.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 816/3.IX.2004

În motivarea excepției de neconstituționalitate, autorii
acesteia susțin, în esență, că îprevederea actuală a art. 29
alin. (1) lit. a) din Legea nr. 64/1995, care stabilește că
instanța poate fi învestită numai de creditorii care sunt
titulari ai unei creanțe care izvorăște din raporturile de
muncă, al cărei cuantum este superior valorii însumate a
6 salarii medii pe economie“, este discriminatorie, instituind
o inegalitate între îmarii creditori“ și cei considerați
îneînsemnați“, încălcându-se astfel dispozițiile art. 16
alin. (1), art. 21, art. 38 alin. (2) și ale art. 39 alin. (1) din
Constituție.
Referitor la art. 77 alin. (1) lit. A.a) din Legea
nr. 64/1995, autorii excepției arată că dispozițiile cuprinse
în acest text încalcă principiul acestei legi, întemeiat pe
buna-credință a părților în raporturile lor contractuale,
principiu derivat din art. 135 alin. (1) și (6) și art. 38
alin. (2) și (5) din Constituție, întrucât dreptul debitorului de
a renunța la intenția de reorganizare lezează pe creditorii
de bună-credință.
Curtea de Apel Galați — Secția comercială și
contencios administrativ, formulându-și opinia asupra
excepției de neconstituționalitate, consideră că aceasta este
neîntemeiată, susținând că îtextul art. 29 lit. a) din Legea
nr. 64/1995, republicată și modificată, care stabilește pentru
creanțele ce izvorăsc din raporturi de muncă un plafon
minim de 6 salarii medii pe economie, a cărui
neconstituționalitate a fost invocată, nu împiedică accesul
la justiție prevăzut de art. 21 din Constituția României și
nici prevederile art. 16 din Constituție, care consacră
egalitatea cetățenilor în fața legii“. Se arată că, îdin
moment ce art. 29 alin. (1) folosește sintagma «orice
creditor», rezultă cu evidență că orice salariat poate
introduce la tribunal o cerere împotriva unui debitor care a
încetat plățile timp de 30 de zile“. În ceea ce privește
îîmprejurarea că art. 29 alin. (1) lit. a) a stabilit valoarea
creanței la minim 6 salarii medii pe economie“, instanța
apreciază că înu încalcă prevederile constituționale, întrucât
condiția respectivă este justificată în raport cu momentul
introducerii cererii de declanșare a procedurii, pentru
aprecierea insolvenței debitorului, or, recurenții au făcut
declarații de creanță după declanșarea procedurii, când
valoarea creanței nu are fixat plafon minim“. Potrivit opiniei
instanței, îprevederile art. 38 și 39 din Constituția
României, modificată și completată prin Legea de revizuire
a Constituției nr. 429/2003, au fost eronat invocate de
către recurenți, întrucât acestea se referă la dreptul de a fi
ales în Parlamentul european, respectiv la libertatea
întrunirilor, aspecte ce nu au legătură cu procedura
insolvenței“.
În ceea ce privește invocarea neconstituționalității
dispozițiilor art. 77 alin. (1) lit. A.a) din lege, instanța arată
că aceasta înu se sprijină pe argumente concludente.
Astfel, art. 77 emuneră situațiile în care judecătorul sindic
poate decide intrarea în faliment, lit. a) prevăzând cazul
când debitorul și-a declarat intenția de a intra în faliment,
ori nu și-a declarat intenția de reorganizare“. Se consideră
că îaceastă dispoziție legală nu vine în contradicție cu
dispozițiile art. 135 alin. (1) din Constituție, care stabilește
că economia României este economie de piață, bazată pe
libera inițiativă și concurență“. Totodată, arată instanța,
îopinia recurenților că s-ar încălca libertatea de a dispune
fiecare de bunurile și drepturile sale se întemeiază pe
interpretarea eronată a dispozițiilor art. 77“. Potrivit opiniei
formulate de instanță, îipoteza prevăzută de art. 77 lit. a)
trebuie coroborată cu art. 77 lit. b), care se referă la
celelalte subiecte îndreptățite a propune un plan de
reorganizare în condițiile art. 5“. Se mai arată de către

instanță că art. 59 lit. c) din Legea nr. 64/1995 enumeră
printre categoriile de persoane ce pot propune un plan de
reorganizare, îîn afară de debitor, și comitetul creditorilor
[art. 59 lit. c)], ceea ce asigură și creditorilor mijlocul de
a-și apăra creanțele împotriva eventualelor abuzuri din
partea debitorului prin propunerea de către aceștia, în
condițiile legii, a unui plan de reorganizare a debitorului“.
Potrivit prevederilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate.
De asemenea, în conformitate cu dispozițiile art. 181 din
Legea nr. 35/1997, cu modificările ulterioare, s-a solicitat
punctul de vedere al instituției Avocatul Poporului.
Guvernul apreciază că excepția este neîntemeiată. În
argumentarea acestui punct de vedere, se susține că actul
normativ criticat îare ca scop satisfacerea datoriilor pe care
debitorul insolvent le are față de creditorii săi. Acest
obiectiv urmează a fi adus la îndeplinire prin două
modalități principale: reorganizarea (modalitate încurajată de
dispozițiile legii) debitorului și a activității sale sau, în
subsecvent, lichidarea bunurilor acestuia (falimentul)“. De
asemenea, Guvernul menționează îcă art. 59 din lege
conferă facultatea (iar nu obligația) de a formula planul de
reorganizare unui număr de subiecte de drept: debitorul,
administratorul, comitetul creditorilor, precum și asociații
debitorului persoană juridică ori creditorii debitorului (dacă
propunerea întrunește un anumit procent din participarea
acestora la capitalul social sau, după caz, la valoarea
pasivului)“.
Guvernul arată, în continuare, în legătură cu
reorganizarea, că îeste vorba de o simplă facultate, care
poate fi exercitată sau nu de titularii acesteia. În lipsa unei
asemenea materializări a facultății, legea prevede, în mod
logic, că obiectivul său — satisfacerea creanțelor —
urmează a fi atins prin cealaltă modalitate rămasă la
dispoziție — și anume lichidarea bunurilor“.
Referitor la dispozițiile art. 29 din lege, se susține că
îacestea stabilesc condițiile în care creditorii pot solicita
deschiderea procedurii față de debitorul lor [...]“. În cazul
autorilor excepției, arată Guvernul, fiind vorba de raporturi
de muncă, legiuitorul a apreciat că se poate prezuma o
stare de insolvență în situația în care debitorul datorează
sume de bani în cuantum egal cu valoarea cumulată a
6 salarii medii pe economie. Această condiție nu reprezintă
însă o atingere adusă însuși dreptului de proprietate a
creditorilor și libertății comerțului, ci doar îo limitare a
posibilității de deschidere a unei proceduri cu efecte grave
asupra activității debitorului și a relațiilor sale economice“.
Pentru ipoteza neîndeplinirii condițiilor respective, îcreditorii
se bucură în continuare de posibilitatea executării silite
individuale a creanțelor lor.“ De altfel, îchiar dacă creditorii
respectivi nu pot porni procedura, ei pot participa, potrivit
legii, la o procedură deschisă, prin solicitarea de înscriere
a creanțelor lor la masa credală“.
În ceea ce privește îpretinsa încălcare a art. 41 alin. (1)
din Constituție referitor la protecția socială a salariaților“,
Guvernul consideră îcă o asemenea susținere este
neîntemeiată, fiind infirmată atât de încurajarea reorganizării
debitorului, pe care legea o promovează în mod
explicit, [...] cât și prin caracterul privilegiat pe care îl
ocupă creanțele rezultate din raporturile de muncă în
ordinea de prioritate a distribuirii sumelor de bani rezultate
din valorificarea activului debitorului (art. 107 din lege)“.
Avocatul Poporului consideră că dispozițiile legale
criticate sunt constituționale. În susținerea acestui punct de

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 816/3.IX.2004
vedere se arată că nu poate fi reținută încălcarea
dispozițiilor art. 16 din Constituție, întrucât îart. 29 alin. (1)
lit. a) din Legea nr. 64/1995 asigură egalitatea creditorilor
în urmărirea debitorului lor“, referindu-se la jurisprudența
Curții Constituționale (Decizia nr. 202/2000, Decizia
nr. 341/2002 și Decizia nr. 284/2003).
Cu privire la dispozițiile art. 77 alin. (1) lit. A.a) din
Legea nr. 64/1995, care reglementează procedura intrării în
faliment, Avocatul Poporului arată că acestea îse aplică,
fără deosebire, tuturor debitorilor aflați în aceeași situație,
astfel că nu se încalcă principiul egalității în drepturi,
consfințit de art. 16 din Constituție“.
În ceea ce privește critica de neconstituționalitate a
prevederilor art. 29 alin. (1) lit. a) și ale art. 77 alin. (1)
lit. A.a) din Legea nr. 64/1995, în raport cu dispozițiile
art. 21 din Constituție, Avocatul Poporului susține că
aceasta nu poate fi reținută, îdeoarece textele legale
criticate nu îngrădesc dreptul persoanelor interesate de a
se adresa justiției pentru apărarea drepturilor, a libertăților
și a intereselor lor legitime. Astfel, instituirea dreptului
oricărui creditor de a introduce la tribunal o cerere
împotriva unui debitor, precum și instituirea procedurii de
declanșare a falimentului sunt în deplină concordanță cu
prevederea art. 21 din Constituția României, atât creditorii,
cât și debitorii având posibilitatea de a formula pretenții și
apărări“. Referindu-se și la jurisprudența Curții
Constituționale, Avocatul Poporului arată că îliberul acces
la justiție este compatibil cu instituirea unei proceduri
speciale, cum este și cea stabilită prin Legea nr. 64/1995
(Decizia nr. 60/2003)“.
În legătură cu critica de neconstituționalitate a
prevederilor art. 29 alin. (1) lit. a) și ale art. 77 alin. (1)
lit. A.a) din Legea nr. 64/1995, în raport cu dispozițiile
art. 41 alin. (2) și (5), art. 42 alin. (1), art. 136 alin. (1) și
(5) din Constituție, se susține că îaceasta nu poate fi
reținută, deoarece dispozițiile constituționale invocate a fi
încălcate nu au relevanță în cauză“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile părții prezente și ale
procurorului, dispozițiile legale criticate, raportate la
prevederile Constituției, precum și Legea nr. 47/1992, cu
modificările și completările aduse prin Legea nr. 232/2004,
reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din Constituție,
republicată, precum și celor ale art. 1 alin. (2), ale art. 2, 3,
12 și 23 din Legea nr. 47/1992, republicată, cu modificările
și completările aduse prin Legea nr. 232/2004, să
soluționeze excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 29 alin. (1) lit. a) și cele ale art. 77 alin. (1)
lit. A.a) din Legea nr. 64/1995 privind procedura
reorganizării judiciare și a falimentului, republicată în
Monitorul Oficial al României, Partea I, nr. 608 din
13 decembrie 1999, astfel cum a fost modificată și
completată prin Ordonanța Guvernului nr. 38/2002,
publicată în Monitorul Oficial al României, Partea I, nr. 95
din 2 februarie 2002. Ulterior sesizării Curții Constituționale,
art. 29 din Legea nr. 64/1995, republicată, cu modificările
și completările ulterioare, a fost modificat prin Legea

5

nr. 149/2004, publicată în Monitorul Oficial al României,
Partea I, nr. 424 din 12 mai 2004.
Dispozițiile criticate au următorul cuprins:
— Art. 29 alin. (1) lit. a): îOrice creditor care are una sau
mai multe creanțe certe, lichide și exigibile poate introduce la
tribunal o cerere împotriva unui debitor care este prezumat în
insolvență din cauza încetării plăților față de acesta timp de cel
puțin 30 de zile, în următoarele condiții:
a) dacă creanțele izvorăsc din raporturi de muncă sau
raporturi obligaționale civile, acestea trebuie să aibă un
cuantum superior valorii însumate a 6 salarii medii pe
economie, stabilite în condițiile legii și calculate la data
formulării cererii introductive;“;
— Art. 77 alin. (1) lit. A.a): î(1) Judecătorul-sindic va
decide, prin încheiere, intrarea în faliment în următoarele
cazuri:
A. a) debitorul și-a declarat intenția de a intra în faliment ori
nu și-a declarat intenția de reorganizare;“
Textele constituționale invocate de autorii excepției în
motivarea acesteia sunt cele ale art. 16 alin. (1), art. 21,
art. 38 alin. (2) și (5), devenit, după revizuirea Constituției,
art. 41 alin. (2) și (5), art. 39 alin. (1), devenit art. 42
alin. (1), art. 135 alin. (1) și (6), devenit art. 136 alin. (1)
și (5), care au următorul cuprins:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări“.;
— Art. 21: î(1) Orice persoană se poate adresa justiției
pentru apărarea drepturilor, a libertăților și a intereselor sale
legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.
(4) Jurisdicțiile speciale administrative sunt facultative și
gratuite.“;
— Art. 41 alin. (2) și (5): î(2) Salariații au dreptul la
măsuri de protecție socială. Acestea privesc securitatea și
sănătatea salariaților, regimul de muncă al femeilor și al
tinerilor, instituirea unui salariu minim brut pe țară, repausul
săptămânal, concediul de odihnă plătit, prestarea muncii în
condiții deosebite sau speciale, formarea profesională, precum
și alte situații specifice, stabilite prin lege. […]
(5) Dreptul la negocieri colective în materie de muncă și
caracterul obligatoriu al convențiilor colective sunt garantate.“;
— Art. 42 alin. (1): îMunca forțată este interzisă“.;
— Art. 136 alin. (1) și (5): î(1) Proprietatea este publică
sau privată; […]
(5) Proprietatea privată este inviolabilă, în condițiile legii
organice.“
Critica de neconstituționalitate formulată de autorii
excepției constă, în esență, în susținerea că textul art. 29
alin. (1) lit. a) este discriminatoriu față de salariații ale
căror îdrepturi de concediu“ au valori însumate sub
î6 salarii medii pe economie“, care nu pot avea acces la
justiție, conform textului, acești creditori fiind astfel
împiedicați de a dispune de bunurile și drepturile lor. În
concepția autorilor excepției, munca neplătită este și muncă
forțată, interzisă de Constituție.
Referitor la dispozițiile art. 77 alin. (1) lit. A.a), se susține
că acestea încalcă principiul bunei-credințe îa părților în
raporturile lor contractuale, principiu derivat din art. 135
alin. (1) și (6) […] și art. 38 alin. (2) și (5) din Constituție.“
Analizând excepția de neconstituționalitate, Curtea reține
că textul art. 29 alin. (1) lit. a) din Legea nr. 64/1995
stabilește condiția unui plafon minim pentru ca titularii
creanțelor izvorâte din raporturi de muncă sau din raporturi
obligaționale civile să poată cere instituirea procedurii
speciale, cu efecte grave asupra activității debitorului,

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 816/3.IX.2004

prevăzute de legea în cauză. În aceste condiții este
evident că dreptul recunoscut numai debitorilor ale căror
creanțe au un cuantum semnificativ, de a introduce la
tribunal o cerere împotriva unui debitor care este prezumat
în insolvență, are o justificare rațională și obiectivă. De
altfel, în întreaga economie a legii se constată că valoarea
creanțelor reprezintă un criteriu care stă la baza altor
demersuri pe care creditorii le pot face în cadrul procedurii
prevăzute de Legea nr. 64/1995.
Curtea reține, de asemenea, că art. 29 alin. (1) lit. a)
din Legea nr. 64/1995, care reglementează posibilitatea de
a cere instanței instituirea acestei proceduri speciale, nu
constituie unica modalitate pentru titularii creanțelor de a
obține în justiție satisfacerea dreptului lor. Conform
procedurii instituite prin lege, toți creditorii cunoscuți sunt
convocați și fac parte din adunarea generală a creditorilor
(art. 13, art. 13 1 etc.), având posibilitatea să-și apere
interesele. În mod expres art. 131 din lege prevede că la
ședințele adunărilor creditorilor vor participa doi delegați ai
salariaților debitori, votând pentru creanțele reprezentând
salariile și alte drepturi bănești.
În consecință, Curtea constată că susținerea autorilor
excepției în sensul că se încalcă principiile constituționale
al egalității și al accesului liber la justiție nu este
întemeiată. De asemenea, Curtea reține că este
neîntemeiată și susținerea potrivit căreia textul art. 29
alin. (1) lit. a) din lege ar încălca dispozițiile constituționale
ale art. 41 alin. (2) privind protecția socială a salariaților,
ale art. 42 alin. (1) privind interzicerea muncii forțate,
precum și ale art. 136 alin. (1) și (5) privind inviolabilitatea
proprietății private. Interpretarea dată de autorii excepției, că
prevederea potrivit căreia creditorii cu creanțe izvorâte din
raporturi de muncă inferioare cuantumului fixat de lege nu
pot cere instanței deschiderea procedurii speciale ar
echivala cu reglementarea muncii forțate, este exagerată,
neavând nici un suport în realitate, creditorii respectivi
având, așa cum s-a arătat, alte posibilități legale de a
obține realizarea drepturilor lor. De altfel, potrivit art. 108
din Legea nr. 64/1995, creanțele izvorâte din raporturi de
muncă, pe cel mult 6 luni anterioare deschiderii procedurii,
au un rang privilegiat situându-se pe locul trei din

11 categorii de creanțe, în ceea ce privește ordinea de
plată în cazul falimentului.
Curtea Constituțională a mai soluționat excepții având
ca obiect fie dispozițiile art. 29, fie cele ale art. 29 alin. (1)
din Legea nr. 64/1995, republicată, cu modificările
ulterioare, pe care le-a respins ca nefondate (de exemplu,
Decizia nr. 341/2002, publicată în Monitorul Oficial al
României, Partea I, nr. 15 din 13 ianuarie 2003; Decizia
nr. 14/2003, publicată în Monitorul Oficial al României,
Partea I, nr. 217 din 2 aprilie 2003; Decizia nr. 245/2003,
publicată în Monitorul Oficial al României, Partea I,
nr. 548 din 30 iulie 2003; Decizia nr. 248/2003, publicată
în Monitorul Oficial al României, Partea I, nr. 560 din
5 august 2003), reținându-se că nu sunt încălcate dispozițiile
constituționale ale art. 41 alin. (1) și (2), ale art. 134
alin. (2) lit. a), ale art. 21, precum și cele ale art. 16.
Curtea a reținut, în esență, printre altele, că
reglementarea cuprinsă în textul art. 29 alin. (1) din Legea
nr. 64/1995, republicată, cu modificările și completările
ulterioare, prevede că, în anumite condiții, orice creditor
care are o creanță certă, lichidă și exigibilă poate introduce
la tribunal o cerere împotriva unui debitor care, timp de cel
puțin 30 de zile, a încetat plățile. Acest fapt nu împiedică,
sub nici un aspect, accesul liber la justiție, atât creditorii,
cât și debitorii având posibilitatea de a formula pretenții și
apărări. De altfel, așa cum a statuat Curtea Constituțională
în jurisprudența sa, în acord cu cea a Curții Europene a
Drepturilor Omului îliberul acces la justiție este compatibil
cu instituirea unor proceduri speciale“.
În ceea ce privește critica potrivit căreia dispozițiile
art. 77 alin. (1) lit. A.a) din Legea nr. 64/1995, republicată,
cu modificările ulterioare ar încălca dispozițiile
constituționale ale art. 41 alin. (2) și (5), precum și pe cele
ale art. 136 alin. (1) și (5), Curtea reține că este
neîntemeiată. Faptul că textul legal criticat prevede că
intrarea în faliment se produce când debitorul și-a declarat
o atare intenție ori nu și-a declarat intenția de reorganizare
nu încalcă prevederile constituționale menționate. Dispoziția
criticată nu exclude realizarea creanțelor pe care le au
salariații, în condițiile prevăzute de lege, așa cum s-a
arătat, creanțe care, dimpotrivă, au un caracter privilegiat.

Față de cele de mai sus, în temeiul art. 146 lit. d) și al art. 147 alin. (4) din Constituție, republicată, al art. 13
alin. (1) lit. A.d) și al art. 23 din Legea nr. 47/1992, republicată, cu modificările și completările ulterioare,
CURTEA

În numele legii
D E C I D E:

Respinge excepția de neconstituționalitate a dispozițiilor art. 29 alin. (1) lit. a) și ale art. 77 alin. (1) lit. A.a) din
Legea nr. 64/1995 privind procedura reorganizării judiciare și a falimentului, republicată, cu modificările ulterioare,
excepție ridicată de Gabriel Simion, Catinca Grigorescu, Dinu Harabagiu, Marius Iconaru, Teodora David, Nicolae Tino și
Iulian Leu în Dosarul nr. 1.429/C+C/2003 al Curții de Apel Galați — Secția comercială și contencios administrativ.
Definitivă și general obligatorie.
Pronunțată în ședința publică din data de 8 iulie 2004.
PREȘEDINTE,

ION PREDESCU
Magistrat-asistent,
Mihai Paul Cotta

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 816/3.IX.2004

ORDONANȚE

ALE

GUVERNULUI

7

ROMÂNIEI

GUVERNUL ROMÂNIEI

ORDONANȚĂ DE URGENȚĂ
privind acordarea în anul agricol 2004—2005 a unui sprijin direct al statului de 2,5 milioane lei/ha
producătorilor agricoli pentru suprafețe de teren arabil de până la 5 ha inclusiv
Având în vedere situația extraordinară care impune începerea imediată a lucrărilor agricole în scopul asigurării
securității alimentare a populației,
în temeiul art. 115 alin. (4) din Constituție, republicată,
Guvernul României

adoptă prezenta ordonanță de urgență.

Art. 1. — (1) Statul sprijină producătorii agricoli prin
acordarea a 2,5 milioane lei/ha pentru suprafețe de teren
arabil de până la 5 ha inclusiv.
(2) Beneficiarii sprijinului, în valoare de 2,5 milioane lei/ha
pentru suprafețe de teren arabil de până la 5 ha inclusiv,
sunt:
a) producătorii agricoli, persoane fizice, care au în
proprietate teren arabil pe care îl exploatează direct;
b) persoanele fizice, proprietare de teren arabil, organizate
în exploatații agricole fără personalitate juridică sau în
societăți agricole constituite conform Legii nr. 36/1991 privind
societățile agricole și alte forme de asociere în agricultură;
c) persoanele fizice, proprietare de teren arabil dat în
arendă conform prevederilor Legii arendării nr. 16/1994, cu
modificările și completările ulterioare.
(3) Beneficiarii sprijinului prevăzut la alin. (2), care au în
proprietate peste 5 ha de teren arabil primesc sprijin numai
în limita a 5 ha inclusiv.
(4) În condițiile în care arendatorii nu pot completa
cererile privind sprijinul direct al statului, în valoare de
2,5 milioane lei/ha, arendașii pot completa cererea în
numele acestora.
Art. 2. — (1) Sprijinul direct al statului, în valoare de
2,5 milioane lei/ha pentru suprafețe de teren arabil de până
la 5 hectare inclusiv, se acordă beneficiarilor prevăzuți la
art. 1 alin. (2), pe baza cererii scrise, al cărei model este
prevăzut în anexele nr. 1a) și 1b).
(2) Cererile solicitanților sprijinului, însoțite de acte ce
fac dovada dreptului de proprietate asupra terenului arabil
în suprafață de până la 5 ha inclusiv, se depun până la
data de 15 decembrie 2004 la primăriile comunelor,
orașelor, municipiilor și sectoarelor municipiului București pe
a căror rază se află amplasat terenul, se verifică de către
reprezentantul centrului agricol sau al centrului comunitar
pentru cadastru și agricultură și se vizează de către primar.
(3) Cererile solicitanților sprijinului sunt înregistrate de
către reprezentantul centrului agricol sau al centrului
comunitar pentru cadastru și agricultură într-un registru de
înregistrare a cererilor pentru acordarea în anul agricol
2004—2005 a unui sprijin direct al statului, în valoare de
2,5 milioane lei/ha, producătorilor agricoli pentru suprafețe
de teren arabil de până la 5 ha inclusiv.
(4) Specialiștii de la centrul agricol sau de la centrul
comunitar pentru cadastru și agricultură întocmesc lista
cuprinzând producătorii agricoli care solicită sprijinul direct
al statului, în valoare de 2,5 milioane lei/ha, pentru
suprafețe de teren arabil de până la 5 ha inclusiv, conform
modelului prevăzut în anexa nr. 2.
(5) În situația în care un producător agricol are în
proprietate suprafețe de teren arabil aflate în mai multe
localități, acesta formulează cerere și primește sprijinul
direct al statului de la primăria din localitatea unde este
situat terenul, fără a depăși suma totală corespunzătoare
suprafeței de teren arabil de până la 5 ha inclusiv.

(6) Sprijinul în valoare de 2,5 milioane lei pe hectarul
de teren arabil se acordă producătorilor agricoli proporțional
cu suprafața aflată în proprietate și potrivit solicitării
cuprinse în cerere, în limita suprafeței de teren arabil de
până la 5 ha inclusiv.
(7) Lista producătorilor agricoli care solicită sprijinul
direct al statului, în valoare de 2,5 milioane lei/ha, pentru
suprafețe de teren arabil de până la 5 ha inclusiv se
afișează la sediul primăriilor comunelor, orașelor,
municipiilor sau sectoarelor municipiului București, în termen
de maximum 5 zile de la data depunerii cererilor pentru
solicitarea sprijinului financiar.
(8) Producătorii agricoli, beneficiari ai sprijinului direct,
care au fost omiși din lista producătorilor care au solicitat
sprijinul direct al statului, în valoare de 2,5 milioane lei/ha,
pentru suprafețe de teren arabil de până la 5 ha inclusiv
sau cărora li s-a stabilit o sumă în lei mai mică decât cea
cuvenită, pot depune contestații la sediul primăriilor, în
termen de 5 zile de la data afișării listei.
(9) Primarii, împreună cu reprezentanții direcțiilor pentru
agricultură și dezvoltare rurală județene, respectiv a
municipiului București, soluționează contestațiile în termen
de maximum 5 zile de la data depunerii acestora și dispun,
după caz, întocmirea listelor suplimentare.
Art. 3. — În termen de 5 zile de la data afișării, listele
cuprinzând producătorii agricoli care solicită sprijinul direct
al statului, în valoare de 2,5 milioane lei/ha, pentru
suprafețe de teren arabil de până la 5 ha inclusiv se
înaintează direcțiilor pentru agricultură și dezvoltare rurală
județene, respectiv a municipiului București, pentru validare.
Art. 4. — (1) Direcțiile pentru agricultură și dezvoltare
rurală județene, respectiv a municipiului București,
întocmesc centralizatorul privind sprijinul direct al statului, în
valoare de 2,5 milioane lei/ha, acordat producătorilor
agricoli pentru suprafețe de teren arabil de până la 5 ha
inclusiv, conform modelului prezentat în anexa nr. 3, pe
care îl înaintează Ministerului Agriculturii, Pădurilor și
Dezvoltării Rurale.
(2) Ministerul Agriculturii, Pădurilor și Dezvoltării Rurale,
pe baza centralizatoarelor privind sprijinul direct al statului,
în valoare de 2,5 milioane lei/ha, acordat producătorilor
agricoli pentru suprafețe de teren arabil de până la 5 ha
inclusiv, va solicita Ministerului Finanțelor Publice
deschiderea de credite bugetare pentru alimentarea
conturilor direcțiilor pentru agricultură și dezvoltare rurală
județene, respectiv a municipiului București, potrivit situației
justificative al cărei model este prevăzut în anexa nr. 4.
Art. 5. — (1) Sprijinul în valoare de 2,5 milioane lei/ha,
acordat producătorilor agricoli pentru suprafețe de teren
arabil de până la 5 ha inclusiv se atribuie după cum
urmează:
a) pentru culturile care se înființează în toamna anului
2004, în două etape, astfel:
— 1.000.000 lei/ha până la data de 31 ianuarie 2005,
pentru înființări de culturi de toamnă;

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 816/3.IX.2004

— 1.500.000 lei/ha până la data de 30 aprilie 2005,
pentru fertilizarea și erbicidarea culturilor înființate în
toamna anului 2004.
b) pentru culturile care se înființează în primăvara anului
2005 sprijinul se acordă în trei etape, astfel:
— 1.000.000 lei/ha până la 1 martie 2005, pentru
executarea arăturilor;
— 700.000 lei/ha până la 1 iulie 2005, pentru
întreținerea, fertilizarea și erbicidarea culturilor;
— 800.000 lei/ha până la 1 septembrie 2005, pentru
recoltarea culturilor.
(2) Beneficiarii sprijinului direct al statului, în valoare de
2,5 milioane lei/ha, pentru suprafețe de teren arabil de până
la 5 ha inclusiv au obligația să respecte minimul de verigi
tehnologice specifice fiecărei culturi, după cum urmează:
a) executarea lucrărilor pentru înființarea culturilor în
perioadele optime impuse de tehnologia fiecărei culturi;
b) executarea lucrărilor de întreținere, fertilizare și
erbicidare în perioada optimă din zona de cultură;
c) utilizarea semințelor de bună calitate, care să asigure
o densitate optimă la răsărire.
Art. 6. — (1) Sumele necesare acordării sprijinului direct
al statului, în valoare de 2,5 milioane lei/ha, producătorilor
agricoli se prevăd în bugetul Ministerului Agriculturii,
Pădurilor și Dezvoltării Rurale.
(2) Direcțiile pentru agricultură și dezvoltare rurală
județene, respectiv a municipiului București, virează totalul
sumelor solicitate în baza listei prevăzute în anexa nr. 2,
în conturi distincte deschise la unitățile teritoriale ale
Trezoreriei Statului pe seama unităților administrativteritoriale, în afara bugetului local.
(3) Plata de către unitățile administrativ-teritoriale a
sumelor acordate ca sprijin direct al statului proprietarilor
de teren arabil se efectuează în numerar sau prin virare în
cont bancar, după caz.
Art. 7. — Reprezentanții centrului agricol sau ai
centrului comunitar pentru cadastru și agricultură verifică
suprafețele, culturile și lucrările agricole pentru care s-a
acordat producătorilor agricoli sprijinul direct al statului, în
valoare de 2,5 milioane lei/ha, pentru suprafețe de teren
arabil de până la 5 ha inclusiv, conform celor declarate în
cererea întocmită de beneficiarul sprijinului și întocmesc
procesul-verbal de recepție, regularizare și restituire, al
cărui model este prevăzut în anexa nr. 5.
Art. 8. — (1) Procesele-verbale de recepție, regularizare
și restituire se întocmesc după cum urmează:
a) pentru culturile însămânțate în toamnă, până la data
de 25 decembrie 2004;
b) pentru efectuarea arăturilor la culturile din primăvara
anului 2005, fertilizarea și erbicidarea culturilor înființate în
toamna anului 2004, întreținerea, fertilizarea și erbicidarea
culturilor înființate în primăvara anului 2005, până la data
de 15 iunie 2005.
(2) Procesele-verbale de recepție, regularizare și
restituire se înregistrează într-un registru special deschis de

reprezentantul centrului agricol sau al centrului comunitar
pentru cadastru și agricultură.
Art. 9. — Reprezentantul centrului agricol sau al centrului
comunitar pentru cadastru și agricultură întocmește
centralizatorul justificativ al sumelor acordate producătorilor agricoli
ca sprijin direct al statului, în valoare de 2,5 milioane lei/ha, pentru
suprafețe de teren arabil de până la 5 ha inclusiv, conform
modelului prevăzut în anexa nr. 6.
Art. 10. — (1) Reținerea din sumele alocate
producătorilor agricoli drept sprijin direct al statului, în
valoare de 2,5 milioane lei/ha, de către primari sau de alți
reprezentanți ai autorităților statului constituie contravenție
și se sancționează cu amendă de la 10.000.000 lei la
20.000.000 lei.
(2) Înstrăinarea, deteriorarea sau pierderea registrului de
înregistrare a cererilor pentru acordarea sprijinului direct al
statului producătorilor agricoli, în valoare de 2,5 milioane
lei/ha, pentru suprafețe de teren arabil de până la 5 ha
inclusiv și/sau a proceselor-verbale de recepție, regularizare
și restituire constituie contravenție și se sancționează cu
amendă de la 10.000.000 la 20.000.000 lei.
(3) Încasarea sumelor de la bugetul de stat în mod
necuvenit, prin înscrierea sau atestarea de date ori de
situații nereale pe documentele de decontare prevăzute în
anexele nr. 1—6, constituie contravenție și se sancționează
cu amendă de la 30.000.000 lei la 50.000.000 lei, precum
și cu obligarea la restituirea sprijinului încasat nejustificat și
a plății penalităților prevăzute de legislația fiscală în
vigoare.
Art. 11. — (1) Constatarea contravențiilor și aplicarea
sancțiunilor prevăzute la art. 10 alin. (1) se fac de către
împuterniciți ai Ministerului Administrației și Internelor.
(2) Constatarea contravențiilor și aplicarea sancțiunilor
prevăzute la art. 10 alin. (2) și (3) se fac de către
împuterniciți ai Ministerului Agriculturii, Pădurilor și
Dezvoltării Rurale.
(3) Contravenientul poate achita, pe loc sau în termen
de cel mult 48 de ore de la data încheierii procesuluiverbal ori, după caz, de la data comunicării acestuia,
jumătate din minimul amenzii prevăzute la art. 10, agentul
constatator făcând mențiune despre această posibilitate în
procesul-verbal.
(4) Contravențiilor prevăzute la art. 10 le sunt aplicabile
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări
prin Legea nr. 180/2002, cu modificările ulterioare.
Art. 12. — Suma necesară pentru sprijinirea
producătorilor agricoli, în valoare de 2,5 milioane lei/ha,
pentru suprafețe de teren arabil de până la 5 ha inclusiv,
precum și cheltuielile aferente tipăririi formularelor prevăzute
în anexele nr. 1—6, se asigură din bugetul Ministerului
Agriculturii, Pădurilor și Dezvoltării Rurale.
Art. 13. — Anexele nr. 1—6*) fac parte integrantă din
prezenta ordonanță de urgență.

PRIM-MINISTRU

ADRIAN NĂSTASE
Contrasemnează:
p. Ministrul agriculturii, pădurilor și dezvoltării rurale,
Nicolae Istudor,
secretar de stat
Ministrul finanțelor publice,
Mihai Nicolae Tănăsescu
București, 26 august 2004.
Nr. 61.
*) Anexele nr. 1—6 sunt reproduse în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 816/3.IX.2004

9
ANEXA Nr. 1a)

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 816/3.IX.2004
ANEXA Nr. 1b)

PDF compression, OCR, web-optimization with CVISION's PdfCompressor

11

ANEXA Nr. 2

MONITORUL OFICIAL AL ROMÂNIEI, PARTEA I, Nr. 816/3.IX.2004

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 816/3.IX.2004
ANEXA Nr. 3

CENTRALIZATOR
privind sprijinul direct al statului, în valoare de 2,5 milioane lei/ha, acordat producătorilor agricoli
pentru suprafețe de teren arabil de până la 5 ha inclusiv

PDF compression, OCR, web-optimization with CVISION's PdfCompressor

13

ANEXA Nr. 4

MONITORUL OFICIAL AL ROMÂNIEI, PARTEA I, Nr. 816/3.IX.2004

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 816/3.IX.2004
ANEXA Nr. 5

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 816/3.IX.2004

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 816/3.IX.2004
ANEXA Nr. 6

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 816/3.IX.2004 conține 16 pagini.

Prețul de vânzare 17.000 lei

ISSN 1453—4495

PDF compression, OCR, web-optimization with CVISION's PdfCompressor

