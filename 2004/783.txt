PARTEA

Anul 172 (XVI) — Nr. 783

I

Joi, 26 august 2004

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina
HOTĂRÂRI ALE GUVERNULUI ROMÂNIEI

1.283. — Hotărâre privind înființarea Societății Comerciale
îElectrificare C.F.R.“ — S.A. ca filială a Companiei
Naționale de Căi Ferate îC.F.R.“ — S.A. .............

1–8

1.286. — Hotărâre privind aprobarea Planului general de
măsuri preventive pentru evitarea și reducerea
efectelor inundațiilor .................................................

8–16

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind înființarea Societății Comerciale îElectrificare C.F.R.“ — S.A. ca filială
a Companiei Naționale de Căi Ferate îC.F.R.“ — S.A.
În temeiul art. 108 din Constituție, republicată, al art. 48 alin. (1) lit. c) din Ordonanța de urgență a Guvernului
nr. 12/1998 privind transportul pe căile ferate române și reorganizarea Societății Naționale a Căilor Ferate Române,
aprobată cu modificări și completări prin Legea nr. 89/1999, cu modificările și completările ulterioare, și având în vedere
prevederile art. 1 alin. (4) din Hotărârea Guvernului nr. 581/1998 privind înființarea Companiei Naționale de Căi Ferate
îC.F.R.“ — S.A. prin reorganizarea Societății Naționale a Căilor Ferate Române, cu modificările și completările ulterioare,
Guvernul României adoptă prezenta hotărâre.
Art. 1. — Se înființează Societatea Comercială
îElectrificare C.F.R.“ — S.A. în forma juridică de filială a
Companiei Naționale de Căi Ferate îC.F.R.“ — S.A., ca
societate comercială pe acțiuni, denumită în continuare
Societatea.
Art. 2. — (1) Sediul și capitalul social al Societății
înființate potrivit art. 1 sunt prevăzute în statutul acesteia,
cuprins în anexa care face parte integrantă din prezenta
hotărâre.
(2) Societatea are ca activitate principală montarea,
exploatarea, întreținerea și repararea instalațiilor de
electrificare ale Companiei Naționale de Căi Ferate îC.F.R.“ —
S.A., denumită în continuare Compania, pentru asigurarea
funcționării infrastructurii feroviare în scopul realizării
transportului feroviar public.

(3) Societatea este persoană juridică română, se
organizează și funcționează în conformitate cu legislația în
vigoare și cu statutul propriu.
(4) Capitalul social inițial al Societății este în valoare de
519.686.225.000 lei, împărțit în 20.787.449 acțiuni
nominative cu o valoare nominală de 25.000 lei și se
constituie prin aporturi în natură (active) și în numerar
subscrise de Companie, corespunzător obiectului de
activitate, în baza datelor din situația financiară anuală
întocmită la data de 31 decembrie 2003.
(5) Participațiile la capitalul social inițial sunt subscrise și
integral vărsate de Companie, în calitate de acționar unic.
(6) Efectuarea aporturilor la capital de către Companie
se va face pe bază de protocol de predare-preluare, care
se va încheia în termen de 90 de zile de la data intrării în
vigoare a prezentei hotărâri.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 783/26.VIII.2004

(7) În cazul în care valoarea capitalului social stabilită
prin protocolul de predare-preluare va fi diferită de cea
prevăzută în anexă, se va solicita rectificarea
corespunzătoare la registrul comerțului, în termen de 30 de
zile de la semnarea documentelor prevăzute la alin. (6).
(8) Terenurile aferente Societății pentru care la data
intrării în vigoare a prezentei hotărâri nu au fost eliberate
certificatele de atestare a dreptului de proprietate, după
înființarea Societății și ca urmare a obținerii certificatelor de
atestare a dreptului de proprietate de către Companie, vor
constitui aport în natură al statului la capitalul social al
Companiei și, în mod corespunzător, vor constitui aport în
natură al Companiei la capitalul social al Societății.
Documentația necesară obținerii certificatelor de atestare a
dreptului de proprietate va fi întocmită de Societate, în
condițiile legii.
(9) Pe toată perioada în care Compania este acționar
majoritar la Societate se pot efectua transferuri de active
corporale și necorporale, fără plată, prin ordin al ministrului
transporturilor, construcțiilor și turismului, între Societate și
Companie, precum și cu alte societăți comerciale rezultate
din reorganizarea Societății Naționale a Căilor Ferate
Române, cu acordul adunărilor generale extraordinare ale
acționarilor societăților comerciale implicate, modificându-se
capitalul social în mod corespunzător.
(10) Pe perioada în care Compania este acționar
majoritar, Societatea poate vinde active din patrimoniu
către persoane fizice sau juridice de drept privat, la
propunerea consiliului de administrație, cu acordul adunării
generale a acționarilor Companiei, exprimat prin mandat
special dat reprezentanților săi în adunarea generală a
acționarilor Societății. Utilizarea sumelor rezultate din
vânzarea activelor se face în condițiile legii.
Art. 3. — (1) Societatea poate desfășura activități
comerciale, veniturile rezultate constituind venituri proprii, în
condițiile legii.

(2) Pe perioada în care Compania este acționar
majoritar, în relațiile contractuale dintre Companie și
Societate se va practica o cotă de profit între 3% și 5%,
atât de către Companie, cât și de Societate, cu
respectarea prevederilor legale în vigoare.
Art. 4. — Societatea, corespunzător obiectului său de
activitate, se substituie Companiei în toate drepturile și
obligațiile decurgând din raporturile juridice ale acesteia cu
terții, inclusiv în litigiile aflate pe rol la instanțele
judecătorești.
Art. 5. — (1) Personalul inițial necesar desfășurării
activității Societății este preluat de la Companie, în funcție
de competența profesională și de disciplina în activitate,
conform legislației în vigoare.
(2) Până la încheierea contractului colectiv de muncă,
personalul Societății va beneficia de drepturile de salarizare
și de celelalte drepturi de personal prevăzute în actualul
contract colectiv de muncă al Companiei, precum și de
alte drepturi prevăzute de legislația în vigoare.
Art. 6. — (1) Societatea este condusă de adunarea
generală a acționarilor, formată din reprezentanții Companiei
și ai celorlalți acționari, după caz.
(2) Adunarea generală a acționarilor a Companiei
numește reprezentanții acesteia în adunarea generală a
acționarilor a Societății.
(3) Convocarea, cvorumul și atribuțiile adunării generale
a acționarilor sunt prevăzute în statutul Societății.
Art. 7. — (1) Adunarea generală a acționarilor alege
membrii consiliului de administrație al Societății. Pe
perioada în care Compania este acționar unic, membrii
consiliului de administrație și președintele acestuia sunt
numiți la propunerea adunării generale a acționarilor a
Companiei.
(2) Directorul Societății este și președintele consiliului de
administrație.

PRIM-MINISTRU

ADRIAN NĂSTASE
Contrasemnează:
p. Ministrul transporturilor, construcțiilor și turismului,
Ileana Tureanu,
secretar de stat
Ministrul muncii, solidarității sociale și familiei,
Dan Mircea Popescu
Ministrul finanțelor publice,
Mihai Nicolae Tănăsescu
București, 13 august 2004.
Nr. 1.283.
ANEXĂ

STATUTUL
Societății Comerciale îElectrificare C.F.R.“ — S.A., filială a Companiei Naționale de Căi Ferate îC.F.R.“ — S.A.
CAPITOLUL I
Denumirea, forma juridică, sediul, durata
ARTICOLUL 1
Denumirea

(1) Denumirea filialei este Societatea Comercială
îElectrificare C.F.R.“ — S.A.
(2) Societatea Comercială îElectrificare C.F.R.“ — S.A.,
denumită în continuare Societatea, este, potrivit art. 42 din
Legea nr. 31/1990 privind societățile comerciale, republicată,
cu modificările și completările ulterioare, filială cu
personalitate juridică a Companiei Naționale de Căi Ferate
îC.F.R.“ — S.A., denumită în continuare Compania.
(3) Emblema Societății este prezentată în anexa care face
parte integrantă din prezentul statut.

(4) În toate actele, facturile, scrisorile sau publicațiile
emanând de la Societate se menționează denumirea
acesteia, urmată de cuvintele îsocietate pe acțiuni“ sau de
inițialele îS.A.“, de capitalul social, din care cel efectiv vărsat,
potrivit ultimei situații financiare anuale aprobate, de sediul,
numărul de înmatriculare la registrul comerțului și codul unic
de înregistrare, conform legislației în vigoare.
ARTICOLUL 2
Forma juridică

Societatea este persoană juridică română, având forma
juridică de societate comercială pe acțiuni, care își
desfășoară activitatea în conformitate cu legile române și cu
prezentul statut.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 783/26.VIII.2004
ARTICOLUL 3
Sediul

(1) Sediul Societății este în municipiul București,
bd. Dinicu Golescu nr. 38, sectorul 1.
(2) Sediul Societății poate fi schimbat în aceeași localitate
sau în altă localitate din România, pe baza hotărârii adunării
generale extraordinare a acționarilor, potrivit legii.
(3) Societatea poate înființa sucursale, reprezentanțe,
agenții și alte asemenea subunități, în țară și în străinătate.
ARTICOLUL 4
Durata

Societatea se constituie pe durată nelimitată, cu începere
de la data înmatriculării ei la oficiul registrului comerțului.
CAPITOLUL II
Scopul și obiectul de activitate
ARTICOLUL 5
Scopul

Scopul Societății este asigurarea bunei funcționări a
infrastructurii de electrificare a Companiei și a patrimoniului
propriu, prin asigurarea de servicii specifice de electrificare,
reglementări și certificări în domeniul instalațiilor de
electrificare pentru Companie, pentru operatorii de transport
feroviar de marfă și călători și alte societăți rezultate din
reorganizarea Societății Naționale a Căilor Ferate Române,
precum și pentru alte persoane fizice și juridice române sau
străine, cât și prin desfășurarea altor activități specifice,
necesare realizării obiectului său de activitate, pe principii
comerciale, inclusiv de realizare de profit.
ARTICOLUL 6
Obiectul de activitate

(1) Societatea are următorul obiect de activitate, care se
realizează în conformitate cu reglementările în vigoare:
A. Obiect principal de activitate:
— cod CAEN 4013 — gestionarea infrastructurii de
electrificare — montarea, exploatarea, întreținerea și
repararea instalațiilor de electrificare ale Companiei;
B. Obiecte secundare de activitate:
a) cod CAEN 4013 — servicii de întreținere tehnică și
reparare a instalațiilor liniilor de contact aparținând Companiei
sau altui gestionar;
b) cod CAEN 4013 — servicii de întreținere și reparare a
instalațiilor de energoalimentare a căii ferate electrificate
aparținând Companiei sau altor gestionari;
c) cod CAEN 4534 — servicii de întreținere și reparare a
instalațiilor de electroalimentare aparținând Companiei sau
altor gestionari;
d) cod CAEN 3330 — servicii de întreținere și reparare a
instalațiilor de comandă la distanță și telecomandă;
e) cod CAEN 4013 — servicii de comandă operativă a
instalațiilor de electrificare aparținând Companiei;
f) cod CAEN 4013 — servicii de intervenții operative în
cazul deranjamentelor, evenimentelor și accidentelor feroviare;
g) cod CAEN 7420 — servicii de consultanță de
specialitate pentru instalațiile de electrificare, asistență tehnică
și management de proiecte de electrificare, reabilitare,
asistență tehnică și reprezentare în organisme internaționale
pe probleme de schimb de informații și interoperabilitate în
domeniul instalațiilor de electrificare;
h) cod CAEN 7420 — servicii de proiectare instalații
electrice;
i) cod CAEN 3330 — servicii de proiectare și asamblare
a echipamentelor de măsură, reglare și control pentru
instalațiile automatizate;
j) cod CAEN 7430 — servicii de măsurători și verificări
electrice;

3

k) cod CAEN 3320 — servicii de metrologie;
l) cod CAEN 4531 — lucrări de instalații electrice;
m) cod CAEN 3110 — servicii de întreținere și reparare a
motoarelor, generatoarelor și transformatoarelor electrice;
n) cod CAEN 3120 — fabricarea de aparate pentru
distribuția și comanda electricității;
o) cod CAEN 5020 — servicii de întreținere și reparare a
autovehiculelor;
p) cod CAEN 3520 — servicii de întreținere și reparare a
materialului rulant specific activității;
q) cod CAEN 4013 — servicii de reglementare în
domeniul instalațiilor de electrificare și al gestionării energiei
electrice;
r) cod CAEN 7121 — concesionarea, locația de gestiune
și închirierea de active către persoane fizice și juridice;
s) cod CAEN 4534 — servicii de asistență tehnică de
specialitate;
t) cod CAEN 7230 — servicii de culegere de date și
exploatare aplicații informatice;
u) cod CAEN 4013 — lucrări construcții-montaj linii de
contact;
v) cod CAEN 4534 — lucrări construcții-montaj linii
electrice aeriene și subterane de medie și joasă tensiune;
w) cod CAEN 4013 — elaborarea de instrucțiuni specifice
pentru întreținerea și repararea instalațiilor de electrificare;
x) cod CAEN 5114 — intermedierea și comercializarea
produselor și serviciilor specifice;
y) cod CAEN 5187 — activități de aprovizionare
comercială și de comerț, inclusiv comerț exterior, specifice
activității proprii;
z) cod CAEN 4013 — activități de instruire de specialitate
și atestare a personalului care execută lucrări în zona căii
ferate electrificate sau la alte instalații electrice;
aa) cod CAEN 4531 — instalarea și configurarea
sistemelor de securitate;
bb) cod CAEN 7230 — transmiterea datelor pe suport
propriu;
cc) cod CAEN 7032 — administrare și exploatarea
spațiilor proprii și a utilităților aferente acestora;
dd) cod CAEN 9262 — activități sociale, culturale și
sportive pentru personalul propriu și pentru terți.
(2) Societatea poate desfășura și alte activități specifice
necesare realizării obiectului său de activitate.
CAPITOLUL III
Capitalul social, acțiunile
ARTICOLUL 7
Capitalul social

Capitalul social inițial al Societății este de 519.686.225.000 lei,
fiind împărțit în 20.787.449 acțiuni nominative cu o valoare
nominală de 25.000 lei, și se constituie prin aporturi în
natură (active) și în numerar ale Companiei, stabilite pe baza
datelor din balanța de verificare contabilă la data de
31 decembrie 2003.
ARTICOLUL 8
Acțiunile

(1) Acțiunile sunt nominative, în formă dematerializată,
fiind înscrise în cont și înregistrate în registrul acționarilor.
(2) Societatea va ține evidența acționarilor și a acțiunilor
într-un registru numerotat, sigilat și parafat de către
președintele consiliului de administrație. Registrul acționarilor
se păstrează la sediul Societății.
ARTICOLUL 9
Reducerea și majorarea capitalului social

Capitalul social poate fi redus sau majorat pe baza
hotărârii adunării generale extraordinare a acționarilor, în
condițiile și cu respectarea procedurii prevăzute de lege.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 783/26.VIII.2004
ARTICOLUL 10
Drepturi și obligații decurgând din acțiuni

(1) Fiecare acțiune subscrisă și plătită potrivit legii conferă
deținătorului dreptul la un vot în adunarea generală a
acționarilor, dreptul de a alege și de a fi ales în organele
de conducere, dreptul de a participa la distribuirea profitului,
conform dispozițiilor legale și prevederilor prezentului statut,
precum și alte drepturi prevăzute de lege și de statut.
(2) Drepturile și obligațiile legate de acțiuni urmează
acțiunile în cazul trecerii lor în proprietatea altor persoane.
(3) Acționarii răspund numai până la limita capitalului
social subscris.
(4) Patrimoniul Societății nu poate fi grevat de datorii sau
de alte obligații personale ale acționarilor. Un creditor al unui
acționar poate formula pretenții asupra părții din profitul
Societății, care i se va repartiza de către adunarea generală
a acționarilor, sau asupra cotei-părți cuvenite acestuia la
lichidarea Societății, efectuată în condițiile legii și ale
prezentului statut.
ARTICOLUL 11
Cesiunea acțiunilor

(1) În orice raporturi cu Societatea, aceasta recunoaște
pentru fiecare acțiune un singur proprietar.
(2) Cesiunea parțială sau totală a acțiunilor între acționari
și/sau către terți se face în condițiile și cu procedura
prevăzute de lege.
ARTICOLUL 12
Pierderea acțiunilor

(1) În cazul pierderii uneia sau mai multor acțiuni,
proprietarul va trebui să anunțe consiliul de administrație și
să facă publică pierderea acestora, în cel puțin două ziare
de largă circulație.
(2) Acțiunile pierdute se anulează de către consiliul de
administrație. Decizia de anulare se va publica în Monitorul
Oficial al României, Partea a IV-a, cu specificarea numărului
de ordine al acțiunilor anulate.
(3) După 6 luni acționarul va putea obține un duplicat al
acțiunilor pierdute.
CAPITOLUL IV
Adunarea generală a acționarilor
ARTICOLUL 13
Atribuții

(1) Adunarea generală a acționarilor este organul de
conducere al Societății, care decide asupra politicii
economice și asupra activității ei, în conformitate cu
mandatul primit de la acționari.
(2) Adunările generale ale acționarilor sunt ordinare și
extraordinare.
(3) Împuterniciții mandatați să reprezinte interesele
Companiei în adunarea generală a acționarilor sunt în număr
de 3, dintre care un specialist al Ministerului Finanțelor
Publice și un specialist din cadrul Ministerului Transporturilor,
Construcțiilor și Turismului, numiți sau, după caz, revocați
prin hotărâre a adunării generale a acționarilor a Companiei.
(4) Pentru activitatea depusă, împuterniciții mandatați să
reprezinte interesele C.F.R. în adunarea generală a
acționarilor au dreptul la o indemnizație stabilită de adunarea
generală a acționarilor a Companiei.
(5) Adunarea generală ordinară a acționarilor are
următoarele atribuții:
a) alege membrii consiliului de administrație și cenzorii,
inclusiv supleanții, și îi descarcă de activitate/îi revocă la
propunerea adunării generale a acționarilor a Companiei, în
condițiile legii;

b) stabilește indemnizația administratorilor și cenzorilor, în
condițiile legii;
c) stabilește nivelul garanției cerute administratorilor și
cenzorilor, în condițiile legii;
d) aprobă regulamentul de organizare și funcționare a
consiliului de administrație;
e) aprobă delegări de competențe pentru consiliul de
administrație;
f) se pronunță asupra gestiunii administratorilor;
g) avizează strategia globală de dezvoltare, retehnologizare, modernizare și restructurare a Societății pe termen
lung, mediu și scurt, care se supune spre aprobare adunării
generale a acționarilor a Companiei;
h) aprobă proiectul bugetului de venituri și cheltuieli și
programul de activitate ale Societății, conform reglementărilor
în vigoare;
i) aprobă programul anual de investiții;
j) examinează, aprobă sau modifică situația financiară
anuală și contul de profit și pierdere, după analizarea
raportului consiliului de administrație și al cenzorilor, și
aprobă repartizarea profitului;
k) fixează dividendele;
l) aprobă constituirea rezervelor statutare;
m) hotărăște gajarea, închirierea sau desființarea uneia
sau mai multor subunități ale Societății.
(6) Adunarea generală extraordinară a acționarilor are
următoarele atribuții:
a) aprobă structura organizatorică a Societății;
b) hotărăște cu privire la contractarea de împrumuturi
bancare și la acordarea de garanții și stabilește plafonul
valoric de la care competența revine consiliului de
administrație;
c) hotărărște cu privire la înființarea și desființarea de
reprezentanțe, agenții și de alte subunități fără personalitate
juridică;
d) hotărăște cu privire al majorarea capitalului social, la
modificarea numărului de acțiuni sau a valorii nominale a
acestora, cu acordul adunării generale a acționarilor a
Companiei;
e) hotărăște reîntregirea capitalului social sau, după caz,
reducerea acestuia, cu acordul adunării generale a
acționarilor a Companiei;
f) hotărăște cu privire la schimbarea sediului Societății, cu
acordul adunării generale a acționarilor a Companiei;
g) analizează și propune spre aprobare fuziunea,
divizarea, dizolvarea sau lichidarea Societății, cu acordul
adunării generale a acționarilor a Companiei;
h) hotărăște cu privire la modificarea și la completarea
obiectului de activitate al Societății în afara activității de
bază, cu respectarea prevederilor legale în vigoare;
i) aprobă asocierea, în vederea constituirii de noi societăți
comerciale, sau participarea cu capital la alte societăți
comerciale, în condițiile legii, cu acordul prealabil al adunării
generale a acționarilor a Companiei;
j) hotărăște cu privire la acționarea în justiție a membrilor
consiliului de administrație, a directorului sau a cenzorilor
pentru pagube pricinuite Societății;
k) aprobă conversia acțiunilor dintr-o categorie în alta, în
condițiile legii;
l) hotărăște emisiunea de obligațiuni și conversia unei
categorii de obligațiuni în altă categorie sau în acțiuni;
m) hotărăște cu privire la orice modificare a prezentului
statut;
n) hotărăște cumpărarea de acțiuni, cotarea la bursă,
vânzarea și tranzacționarea pe piață a acțiunilor proprii, cu
acordul prealabil al adunării generale a acționarilor a
Companiei;
o) stabilește plafoane valorice și competențe de aprobare
a cheltuielilor;
p) numește directorul Societății și îi stabilește salariul;
q) stabilește adaosurile la salariu și criteriile de acordare
a acestora pentru director și pentru directorii executivi;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 783/26.VIII.2004
r) hotărăște în orice alte probleme privind activitatea
Societății, cu excepția celor care revin adunării generale
ordinare a acționarilor;
s) hotărăște, cu respectarea prevederilor legale, cu privire
la închirierea bunurilor pe care Societatea le are în
proprietate.
(7) Propunerea/aprobarea și acordul adunării generale a
acționarilor a Companiei pentru atribuțiile prevăzute la
alin. (5) lit. a) și g) și, respectiv, la alin. (6) lit. d), e), f), g),
h), i), j), n) și o) sunt cerute în perioada în care Compania
este acționar unic.
ARTICOLUL 14
Convocarea adunării generale a acționarilor

(1) Adunarea generală a acționarilor se convoacă, ori de
câte ori va fi nevoie, de către președintele consiliului de
administrație, de către persoana desemnată de acesta să îl
înlocuiască sau la solicitarea adunării generale a acționarilor
a Companiei, în conformitate cu prevederile legale în
vigoare.
(2) Adunările generale ordinare ale acționarilor au loc cel
puțin o dată pe an, la cel mult 3 luni de la încheierea
exercițiului financiar, pentru examinarea situației financiare
anuale și a contului de profit și pierdere pe anul precedent
și pentru stabilirea programului de activitate și a bugetului de
venituri și cheltuieli pe anul în curs.
(3) Adunările generale extraordinare ale acționarilor se
convoacă la cererea acționarilor reprezentând cel puțin o
treime din capitalul social sau la cererea cenzorilor.
(4) Convocarea va fi publicată în Monitorul Oficial al
României, Partea a IV-a, și într-un ziar de largă circulație din
localitatea în care se află sediul Societății. În perioada în
care Compania este acționar unic, convocarea adunării
generale a acționarilor se va face prin corespondență.
(5) Convocarea va cuprinde locul și data ținerii adunării
generale a acționarilor, precum și ordinea de zi.
(6) Când pe ordinea de zi figurează propuneri pentru
modificarea statutului, convocarea va trebui să cuprindă textul
integral al propunerilor.
(7) Adunarea generală a acționarilor se întrunește la
sediul Societății sau în alt loc indicat în convocare.
ARTICOLUL 15
Organizarea adunării generale a acționarilor

(1) Pentru validitatea deliberărilor adunării generale
ordinare a acționarilor este necesară prezența acționarilor
reprezentând cel puțin jumătate din capitalul social, iar
hotărârile trebuie să fie luate de acționarii care dețin
majoritatea absolută din capitalul social reprezentat în
aceasta.
(2) Dacă adunarea generală ordinară a acționarilor nu
poate lucra din cauza neîndeplinirii condițiilor menționate la
alin. (1), adunarea generală a acționarilor ce se va întruni
după a doua convocare poate să delibereze asupra
problemelor aflate pe ordinea de zi a primei adunări, oricare
ar fi partea de capital social reprezentată de acționarii
prezenți, cu majoritate.
(3) Pentru validitatea deliberărilor adunării generale
extraordinare a acționarilor sunt necesare:
a) la prima convocare, prezența acționarilor reprezentând
trei pătrimi din capitalul social, iar hotărârile să fie luate cu
votul unui număr de acționari care să reprezinte cel puțin
jumătate din capitalul social;
b) la convocările următoare, prezența acționarilor
reprezentând jumătate din capitalul social, iar hotărârile să fie
luate cu votul unui număr de acționari care să reprezinte cel
puțin o treime din capitalul social.
(4) Adunarea generală a acționarilor desemnează un
secretar care să verifice lista de prezență a acționarilor și să
întocmească procesul-verbal al adunării.

5

(5) Procesul-verbal al adunării generale a acționarilor se
va scrie într-un registru sigilat și parafat. Procesul-verbal va
fi semnat de președinte și de secretarul care l-a întocmit.
ARTICOLUL 16
Exercitarea dreptului de vot în adunarea generală a acționarilor

(1) Hotărârile adunării generale a acționarilor se iau, de
regulă, prin vot deschis.
(2) Votul secret este obligatoriu pentru alegerea membrilor
consiliului de administrație și a cenzorilor, pentru revocarea
acestora și pentru luarea hotărârilor referitoare la
răspunderea administrativă.
(3) Hotărârile luate de adunarea generală a acționarilor în
condițiile legii sau ale actului constitutiv sunt obligatorii chiar
și pentru acționarii care nu au luat parte la aceasta sau care
au votat împotrivă.
CAPITOLUL V
Consiliul de administrație
ARTICOLUL 17
Organizarea

(1) Societatea este administrată de un consiliu de
administrație format din 5 membri, dintre care un specialist
din cadrul Ministerului Finanțelor Publice și cel puțin unul din
cadrul Ministerului Transporturilor, Construcțiilor și Turismului,
aleși de adunarea generală a acționarilor pe o perioadă de
4 ani, cu posibilitatea de a fi realeși.
(2) Conducerea executivă a Societății este asigurată de
director, numit de adunarea generală a acționarilor, care este
și președintele consiliului de administrație.
(3) Când se creează un loc vacant în consiliul de
administrație, adunarea generală a acționarilor alege un nou
administrator pentru ocuparea locului vacant. Durata pentru
care este ales noul administrator pentru a ocupa locul vacant
va fi egală cu perioada care a rămas până la expirarea
mandatului predecesorului său.
(4) Consiliul de administrație se întrunește cel puțin o
dată pe lună și ori de câte ori este necesar, la convocarea
președintelui sau la cererea unei treimi din numărul
membrilor săi.
(5) Pentru valabilitatea deciziilor este necesară prezența a
cel puțin jumătate din numărul membrilor consiliului de
administrație, iar deciziile se iau cu majoritatea absolută a
membrilor prezenți.
(6) Dezbaterile consiliului de administrație au loc conform
ordinii de zi stabilite pe baza proiectului comunicat de
președinte cu cel puțin 5 zile înainte de data ținerii ședinței.
Acestea se consemnează în procesul-verbal al ședinței,
într-un registru sigilat și parafat de președintele consiliului de
administrație. Procesul-verbal se semnează de persoana care
a prezidat ședința și de secretar.
(7) Consiliul de administrație poate delega unele dintre
atribuțiile sale conducerii executive a Societății și poate
recurge la consultanți pentru studii, analize sau expertize
necesare luării unor decizii.
(8) Președintele consiliului de administrație este obligat să
pună la dispoziție acționarilor și cenzorilor, la cererea
acestora, orice documente legate de activitatea Societății.
(9) Membrii consiliului de administrație răspund individual
sau solidar, după caz, față de Societate pentru prejudiciile
cauzate acesteia. În astfel de situații ei pot fi revocați prin
hotărâre a adunării generale a acționarilor a Societății.
ARTICOLUL 18
Atribuțiile consiliului de administrație

Consiliul de administrație are, în principal, următoarele
atribuții:

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 783/26.VIII.2004

a) elaborează și supune spre aprobare adunării generale
a acționarilor regulamentul de organizare și funcționare a
consiliului de administrație;
b) elaborează și prezintă spre avizare adunării generale a
acționarilor strategia de dezvoltare, retehnologizare,
modernizare și restructurare a Societății pe termen lung,
mediu și scurt, care se supune spre aprobare adunării
generale a acționarilor a Companiei;
c) elaborează proiectul bugetului de venituri și cheltuieli al
Societății;
d) elaborează lista de investiții, care se supune spre
aprobare adunării generale a acționarilor a Societății;
e) supune anual analizei adunării generale a acționarilor,
în termenul legal de la încheierea exercițiului financiar,
raportul cu privire la activitatea Societății, situația financiară
anuală și contul de profit și pierdere pe anul precedent,
precum și proiectul programului de activitate și proiectul
bugetului de venituri și cheltuieli ale acesteia pe anul în
curs;
f) elaborează documentațiile privind structura
organizatorică și aprobă regulamentul de organizare și
funcționare a Societății și regulamentul de ordine interioară;
g) aprobă investițiile Societății, în limita competențelor și a
plafoanelor valorice stabilite de adunarea generală a
acționarilor;
h) aprobă indicatorii tehnico-economici și caietele de
licitații pentru investițiile pentru care i s-a acordat competență
de către adunarea generală a acționarilor;
i) aprobă caietele de licitații pentru reparații capitale în
limitele de competență stabilite de adunarea generală a
acționarilor;
j) aprobă efectuarea cheltuielilor în limita plafoanelor
stabilite de adunarea generală a acționarilor;
k) aprobă, cu respectarea prevederilor legale, încheierea
contractelor de închiriere;
l) stabilește tactica și strategia de marketing;
m) aprobă încheierea sau rezilierea contractelor, potrivit
competențelor acordate;
n) aprobă proiectul contractului colectiv de muncă ce
urmează a fi negociat cu reprezentanții sindicatelor și/sau ai
salariaților și mandatează reprezentanții patronatului la
negocierea contractului colectiv de muncă;
o) aprobă tarifele pentru activitățile specifice Societății, în
condițiile legii;
p) aprobă regimul de amortizare a mijloacelor fixe ale
Societății;
q) aprobă scoaterea din funcțiune, casarea și valorificarea
unor bunuri materiale, în condițiile legii;
r) stabilește drepturile de salarizare și celelalte drepturi de
personal pentru personalul de conducere al Societății;
s) numește, suspendă sau revocă directorii executivi ai
Societății și le fixează salariile;
t) hotărăște și în alte domenii legate de activitatea
Societății;
u) rezolvă orice alte probleme stabilite de adunarea
generală a acționarilor.
ARTICOLUL 19
Atribuțiile directorului Societății

(1) În limitele mandatului acordat de adunarea generală a
acționarilor, directorul reprezintă Societatea în raporturile cu
terții și are, în principal, următoarele atribuții:
a) aplică strategia și politicile de dezvoltare ale Societății;
b) angajează, promovează și concediază personalul
Societății, cu excepția directorilor executivi, care sunt numiți,
revocați sau suspendați de consiliul de administrație;
c) desemnează reprezentanții patronatului în comisia de
negociere a contractului colectiv de muncă;
d) încheie acte juridice, în numele și pe seama Societății;
e) aprobă operațiunile de vânzare și cumpărare de
bunuri, potrivit competențelor;

f) aprobă operațiunile de încasări și plăți, potrivit
competențelor stabilite de adunarea generală a acționarilor;
g) îndeplinește orice alte atribuții potrivit competențelor
acordate.
(2) Directorul poate delega o parte din atribuțiile sale
directorilor executivi din cadrul Societății.
(3) Competențele, atribuțiile și răspunderile directorilor
executivi sunt stabilite prin regulamentul de organizare și
funcționare a Societății.
CAPITOLUL VI
Gestiunea
ARTICOLUL 20
Controlul financiar preventiv

(1) Societatea organizează și exercită controlul financiar
preventiv pentru documentele ce cuprind operațiuni care se
referă la drepturile și obligațiile patrimoniale, în faza de
angajare și de plată, în raporturile cu alte persoane juridice
sau fizice.
(2) Controlul financiar preventiv se exercită prin organe
de specialitate, potrivit legii.
ARTICOLUL 21
Controlul financiar de gestiune

(1) Controlul financiar de gestiune se efectuează în
conformitate cu prevederile legale, prin organele de
specialitate proprii.
(2) Controlul financiar de gestiune se efectuează, în
totalitate sau prin sondaj, în raport cu volumul, valoarea și
natura bunurilor, cu posibilitățile de sustragere, condițiile de
păstrare și gestionare, precum și cu frecvența abaterilor
constatate anterior.
(3) La cererea organelor de control financiar de gestiune,
salariații au obligația:
a) să pună la dispoziție registrele, corespondența, actele,
piesele justificative și alte documente necesare controlului;
b) să prezinte pentru control valorile de orice fel pe care
le gestionează sau pe care le au în păstrare, care intră sub
incidența controlului;
c) să elibereze, potrivit legii, documentele solicitate, în
original sau în copii certificate;
d) să dea informații și explicații verbal și în scris, după
caz, în legătură cu problemele care formează obiectul
controlului;
e) să semneze, cu sau fără obiecții, actele de control;
f) să asigure sprijinul și condițiile necesare bunei
desfășurări a controlului și să își dea concursul pentru
clarificarea constatărilor.
(4) Constatările organelor de control financiar de gestiune
se vor consemna în acte de control cu identificarea
prevederilor legale încălcate și cu stabilirea exactă a
consecințelor economice, financiare, patrimoniale, a
persoanelor vinovate, precum și a măsurilor propuse. Actele
de control vor fi transmise directorului Societății, iar periodic
se vor face informări către membrii consiliului de
administrație.
ARTICOLUL 22
Cenzorii

(1) Gestiunea Societății este supravegheată de acționari
și de cenzori.
(2) Societatea are 3 cenzori și 3 cenzori supleanți.
(3) Cenzorii sunt aleși de adunarea generală a
acționarilor. Durata mandatului lor este de 3 ani și pot fi
realeși.
(4) Cenzorii își exercită personal mandatul.
(5) Cel puțin unul dintre cenzori trebuie să fie contabil
autorizat în condițiile legii sau expert contabil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 783/26.VIII.2004
(6) Cenzorii sunt remunerați cu o indemnizație fixă,
stabilită de adunarea generală a acționarilor.
(7) Cenzorii au următoarele atribuții principale:
a) supraveghează gestiunea Societății;
b) verifică dacă situația financiară anuală și contul de
profit și pierdere sunt legal întocmite și în concordanță cu
registrele;
c) verifică dacă registrele sunt corect ținute;
d) verifică dacă evaluarea patrimoniului s-a făcut conform
reglementărilor legale.
(8) Situația financiară anuală și contul de profit și pierdere
nu pot fi aprobate de adunarea generală a acționarilor dacă
nu sunt însoțite de raportul cenzorilor.
(9) Cenzorii sunt obligați, de asemenea:
a) să facă, în fiecare lună și inopinat, inspecții ale casei
și să verifice existența titlurilor sau a valorilor care sunt
proprietatea Societății ori care au fost primite în gaj, cauțiune
sau depozit;
b) să convoace adunarea generală ordinară sau
extraordinară a acționarilor, atunci când nu a fost convocată
de către administratori;
c) să ia parte la adunările generale ordinare sau
extraordinare ale acționarilor, inserând în ordinea de zi
propunerile pe care le vor considera necesare;
d) să constate depunerea regulată a garanției din partea
administratorilor;
e) să vegheze ca dispozițiile legii, ale actului constitutiv
sau ale statutului să fie îndeplinite de administratori și de
lichidatori.
(10) Cenzorii vor prezenta adunării generale a acționarilor
un raport amănunțit despre rezultatul verificărilor efectuate
conform alin. (9), precum și despre propunerile pe care le
consideră necesare privind situația financiară anuală și
repartizarea profitului. Pentru îndeplinirea acestei obligații
cenzorii vor delibera împreună, însă pot face, în caz de
neînțelegere, rapoarte separate pe care le vor prezenta
adunării generale a acționarilor.
(11) Cenzorii vor aduce la cunoștință administratorilor
neregulile în administrație și încălcările dispozițiilor legale și
statutare pe care le constată, iar cazurile mai importante le
vor aduce la cunoștință adunării generale a acționarilor.
(12) Cenzorii sunt obligați să ia parte la adunările
ordinare și extraordinare ale acționarilor, putând face să se
insereze în ordinea de zi propunerile pe care le vor crede
necesare.
(13) Cenzorilor le este interzis să comunice acționarilor,
în particular, sau terților date referitoare la operațiunile
Societății constatate în exercițiul mandatului lor.
(14) Cenzorii vor înscrie într-un registru special
deliberările lor, precum și constatările făcute în exercițiul
mandatului lor.
(15) Revocarea cenzorilor se poate face numai de
adunarea generală a acționarilor, cu votul cerut la adunările
generale extraordinare ale acționarilor.
(16) Cenzorii îndeplinesc și alte atribuții prevăzute de
lege.

7

ARTICOLUL 24
Exercițiul financiar

Exercițiul financiar începe la data de 1 ianuarie și se
încheie la data de 31 decembrie ale fiecărui an. Primul
exercițiu financiar începe la data dobândirii personalității
juridice.
ARTICOLUL 25
Personalul

(1) Personalul se încadrează în condițiile legii, pe bază
de concurs sau examen și/sau prin alte forme de selecție.
(2) Condițiile de angajare, de organizare și desfășurare a
concursurilor, a examenelor și a selecției personalului se
stabilesc prin regulamentul aprobat de consiliul de
administrație, precum și prin contractul colectiv de muncă.
(3) Personalul este supus reglementărilor în vigoare,
reglementărilor specifice emise de autoritatea de stat în
domeniul transporturilor feroviare, precum și regulamentului
de ordine interioară al Societății.
(4) Drepturile și obligațiile salariaților se stabilesc prin
contractul colectiv de muncă.
(5) Personalul Societății beneficiază de facilități de
călătorie pe calea ferată în aceleași condiții ca și personalul
Companiei, în conformitate cu reglementările în vigoare.
ARTICOLUL 26
Amortizarea mijloacelor fixe

Consiliul de administrație stabilește, în condițiile legii,
modul de amortizare a mijloacelor fixe.
ARTICOLUL 27
Evidența contabilă și situația financiară anuală

(1) Societatea va ține evidența contabilă în lei, va întocmi
anual situația financiară anuală și contul de profit și pierdere,
conform legislației în vigoare, având în vedere normele
metodologice elaborate de Ministerul Finanțelor Publice.
(2) Situația financiară anuală și contul de profit și pierdere
vor fi publicate în Monitorul Oficial al României, Partea a IV-a,
conform legii.
ARTICOLUL 28
Calculul și repartizarea profitului

ARTICOLUL 23

(1) Profitul se stabilește pe baza situației financiare
anuale aprobat de adunarea generală a acționarilor. Profitul
impozabil se stabilește în condițiile legii.
(2) Profitul rămas după plata impozitului pe profit va fi
repartizat potrivit hotărârii adunării generale a acționarilor și
legislației în vigoare.
(3) Societatea își constituie fondul de rezervă și alte
fonduri, în condițiile legii.
(4) Plata dividendelor cuvenite acționarilor se face de
către Societate, în condițiile legii, după aprobarea situației
financiare anuale de către adunarea generală a acționarilor.
(5) În cazul înregistrării de pierderi, adunarea generală a
acționarilor va analiza cauzele și va hotărî în consecință.
(6) Acoperirea pierderilor se va face în condițiile legii și
pe baza hotărârii adunării generale a acționarilor.

Finanțarea activității proprii

ARTICOLUL 29

Pentru îndeplinirea obiectului de activitate și în
conformitate cu atribuțiile stabilite, Societatea utilizează
sursele de finanțare constituite conform legii, credite bancare
și alte surse financiare.

Registrele

CAPITOLUL VII
Activitatea

Societatea va ține, prin grija administratorilor, respectiv a
cenzorilor, registrele prevăzute de lege.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 783/26.VIII.2004
ARTICOLUL 32
Litigii

CAPITOLUL VIII
Schimbarea formei juridice, dizolvarea, lichidarea

(1) Litigiile de orice fel apărute între Societate și
persoane fizice sau juridice sunt de competența instanțelor
judecătorești de drept comun.
(2) Pentru soluționarea litigiilor contractuale cu alte
societăți comerciale se poate apela și la arbitraj.

ARTICOLUL 30
Schimbarea formei juridice

Adunarea generală extraordinară a acționarilor poate
hotărî schimbarea formei juridice a Societății, cu acordul
adunării generale a acționarilor Companiei, în condițiile legii.

CAPITOLUL IX
Dispoziții finale

ARTICOLUL 31

(1) Prevederile prezentului statut se completează cu dispozițiile
Legii nr. 31/1990 privind societățile comerciale, republicată, cu
modificările ulterioare, precum și ale Codului comercial.
(2) Prezentul statut se poate modifica și completa prin
hotărârea adunării generale a acționarilor a Societății, în
condițiile legii.

ARTICOLUL 33
Dizolvarea — Lichidarea

Dizolvarea și lichidarea Societății se vor face conform
prevederilor legale.

ANEXĂ*)
la statut
EMBLEMA

Societății Comerciale îElectrificare C.F.R.“ — S.A.

GUVERNUL ROMÂNIEI

HOTĂRÂRE
privind aprobarea Planului general de măsuri preventive
pentru evitarea și reducerea efectelor inundațiilor
În temeiul art. 108 din Constituție, republicată,
Guvernul României adoptă prezenta hotărâre.
Art. 1. — Se aprobă Planul general de măsuri
preventive pentru evitarea și reducerea efectelor inundațiilor,
prevăzut în anexa*) care face parte integrantă din prezenta
hotărâre.
Art. 2. — (1) Ministerele și celelalte organe ale
administrației publice care au atribuții în domeniu vor
acționa pentru realizarea măsurilor din Planul general de
măsuri preventive pentru evitarea și reducerea efectelor
inundațiilor, la termenele prevăzute.

(2) Ministerele și prefecții vor analiza săptămânal stadiul
realizării Planului general de măsuri preventive pentru evitarea
și reducerea efectelor inundațiilor, stabilind măsurile necesare.
(3) Ministerul Administrației și Internelor va sintetiza
informările întocmite de către ministere și prefecți și va
prezenta periodic Guvernului un raport cu privire la
realizarea Planului general de măsuri preventive pentru
evitarea și reducerea efectelor inundațiilor, propunând
măsurile corespunzătoare pentru încadrarea în termenele
stabilite.

PRIM-MINISTRU

ADRIAN NĂSTASE
Contrasemnează:
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
Ministrul transporturilor, construcțiilor și turismului,
Miron Tudor Mitrea
Ministrul agriculturii, pădurilor și dezvoltării rurale,
Petre Daea
Ministrul mediului și gospodăririi apelor,
Speranța Maria Ianculescu
București, 13 august 2004.
Nr. 1.286.
*) Anexa este reprodusă în facsimil.

PDF compression, OCR, web-optimization with CVISION's PdfCompressor

9

ANEXĂ

MONITORUL OFICIAL AL ROMÂNIEI, PARTEA I, Nr. 783/26.VIII.2004

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 783/26.VIII.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 783/26.VIII.2004

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 783/26.VIII.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 783/26.VIII.2004

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 783/26.VIII.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 783/26.VIII.2004

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 783/26.VIII.2004

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 783/26.VIII.2004 conține 16 pagini.

Prețul de vânzare 17.000 lei

ISSN 1453—4495

PDF compression, OCR, web-optimization with CVISION's PdfCompressor

