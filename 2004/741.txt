PARTEA

Anul 172 (XVI) — Nr. 741

I

LEGI, DECRETE, HOTĂRÂRI ȘI ALTE ACTE

Marți, 17 august 2004

SUMAR
Nr.

Pagina
DECRETE

Nr.
61.

633.

— Decret privind conferirea unor decorații.............

1–2

634.

— Decret privind conferirea unor decorații.............

2–3

635.

— Decret privind conferirea unor decorații.............

3

60.

— Ordonanță privind reglementările referitoare la
construirea, întreținerea, repararea și exploatarea
căilor ferate, altele decât cele administrate de
Compania Națională de Căi Ferate îC.F.R.“ —
S.A..............................................................................

ORDONANȚE ALE GUVERNULUI ROMÂNIEI
62.
4–6

Pagina
— Ordonanță pentru modificarea alin. (1) al art. 1
din Ordonanța Guvernului nr. 64/2001 privind
repartizarea profitului la societățile naționale,
companiile naționale și societățile comerciale cu
capital integral sau majoritar de stat, precum și la
regiile autonome ........................................................

6

— Ordonanță pentru modificarea și completarea
Legii nr. 608/2001 privind evaluarea conformității
produselor ..................................................................

7–8

DECRETE
PREȘEDINTELE ROMÂNIEI

DECRET
privind conferirea unor decorații
În temeiul prevederilor art. 94 lit. a) și ale art. 100 din Constituția României, republicată, precum și ale art. 4
alin. (1), ale art. 6 lit. A și B, ale art. 8 lit. A și B și ale art. 11 din Legea nr. 29/2000 privind sistemul național de
decorații al României, cu modificările ulterioare,
la propunerea ministrului apărării naționale,
în semn de apreciere pentru vitejia și curajul de care au dat dovadă în grelele bătălii purtate pe câmpurile de
luptă ale celui de-al Doilea Război Mondial, făcând cinste glorioaselor tradiții ale Armatei Române,
Președintele României

d e c r e t e a z ă:

Art. 1. — Se conferă Ordinul național Steaua României
în grad de Mare Ofițer domnului general în retragere Marin
B. Dragnea.
Art. 2. — Se conferă Ordinul național Pentru Merit în
grad de Cavaler:
— domnului colonel în retragere Paul Gh. Diaconescu;
— domnului colonel în retragere Constantin P. Ivanovici;
— domnului general de brigadă în retragere Daniil Gh.
Lazăr;

— domnului general de brigadă în retragere Octavian
Al. Leru;
— domnului locotenent-colonel în retragere Gheorghe
Gh. Săveanu;
— domnului general în retragere Ion P. Tutoveanu.
Art. 3. — Se conferă Ordinul Virtutea Militară în grad de
Cavaler:
— domnului colonel în retragere Marin Șt. Bucur;
— domnului locotenent-colonel în retragere Aurel I. Ciolte;
— domnului colonel în retragere Gheorghe D. Ghiță;

2

MONITORUL OFICIAL AL ROMÂNIEI, PARTEA I, Nr. 741/17.VIII.2004

— domnului general de brigadă în retragere Dumitru D.
Iordănescu;
— domnului colonel în retragere Vasile Șt. Șerbu.
Art. 4. — Se conferă Ordinul Virtutea Aeronautică în
grad de Cavaler domnului comandor în retragere Emil
Grigore N. Munteanu.
Art. 5. — Se conferă Medalia națională Serviciul
Credincios clasa a III-a domnului căpitan în retragere
Geratimusz Gh. Morar.
Art. 6. — Se conferă Medalia națională Pentru Merit
clasa a III-a:
— domnului plutonier adjutant principal în retragere
Constantin E. Panciu;
— domnului colonel în retragere Ioan P. Radu;
— domnului colonel în retragere Ioan M. Timofciuc.
Art. 7. — Se conferă Medalia Virtutea Militară clasa a III-a:
— domnului colonel în retragere Emil I. Albu;
— domnului contraamiral în retragere Traian N.
Anderson;
— domnului general de brigadă în retragere Traian
Mircea I. Bălănescu;
— domnului plutonier major în retragere Teodor I.
Ciontolac;
— domnului colonel în retragere Alexandru C. Clincea;
— domnului plutonier adjutant principal în retragere
Roman I. Crainic;
— domnului plutonier adjutant principal în retragere Ioan
Al. Croitoru;
— domnului colonel în retragere Gheorghe-Oituz I.
Dumitrescu;
— domnului plutonier adjutant principal în retragere Ion
C. Fanaca;
— domnului plutonier adjutant principal în retragere
Tănăsie I. Fanea;
— domnului locotenent-colonel în retragere Cornel I.
Hodoșan;

— domnului plutonier adjutant principal în retragere
Constantin A. Ionescu;
— domnului plutonier major în retragere Ion I. Ionescu;
— domnului maior în retragere Iulian Viorel I.R. Juncan;
— domnului plutonier adjutant principal în retragere
Constantin I. Lâu;
— domnului colonel în retragere Ioan Gh. Leonte;
— domnului plutonier major în retragere Teofil D.
Moldovan;
— domnului plutonier adjutant principal în retragere
Livius P. Mureșan;
— domnului colonel în retragere Gheorghe I. Netejoru;
— domnului plutonier major în retragere Ștefan D. Olteanu;
— domnului colonel în retragere Marin I. Oncescu;
— domnului colonel în retragere Ioan M. Onofrei;
— domnului colonel în retragere Gheorghe I. Pâslaru;
— domnului colonel în retragere Gică I. Pintilie;
— domnului colonel în retragere Petre I. Piperea;
— domnului locotenent-colonel în retragere Marin I. Roșu;
— domnului comandor în retragere Ștefan I. Rusu;
— domnului colonel în retragere Ioachim V. Sima;
— domnului colonel în retragere Nicolae V. Stancu;
— domnului comandor în retragere Ioan D. Stoica;
— domnului plutonier adjutant principal în retragere
Costică I. Stroescu;
— domnului plutonier major în retragere Vasile P.
Strugariu;
— domnului colonel în retragere Dumitru P. Susan;
— domnului plutonier adjutant principal în retragere
Dumitru G. Taranu;
— domnului colonel în retragere Iosiv M. Teodoriu;
— domnului plutonier adjutant în retragere Aurel T.
Țucra;
— domnului plutonier major în retragere Dumitru V.
Vaida;
— domnului colonel în retragere Gheorghe C. Vârlănute.

PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 10 august 2004.
Nr. 633.
PREȘEDINTELE ROMÂNIEI

DECRET
privind conferirea unor decorații
În temeiul prevederilor art. 94 lit. a) și ale art. 100 din Constituția României, republicată, precum și ale art. 4
alin. (1), ale art. 6 lit. A și B, și ale art. 11 din Legea nr. 29/2000 privind sistemul național de decorații al României, cu
modificările ulterioare,
la propunerea ministrului apărării naționale,
în semn de apreciere pentru eroismul și spiritul de jertfă de care au dat dovadă pe câmpurile de luptă ale celui
de-al Doilea Război Mondial, fiind pilde vii ale vitejiei străbune pentru întreaga Armată Română,
Președintele României

d e c r e t e a z ă:

Art. 1. — Se conferă Ordinul național Pentru Merit în
grad de Ofițer domnului general-locotenent în retragere
Teodor T. Halic.

Art. 2. — Se conferă Ordinul național Steaua României
în grad de Cavaler:
— domnului general de brigadă în retragere Virgiliu G.
Beldescu;

MONITORUL OFICIAL AL ROMÂNIEI, PARTEA I, Nr. 741/17.VIII.2004
— domnului general-maior în retragere Mihai I. Coardă;
— domnului general de flotilă în retragere Ioan A.
Di-Cezare;
— domnului general de brigadă în retragere Emil C.
Grădinescu;
— domnului general de brigadă în retragere Titus I.
Guran;

3

— domnului general de brigadă în retragere Ioan Gh.
Ogiolan;
— domnului general-maior în retragere Ioan T. Socol.
Art. 3. — Se conferă Crucea națională Serviciul
Credincios clasa a III-a:
— domnului maior în retragere Mihai B. Cârjan;
— domnului colonel în retragere Georgiu G. Negru.

PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 10 august 2004.
Nr. 634.

PREȘEDINTELE ROMÂNIEI

DECRET
privind conferirea unor decorații
În temeiul prevederilor art. 94 lit. a) și ale art. 100 din Constituția României, republicată, precum și ale art. 4
alin. (1), ale art. 6 lit. A, ale art. 8 lit A și ale art. 11 din Legea nr. 29/2000 privind sistemul național de decorații al
României, cu modificările ulterioare,
la propunerea ministrului administrației și internelor,
în semn de apreciere pentru vitejia și curajul de care au dat dovadă în grelele bătălii purtate pe câmpurile de
luptă ale celui de-al Doilea Război mondial, făcând cinste glorioaselor tradiții ale Armatei Române,
Președintele României

d e c r e t e a z ă:

Art. 1. — Se conferă Ordinul național Serviciul
Credincios în grad de Comandor domnului general în
retragere Dumitru N. Penciuc.
Art. 2. — Se conferă Ordinul național Pentru Merit în
grad de Cavaler:
— domnului general de brigadă în retragere Toma S.
Niculescu;
— domnului general de brigadă în retragere Traian I.
Rotaru.

Art. 3. — Se conferă Ordinul Virtutea Militară în grad de
Cavaler:
— domnului colonel în retragere Mihail-Ovidiu
D. Constantinescu;
— domnului general de brigadă în retragere Leon H.
Marinescu;
— domnului general de brigadă în retragere Laurențiu
M. Rudeanu.

PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 10 august 2004.
Nr. 635.

4

MONITORUL OFICIAL AL ROMÂNIEI, PARTEA I, Nr. 741/17.VIII.2004

ORDONANȚE

ALE

GUVERNULUI

ROMÂNIEI

GUVERNUL ROMÂNIEI

ORDONANȚĂ
privind reglementările referitoare la construirea, întreținerea, repararea și exploatarea căilor ferate,
altele decât cele administrate de Compania Națională de Căi Ferate îC.F.R.“ — S.A.
În temeiul art. 108 din Constituție, republicată, și al art. 1 pct. I.24 din Legea nr. 291/2004 privind abilitarea
Guvernului de a emite ordonanțe,
Guvernul României adoptă prezenta ordonanță.
Art. 1. — Liniile ferate industriale sunt liniile pe care se
desfășoară operațiuni de transport feroviar, precum și
servicii conexe sau adiacente acestora și care nu sunt
administrate de Compania Națională de Căi Ferate
îC.F.R.“ — S.A.
Art. 2. — Liniile ferate industriale se pot construi,
modifica sau desființa cu aprobarea Ministerului
Transporturilor, Construcțiilor și Turismului, în conformitate
cu legislația în vigoare.
Art. 3. — Normele tehnice utilizate pentru construirea,
modernizarea, repararea și întreținerea infrastructurii
feroviare publice se aplică și la liniile ferate industriale.
Art. 4. — (1) Lucrările de construcție, modernizare,
reparare și întreținere a liniilor ferate industriale se pot
efectua numai de agenții economici autorizați de către
Autoritatea Feroviară Română — AFER ca furnizori de
servicii feroviare.
(2) Pentru orice intervenție la linia ferată industrială,
care afectează zona de protecție sau de siguranță a
infrastructurii feroviare publice, este necesară autorizarea de
către Compania Națională de Căi Ferate îC.F.R.“ — S.A.,
conform legislației în vigoare.
Art. 5. — (1) Racordarea unei linii ferate industriale noi
la liniile infrastructurii feroviare publice, direct sau prin
intermediul unei linii ferate industriale existente, se
realizează pe baza plății unui tarif de racordare către
Compania Națională de Căi Ferate îC.F.R.“ — S.A., în
care se include costul lucrărilor necesare pentru racordare
și pentru preluarea sporului de capacitate de transport
feroviar.
(2) Compania Națională de Căi Ferate îC.F.R.“ — S.A.
va stabili, în termen de 30 de zile de la primirea cererii de
racordare, valoarea tarifului de racordare, care va fi supus
aprobării Consiliului tehnico-economic al Ministerului
Transporturilor, Construcțiilor și Turismului.
(3) După plata tarifului de racordare Compania Națională
de Căi Ferate îC.F.R.“ — S.A. contractează execuția
lucrărilor de construcție a liniilor și instalațiilor feroviare,
pentru preluarea sporului de capacitate de transport
feroviar.
(4) Liniile și instalațiile feroviare construite pentru
preluarea sporului de capacitate de transport feroviar
sunt proprietatea Companiei Naționale de Căi Ferate
îC.F.R.“ — S.A.
Art. 6. — În cazul construcției unei linii ferate industriale
noi prin racordare la o linie ferată industrială existentă este

necesar și acordul proprietarului acestei linii ferate
industriale.
Art. 7. — (1) Agenții economici care construiesc linii
ferate industriale cu racordare directă la calea ferată
administrată de Compania Națională de Căi Ferate
îC.F.R.“ — S.A. au dreptul de utilizare, în acest scop, a
terenului din domeniul public al statului, administrat de
Compania Națională de Căi Ferate îC.F.R.“ — S.A. și din
proprietatea Companiei Naționale de Căi Ferate îC.F.R.“ —
S.A., pe zona strict necesară construcției liniei ferate
industriale și pe durata existenței liniei ferate industriale.
(2) Pentru terenul din domeniul public al statului,
administrat de Compania Națională de Căi Ferate
îC.F.R.“ — S.A., ocupat de linii ferate industriale, nu se
percep taxe de utilizare a terenului atâta timp cât
Compania Națională de Căi Ferate îC.F.R.“ — S.A. este
scutită de la plata acestor taxe.
(3) Compania Națională de Căi Ferate îC.F.R.“ — S.A.
are dreptul să închirieze terenul proprietate privată a
Companiei Naționale de Căi Ferate îC.F.R.“ — S.A.,
ocupat de linii ferate industriale, și să stabilească un tarif
pentru folosința acestuia.
Art. 8. — (1) Cerințele tehnice și tehnologice privind
desfășurarea transportului feroviar pe liniile ferate industriale
sunt cuprinse în Regulamentul tehnic de exploatare aferent
fiecărei linii.
(2) Regulamentul tehnic de exploatare al unei linii ferate
industriale, racordată la infrastructura feroviară publică, va
fi întocmit de către proprietarul liniei ferate industriale și
face parte din Contractul de acces pe infrastructura
feroviară publică, care se încheie potrivit legislației în
vigoare.
(3) Pentru cazul în care una sau mai multe linii ferate
industriale sunt racordate prin alte linii ferate industriale la
infrastructura feroviară publică, va fi întocmit un singur
regulament tehnic de exploatare.
Art. 9. — Explotarea liniilor ferate industriale se poate
realiza de persoanele juridice care dețin autorizațiile
prevăzute de lege pentru activitățile de gestionare a
infrastructurii, manevră feroviară și transport feroviar, după
caz.
Art. 10. — Proprietarul liniei ferate industriale, respectiv
agentul economic care desfășoară operațiuni de transport
feroviar pe o linie ferată industrială, are obligația să
asigure, conform reglementărilor în vigoare:

MONITORUL OFICIAL AL ROMÂNIEI, PARTEA I, Nr. 741/17.VIII.2004
a) cerințele tehnice de siguranță și de securitate
necesare pentru desfășurarea operațiunilor de transport
feroviar;
b) atestarea, autorizarea și examinarea profesională a
personalului propriu cu responsabilități în siguranța
circulației, conform reglementărilor în vigoare;
c) întocmirea și păstrarea evidențelor privind activitatea
desfășurată.
Art. 11. — (1) Agentul economic care deține în
proprietate sau cu chirie linia feroviară industrială va
asigura efectuarea verificării stării tehnice a acesteia și
este direct răspunzător de orice abatere de la normele de
funcționare a liniei și de desfășurare a traficului feroviar.
(2) Întreținerea și repararea liniilor feroviare industriale
se poate asigura prin personal propriu de specialitate
autorizat sau prin agenți autorizați conform reglementărilor
în vigoare.
(3) Se interzice proprietarului de linii ferate industriale
să desfășoare activitatea de transport feroviar pe liniile
ferate industriale care nu corespund normelor tehnice în
vigoare.
Art. 12. — (1) Proprietarii de linii ferate industriale au
obligația să permită accesul specialiștilor Autorității
Feroviare Române — AFER pentru a verifica starea
tehnică a liniilor ferate industriale și condițiile de
desfășurare a transportului feroviar în conformitate cu
normele în vigoare.
(2) Autoritatea Feroviară Română — AFER va dispune
închiderea operativă a circulației feroviare pe o linie ferată
industrială pe care s-a constatat un pericol pentru siguranța
circulației sau pentru securitatea transportului feroviar.
(3) Redeschiderea liniei ferate industriale menționate la
alin. (2) se va face cu avizul Autorității Feroviare Române —
AFER, numai după verificarea stării tehnice a acesteia.
Art. 13. — Proprietarul unei linii feroviare industriale
aflate în exploatare, cu racordare directă sau indirectă la
infrastructura feroviară publică, și care dorește să aibă
acces la infrastructura feroviară publică va încheia un
contract de acces pe infrastructura feroviară publică cu
Compania Națională de Căi Ferate îC.F.R.“ — S.A.,
conform legislației în vigoare.
Art. 14. — (1) În cazul în care una sau mai multe linii
ferate industriale sunt racordate la infrastructura feroviară
publică prin intermediul uneia sau mai multor linii ferate
industriale, proprietarii de linii ferate industriale de tranzit
sunt obligați să asigure accesul nelimitat și
nediscriminatoriu al vehiculelor feroviare ale oricărui
operator feroviar care solicită acest lucru.
(2) Linia ferată industrială de tranzit este linia ferată
industrială amplasată între două linii ferate industriale sau
între o linie ferată industrială și o linie ferată publică,
făcând posibilă continuitatea transportului feroviar industrial
al tuturor proprietarilor de linii feroviare industriale
amplasate în amonte de ea.
(3) Pentru accesul pe liniile ferate industriale de tranzit,
proprietarii acestora pot solicita plata unui tarif de acces
care nu poate depăși nivelul practicat de Compania
Națională de Căi Ferate îC.F.R.“ — S.A. pe linii cu condiții
tehnice similare.
(4) În cazul în care un operator feroviar consideră
nejustificat tariful de acces solicitat de un proprietar de linie

5

ferată industrială, acest operator poate sesiza în scris
Autoritatea Feroviară Română — AFER, care va analiza
situația în vederea medierii.
Art. 15. — În cazul în care proprietarul unei linii ferate
industriale de tranzit interzice nejustificat accesul vehiculelor
feroviare ale celorlalți proprietari de linii ferate industriale
din amonte, această faptă poate constitui o situație de
urgență în înțelesul art. 581 din Codul de procedură civilă.
Art. 16. — Închiderea circulației pe o linie ferată
industrială de tranzit se poate face numai cu respectarea
următoarelor condiții:
a) în cazul în care proprietarul de linie ferată industrială
nu mai are interes în utilizarea acesteia, va obține în
prealabil acceptul tuturor proprietarilor de linii ferate
industriale aflați în amonte față de racordul la infrastructura
feroviară publică;
b) în cazul în care proprietarul unei linii ferate
industriale intră în faliment, se poate proceda, în condițiile
legii, la închiderea liniei ferate industriale numai după
obținerea acordului tuturor proprietarilor de linii ferate
industriale aflați în amonte față de racordul la infrastructura
feroviară publică și, atunci când este cazul, a proprietarului
terenului pe care este construită linia ferată industrială.
Art. 17. — (1) În situația în care proprietarul unei linii
ferate industriale de tranzit nu a obținut acceptul conform
art. 16 lit. a), acesta va menține linia ferată industrială
deschisă traficului feroviar, în condițiile în care proprietarii
de linii ferate industriale aflați în amonte vor prelua integral
costurile de întreținere și exploatare a liniei de tranzit și
vor plăti o chirie pentru utilizarea terenului, proprietate
privată, pe care se află linia ferată industrială.
(2) În cazul în care părțile nu cad de acord asupra
nivelului chiriei, acesta se va stabili pe baza evaluării
terenului din zona respectivă, făcută de un evaluator
atestat.
Art. 18. — (1) Încălcarea prevederilor prezentelor
reglementări atrage răspunderea civilă, contravențională sau
penală, după caz, a celor vinovați, în conformitate cu
legislația în vigoare.
(2) Nerespectarea dispozițiilor din prezenta ordonanță
poate fi semnalată de către orice persoană fizică sau
juridică ale cărei interese au fost lezate de către cel în
cauză. Sesizările privind nerespectarea prezentelor
reglementări se adresează Autorității Feroviare Române —
AFER, în vederea luării măsurilor ce se impun, în
conformitate cu legislația în vigoare.
Art. 19. — (1) Constituie contravenții și se sancționează
cu amendă următoarele:
a) nerespectarea art. 4, cu amendă de la 50.000.000 lei
la 100.000.000 lei;
b) nerespectarea art. 11 alin. (1) și (3), art. 12 alin. (1)
și (3), cu amendă de la 50.000.000 lei la 200.000.000 lei;
c) nerespectarea art. 14 alin. (1) și (3), cu amendă de
la 200.000.000 lei la 400.000.000 lei.
(2) Contravențiile se constată de către persoane cu
atribuții de control, anume desemnate de Autoritatea
Feroviară Română — AFER, care au și competența
aplicării sancțiunilor.
Art. 20. — Contravențiilor prevăzute la art. 19 li se
aplică dispozițiile Ordonanței Guvernului nr. 2/2001 privind

6

MONITORUL OFICIAL AL ROMÂNIEI, PARTEA I, Nr. 741/17.VIII.2004

regimul juridic al contravențiilor, aprobată cu modificări și
completări prin Legea nr. 180/2002, cu modificările și
completările ulterioare.
Art. 21. — În termen de 90 de zile de la data intrării în
vigoare a prezentei ordonanțe, Ministerul Transporturilor,
Construcțiilor și Turismului va elabora instrucțiunile pentru
aplicarea prevederilor prezentei ordonanțe, precum și
criteriile și modul de clasificare a liniilor ferate industriale,
instrucțiuni care se aprobă prin hotărâre a Guvernului.

Art. 22. — Pe data intrării în vigoare a hotărârii
Guvernului de aprobare a instrucțiunilor menționate la
art. 21, Decretul nr. 431/1952 privitor la construirea,
întreținerea și exploatarea căilor ferate industriale și a
funicularelor se abrogă.
Art. 23. — Prezenta ordonanță intră în vigoare la 3 zile
de la data publicării în Monitorul Oficial al României,
Partea I.

PRIM-MINISTRU

ADRIAN NĂSTASE
Contrasemnează:
p. Ministrul transporturilor, construcțiilor și turismului,
Traian Panait,
secretar de stat
p. Ministrul finanțelor publice,
Gheorghe Gherghina,
secretar de stat
București, 29 iulie 2004.
Nr. 60.
GUVERNUL ROMÂNIEI

ORDONANȚĂ
pentru modificarea alin. (1) al art. 1 din Ordonanța Guvernului nr. 64/2001
privind repartizarea profitului la societățile naționale, companiile naționale
și societățile comerciale cu capital integral sau majoritar de stat, precum și la regiile autonome
În temeiul art. 108 din Constituție, republicată, și al art. 1 pct. I.8 din Legea nr. 291/2004 privind abilitarea
Guvernului de a emite ordonanțe,
Guvernul României adoptă prezenta ordonanță.
Art. I. — Alineatul (1) al articolului 1 din Ordonanța
Guvernului nr. 64/2001 privind repartizarea profitului la
societățile naționale, companiile naționale și societățile
comerciale cu capital integral sau majoritar de stat, precum
și la regiile autonome, publicată în Monitorul Oficial al
României, Partea I, nr. 563 din 1 septembrie 2001,
aprobată cu modificări prin Legea nr. 769/2001, se modifică
și va avea următorul cuprins:
îArt. 1. — (1) Începând cu exercițiul financiar al anului
2004, la societățile naționale, companiile naționale și societățile
comerciale cu capital integral sau majoritar de stat, precum și
la regiile autonome, profitul contabil rămas după deducerea
impozitului pe profit se repartizează pe următoarele destinații,
dacă prin legi speciale nu se prevede altfel:
a) rezerve legale;
b) alte rezerve reprezentând facilități fiscale prevăzute
de lege;
c) acoperirea pierderilor contabile din anii precedenți;
d) alte repartizări prevăzute de lege;
e) societățile naționale, companiile naționale și societățile
comerciale cu capital integral sau majoritar de stat, precum
și regiile autonome care s-au angajat și au stabilit prin
bugetele de venituri și cheltuieli obligația de participare la

profit ca urmare a serviciilor angajaților lor în relație cu
acestea pot acorda aceste drepturi în limita a 10% din
profitul net, dar nu mai mult de nivelul unui salariu de
bază mediu lunar realizat la nivelul agentului economic, în
exercițiul financiar de referință;
f) minimum 50% vărsăminte la bugetul de stat sau
local, în cazul regiilor autonome, ori dividende, în cazul
societăților naționale, companiilor naționale și societăților
comerciale cu capital integral sau majoritar de stat;
g) profitul nerepartizat pe destinațiile prevăzute la
lit. a)—f) se repartizează la alte rezerve și constituie sursa
proprie de finanțare.“
Art. II. — În termen de 30 de zile de la data intrării în
vigoare a prezentei ordonanțe, Ministerul Finanțelor Publice
va modifica Precizările privind determinarea sumelor care
fac obiectul repartizării profitului conform Ordonanței
Guvernului nr. 64/2001 și reflectarea în contabilitate a
acestora, aprobate prin Ordinul ministrului finanțelor publice
nr. 298/2002, publicat în Monitorul Oficial al României,
Partea I, nr. 157 din 5 martie 2002.
Art. III. — Prezenta ordonanță intră în vigoare la 3 zile
de la data publicării în Monitorul Oficial al României, Partea I.

PRIM-MINISTRU

ADRIAN NĂSTASE
Contrasemnează:
p. Ministrul finanțelor publice,
Gheorghe Gherghina,
secretar de stat
București, 5 august
Nr. 61.

2004.

MONITORUL OFICIAL AL ROMÂNIEI, PARTEA I, Nr. 741/17.VIII.2004

7

GUVERNUL ROMÂNIEI

ORDONANȚĂ
pentru modificarea și completarea Legii nr. 608/2001
privind evaluarea conformității produselor
În temeiul art. 108 din Constituție, republicată, și al art. 1 pct. I.18 din Legea nr. 291/2004 privind abilitarea
Guvernului de a emite ordonanțe,
Guvernul României adoptă prezenta ordonanță.
Art. I. — Legea nr. 608/2001 privind evaluarea
conformității produselor, publicată în Monitorul Oficial al
României, Partea I, nr. 712 din 8 noiembrie 2001, cu
modificările și completările ulterioare, se modifică și se
completează după cum urmează:
1. La articolul 4 alineatul (1), literele e 1), v) și z2) vor
avea următorul cuprins:
îe1) certificat de examinare de tip — document emis de
către un organism notificat, prin care se atestă că un tip
de produs supus evaluării conformității în baza unei
reglementări tehnice care prevede evaluarea conformității
produsului prin aplicarea modulului «examinare de tip»
respectă cerințele reglementării tehnice;
............................................................................................
v) producător — persoana fizică autorizată sau
persoana juridică, responsabilă pentru proiectarea și
realizarea unui produs, în scopul introducerii pe piață și/sau
al punerii în funcțiune în România ori într-un stat membru
al Uniunii Europene, în numele său. Responsabilitățile
producătorului se preiau de orice persoană fizică autorizată
sau persoană juridică care asamblează, ambalează ori
etichetează produse în vederea introducerii pe piață și/sau
a punerii în funcțiune, sub nume propriu;
............................................................................................
z2) standard european armonizat — standard european,
elaborat în baza unui mandat al Comisiei Europene și
adoptat de către o organizație europeană de standardizare,
care conferă prezumția de conformitate cu cerințele
esențiale dintr-o directivă aplicabilă, acoperită de un astfel
de standard. Lista standardelor europene armonizate se
publică în Jurnalul Oficial al Uniunii Europene;“.
2. După litera r) a alineatului (1) al articolului 4 se
introduce o nouă literă, litera r 1), cu următorul cuprins:
îr 1 ) organ de control — structură responsabilă cu
supravegherea pieței;“.
3. Litera z1) a alineatului (1) al articolului 4 se abrogă.
4. Alineatul (1) al articolului 10 va avea următorul
cuprins:
îArt. 10. — (1) Potrivit prevederilor prezentei legi,
produsele din domeniile reglementate care se introduc pe
piață și/sau se pun în funcțiune trebuie să poarte marcajul
de conformitate corespunzător, dacă reglementările tehnice
aplicabile prevăd aplicarea acestui marcaj.“
5. Articolul 11 va avea următorul cuprins:
îArt. 11. — În cazul în care atât producătorul, cât și
reprezentantul autorizat al acestuia au domiciliul, respectiv
sediul, în afara României sau a statelor membre ale
Uniunii Europene, responsabilitatea privind deținerea
documentelor ce atestă conformitatea și prezentarea

acestor documente, la cerere, organelor de control revine
importatorului.“
6. Alineatul (1) al articolului 24 va avea următorul
cuprins:
îArt. 24. — (1) Autoritățile competente notifică
organisme desemnate conform prevederilor prezentei legi și
ale reglementărilor tehnice, de la data intrării în vigoare a
PECA pentru domeniul reglementat în care organismele
respective au fost desemnate. În situația în care un astfel
de protocol nu este încheiat, autoritățile competente notifică
organisme desemnate de la data aderării României la
Uniunea Europeană.“
7. Alineatul (1) al articolului 25 va avea următorul
cuprins:
îArt. 25. — (1) În situația în care organismul desemnat
sau, după caz, cel notificat nu mai îndeplinește în totalitate
cerințele care au stat la baza deciziei privind desemnarea
sau, după caz, notificarea, autoritățile competente retrag
desemnarea și, respectiv, notificarea.“
8. Articolul 28 va avea următorul cuprins:
îArt. 28. — Autoritățile competente nominalizează
organele de control în reglementările tehnice.“
9. Articolul 29 va avea următorul cuprins:
îArt. 29. — Organele de control trebuie să dețină
resursele și autoritatea necesare pentru exercitarea
activităților de supraveghere a pieței, să asigure
competența și integritatea profesională a personalului lor și
să acționeze independent și nediscriminatoriu.“
10. La articolul 29 se introduce un alineat nou,
alineatul (2), cu următorul cuprins:
î(2) Sumele necesare realizării activității de
supraveghere a pieței se suportă de către ordonatorii
principali de credite cu competențe de reglementare în
domeniile prevăzute în anexa nr. 1, în limitele fondurilor
alocate anual de la bugetul de stat.“
11. Articolul 291 va avea următorul cuprins:
îArt. 291. — (1) Se admit introducerea pe piață și/sau
punerea în funcțiune și a produselor cu marcaj CS, aplicat
conform prevederilor prezentei legi și ale reglementărilor
tehnice aplicabile, numai până la data intrării în vigoare a
PECA pentru domeniile acoperite de reglementări tehnice
aplicabile produselor respective ori până la data aderării
României la Uniunea Europeană, în situația în care un
astfel de protocol nu este încheiat.
(2) De la termenele prevăzute la alin. (1) produsele din
domeniile reglementate pot fi introduse pe piață și/sau puse
în funcțiune numai în condițiile în care acestea poartă
marcajul CE, dacă acest marcaj de conformitate este
prevăzut de reglementările tehnice aplicabile.

8

MONITORUL OFICIAL AL ROMÂNIEI, PARTEA I, Nr. 741/17.VIII.2004

(3) De la data aderării României la Uniunea Europeană
se interzice distribuirea, contra cost sau gratuită, a
produselor din domeniile reglementate, marcate cu
marcajul CS. Autoritățile competente au obligația de a lua
măsurile necesare de retragere de pe piață a produselor
cu marcaj CS.“
12. Alineatele (4) și (8) ale articolului 29 4 vor avea
următorul cuprins:
î(4) Ordinul conducătorului autorității competente care
aprobă lista organismelor recunoscute prevăzute la art. 293
trebuie să conțină informațiile prevăzute la art. 231 alin. (2)
și, dacă este cazul, numărul de identificare al organismului
prevăzut la art. 29 2 alin. (2). Ordinul se publică în
Monitorul Oficial al României, Partea I, și se actualizează
ori de câte ori este necesar.
............................................................................................
(8) În situația în care organismul cuprins în lista
aprobată a organismelor recunoscute nu mai îndeplinește
în totalitate cerințele care au stat la baza deciziei privind
includerea în listă, autoritățile acționează conform
prevederilor art. 25.“

13. Alineatul (1) al articolului 29 5 va avea următorul
cuprins:
îArt. 295. — (1) Ordinele prevăzute la art. 294 alin. (2)
se revocă pe data intrării în vigoare a PECA, care include
domeniul reglementat în care au fost aprobate organisme
recunoscute, sau la data aderării României la Uniunea
Europeană în situația în care un astfel de protocol nu a
fost încheiat.“
14. Alineatul (2) al articolului 31 va avea următorul
cuprins:
î(2) Sancțiunile prevăzute în prezenta lege se aplică de
către organul de control.“
Art. II. — Legea nr. 608/2001 privind evaluarea
conformității produselor, publicată în Monitorul Oficial al
României, Partea I, nr. 712 din 8 noiembrie 2001, cu
modificările și completările ulterioare, precum și cu cele
aduse prin prezenta ordonanță, va fi republicată în
Monitorul Oficial al României, Partea I, după aprobarea
acesteia prin lege, dându-se textelor o nouă numerotare.
Art. III. — Prezenta ordonanță intră în vigoare la 3 zile
de la data publicării în Monitorul Oficial al României,
Partea I.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul economiei și comerțului,
Iulian Iancu,
secretar de stat
p. Ministrul finanțelor publice,
Gheorghe Gherghina,
secretar de stat
București, 5 august 2004.
Nr. 62.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 741/17.VIII.2004 conține 8 pagini.

Prețul de vânzare 8.500 lei

ISSN 1453—4495

