Anul 172 (XVI) — Nr. 1.113

PARTEA

I

LEGI, DECRETE, HOTĂRÂRI ȘI ALTE ACTE

Sâmbătă, 27 noiembrie 2004

SUMAR

Nr.

Pagina
ORDONANȚE ȘI HOTĂRÂRI
ALE GUVERNULUI ROMÂNIEI

113. — Ordonanță de urgență privind contractarea
împrumuturilor externe de la instituții financiare
internaționale pentru Programul de reabilitare a
infrastructurii din orașele mici și mijlocii (SAMTID)
114. — Ordonanță de urgență pentru modificarea
alin. (4) al art. 3 din Ordonanța Guvernului
nr. 126/2000 privind continuarea realizării Unității 2
din cadrul obiectivului de investiții îCentrala
Nuclearoelectrică Cernavodă — 5x700 MW“ ........
1.982. — Hotărâre privind aprobarea Normelor
metodologice pentru aplicarea Ordonanței
Guvernului nr. 69/2002 privind regimul juridic al
cărții electronice de identitate, republicată, precum
și a formei și conținutului cărții electronice de
identitate ...................................................................

Nr.

Pagina

2.023. — Hotărâre pentru suplimentarea bugetului
Ministerului Economiei și Comerțului din Fondul de
rezervă bugetară la dispoziția Guvernului, prevăzut
în bugetul de stat pe anul 2004 ...........................

2–3

3–5

2.040. — Hotărâre pentru aprobarea rectificării bugetului
de venituri și cheltuieli al Ministerului
Transporturilor, Construcțiilor și Turismului privind
activitatea de privatizare pe anul 2004 .................

6–7

2.041. — Hotărâre privind suplimentarea bugetului
Ministerului Afacerilor Externe din Fondul de
rezervă bugetară la dispoziția Guvernului pe anul
2004 ..........................................................................

7

2.042. — Hotărâre pentru aprobarea redistribuirii
sumelor alocate din credite externe pe anul 2004

2

5–6

7–8

2.043. — Hotărâre privind suplimentarea bugetului
Serviciului de Informații Externe din Fondul de
rezervă bugetară la dispoziția Guvernului, prevăzut
în bugetul de stat pe anul 2004 ...........................

8

2

MONITORUL OFICIAL AL ROMÂNIEI, PARTEA I, Nr. 1.113/27.XI.2004

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind contractarea împrumuturilor externe de la instituții financiare internaționale
pentru Programul de reabilitare a infrastructurii din orașele mici și mijlocii (SAMTID)
Având în vedere caracterul de urgență determinat de contractarea până la data de 30 noiembrie 2004 a
contribuției financiare nerambursabile din partea Comunității Europene, în conformitate cu Memorandumul de finanțare
dintre Guvernul României și Comisia Europeană referitor la Programul național PHARE 2002 (2002/000—586.01 —
2002/000—586.06), semnat la București la 11 decembrie 2002 și ratificat prin Ordonanța Guvernului nr. 50/2003,
aprobată prin Legea nr. 434/2003, și în conformitate cu Memorandumul de finanțare dintre Guvernul României și Comisia
Europeană referitor la Programul național PHARE 2003 pentru România, semnat la București la 2 decembrie 2003 și
ratificat prin Ordonanța de urgență a Guvernului nr. 43/2004, aprobată prin Legea nr. 357/2004,
menționăm că, în cazul în care nu se vor lua măsurile preconizate de prezenta ordonanță de urgență, multe
dintre localitățile cuprinse în Programul de reabilitare a infrastructurii din orașele mici și mijlocii (SAMTID) nu vor beneficia
de fondurile destinate modernizării infrastructurii și, implicit, de creșterea calității serviciilor de alimentare cu apă și de
canalizare, ceea ce va pune în pericol derularea întregului proiect,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — Împrumuturile externe contractate de stat și
subîmprumutate unităților administrativ-teritoriale pentru
realizarea programului SAMTID nu intră sub incidența
prevederilor art. 59 alin. (4) din Ordonanța de urgență a
Guvernului nr. 45/2003 privind finanțele publice locale,
aprobată cu modificări și completări prin Legea
nr. 108/2004.
Art. 2. — Rambursarea împrumuturilor externe, plata
dobânzilor, comisioanelor și a oricăror alte costuri aferente
împrumuturilor externe se asigură conform prevederilor
acordurilor de împrumut și/sau de garanție încheiate cu
instituțiile financiare internaționale.

Art. 3. — La cererea justificată și în termen a
ordonatorilor principali de credite ai bugetelor locale, aflați
în imposibilitatea de a-și constitui, parțial sau total, sumele
necesare pentru plata serviciului datoriei publice locale
aferent împrumutului extern contractat pentru finanțarea
obiectivului de investiții cuprins în programul SAMTID,
Guvernul, prin hotărâre, poate aproba completarea surselor
proprii ale bugetelor locale, până la nivelul obligației
financiare scadente, cu sume din Fondul de risc ce se
constituie potrivit Legii datoriei publice nr. 313/2004, având
ca destinație rambursarea împrumutului extern, plata
dobânzii, comisioanelor și a altor costuri aferente.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul administrației și internelor,
Toma Zaharia,
secretar de stat
Ministrul delegat pentru administrația publică,
Gheorghe Emacu
p. Ministrul finanțelor publice,
Maria Manolescu,
secretar de stat
București, 24 noiembrie 2004.
Nr. 113.
GUVERNUL ROMÂNIEI

ORDONANȚĂ DE URGENȚĂ
pentru modificarea alin. (4) al art. 3 din Ordonanța Guvernului nr. 126/2000
privind continuarea realizării Unității 2 din cadrul obiectivului de investiții
îCentrala Nuclearoelectrică Cernavodă — 5x700 MW“
Având în vedere că producția de apă grea, potrivit Ordonanței de urgență a Guvernului nr. 45/2001 privind
producția de apă grea în perioada 2001—2006 la Regia Autonomă pentru Activități Nucleare și acumularea acesteia de
către Administrația Națională a Rezervelor de Stat, aprobată prin Legea nr. 313/2001, cu modificările și completările
ulterioare, continuă până în anul 2006, iar o parte din cheltuielile aferente acestei producții nu poate fi acoperită în
totalitate prin compensări cu bugetul statului, aprobate în temeiul Ordonanței de urgență a Guvernului nr. 45/2001,
întrucât dispozițiile art. 3 alin. (4) din Ordonanța Guvernului nr. 126/2000 privind continuarea realizării Unității 2
din cadrul obiectivului de investiții îCentrala Nuclearoelectrică Cernavodă — 5x700 MW“, aprobată cu modificări prin
Legea nr. 335/2001, cu modificările și completările ulterioare, privind livrarea la export a apei grele la prețuri promoționale,
își încetează aplicabilitatea la sfârșitul anului 2004,

MONITORUL OFICIAL AL ROMÂNIEI, PARTEA I, Nr. 1.113/27.XI.2004

3

pentru asigurarea unui flux financiar necesar desfășurării în bune condiții a activității Regiei Autonome pentru
Activități Nucleare, cu asigurarea plății salariilor și evitarea unor conflicte sociale,
în temeiul prevederilor art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Alineatul (4) al articolului 3 din
Ordonanța Guvernului nr. 126/2000 privind continuarea
realizării Unității 2 din cadrul obiectivului de investiții
îCentrala Nuclearoelectrică Cernavodă — 5x700 MW“,
publicată în Monitorul Oficial al României, Partea I, nr. 430
din 2 septembrie 2000, aprobată cu modificări prin Legea

nr. 335/2001, cu modificările și completările ulterioare, se
modifică și va avea următorul cuprins:
î(4) În perioada 2001—2006, Regia Autonomă pentru
Activități Nucleare poate livra la export apă grea, la prețuri
promoționale, cu condiția ca la momentul începerii probelor
tehnologice și funcționale la Unitatea 2 să fie asigurată
cantitatea de apă grea necesară.“

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul economiei și comerțului,
Gavril Baican,
secretar de stat
p. Ministrul finanțelor publice,
Maria Manolescu,
secretar de stat
București, 24 noiembrie 2004.
Nr. 114.
GUVERNUL ROMÂNIEI

HOTĂRÂRE
privind aprobarea Normelor metodologice pentru aplicarea Ordonanței Guvernului
nr. 69/2002 privind regimul juridic al cărții electronice de identitate, republicată,
precum și a formei și conținutului cărții electronice de identitate
În temeiul art. 108 din Constituția României, republicată, și al art. 6 din Ordonanța Guvernului nr. 69/2002 privind
regimul juridic al cărții electronice de identitate, republicată,
Guvernul României adoptă prezenta hotărâre.
Art. 1. — Se aprobă Normele metodologice pentru
aplicarea Ordonanței Guvernului nr. 69/2002 privind regimul
juridic al cărții electronice de identitate, republicată,
prevăzute în anexa nr. 1.

Art. 2. — Se aprobă forma și conținutul cărții electronice
de identitate, prevăzute în anexa nr. 2.
Art. 3. — Anexele nr. 1 și 2 fac parte integrantă din
prezenta hotărâre.

PRIM-MINISTRU

ADRIAN NĂSTASE
Contrasemnează:
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
p. Ministrul comunicațiilor și tehnologiei informației,
Ioan Cordoș,
secretar de stat
p. Ministrul finanțelor publice,
Gheorghe Gherghina,
secretar de stat
București, 16 noiembrie 2004.
Nr. 1.982.
ANEXA Nr. 1

NORME METODOLOGICE
pentru aplicarea Ordonanței Guvernului nr. 69/2002 privind regimul juridic al cărții electronice de identitate, republicată
CAPITOLUL I
Dispoziții generale
Art. 1. — (1) Cartea electronică de identitate este
documentul prin care, potrivit legii, se face dovada
identității, a domiciliului și a cetățeniei române.

(2) Cartea electronică de identitate conține datele de
identificare ale titularului, în format tipărit și în format
electronic.
(3) Pot înscrie date pe suportul de memorare
electronică a informațiilor al documentului prevăzut la
alin. (1) toate instituțiile publice care au competențe
prevăzute de lege în acest sens.

4

MONITORUL OFICIAL AL ROMÂNIEI, PARTEA I, Nr. 1.113/27.XI.2004

(4) Înscrierea unor date de către alte instituții sau
autorități decât cele prevăzute la alin. (3), precum și de
către alte persoane juridice se poate face numai dacă
există acordul expres dat în acest sens de către titularul
cărții electronice de identitate.
(5) Pentru scopurile prevăzute la alin. (3) și (4), se
definesc două tipuri de suport de memorare electronică a
informațiilor:
a) circuit integrat de tip smartcard;
b) bandă optică.
(6) Pentru suporturile de tip smartcard sunt abilitate să
înscrie date numai Ministerul Administrației și Internelor și
Ministerul Comunicațiilor și Tehnologiei Informației, care
poate delega această competență Autorității de certificare
organizate potrivit legii.
(7) Celelalte instituții, autorități și persoane juridice
prevăzute la alin. (3) și (4) pot înscrie date în format
electronic exclusiv pe banda optică.
Art. 2. — Cartea electronică de identitate se eliberează
pentru o perioadă de 10 ani.
Art. 3. — Cartea electronică de identitate se folosește
pentru legitimarea cetățeanului în relațiile cu alte persoane
fizice sau juridice și pentru identificarea cetățeanului,
precum și în scopul furnizării de informații către sisteme
informatice autorizate să le prelucreze, în condițiile legii.
Art. 4. — Cartea electronică de identitate se eliberează
de către serviciul public comunitar de evidență a
persoanelor de la locul de domiciliu sau de reședință al
cetățeanului.
Art. 5. — Cartea electronică de identitate se eliberează
și se utilizează în condițiile prevăzute de lege.
Art. 6. — (1) Evidența informațiilor conținute în cărțile
electronice de identitate se ține prin Registrul permanent
de evidență a populației, precum și în alte baze de date
constituite și gestionate potrivit legii.
(2) Datele înscrise pe suportul de memorare electronică
a informațiilor nu pot fi șterse, iar orice modificare
ulterioară a acestora se realizează, în condițiile legii, numai
prin adăugare la cele anterioare.
(3) Înregistrarea și actualizarea datelor de identitate ale
cetățenilor, precum și eliberarea și evidența cărților
electronice de identitate se realizează de către serviciile
publice comunitare de evidență a persoanelor, sub
îndrumarea metodologică a Inspectoratului Național pentru
Evidența Persoanelor din cadrul Ministerului Administrației
și Internelor.
(4) Administrarea datelor conținute în Registrul
permanent de evidență a populației și producerea cărților
electronice de identitate se realizează de către Ministerul
Administrației și Internelor prin Centrul Național de
Administrare a Bazelor de Date privind Evidența
Persoanelor și structurile sale teritoriale.
CAPITOLUL II
Realizarea suportului tehnic pentru producerea,
eliberarea și utilizarea cărții electronice de identitate
Art. 7. — Cadrul economic și organizatoric de realizare
a suportului tehnic pentru producerea, eliberarea și
utilizarea cărții electronice de identitate se asigură de către
Ministerul Administrației și Internelor în conformitate cu
Programul de aplicare a strategiei de informatizare a
administrației publice.
Art. 8. — Finanțarea contractelor de achiziție a bunurilor
și serviciilor aferente introducerii și utilizării cărții electronice
de identitate se realizează de la bugetul statului, din
fonduri alocate pentru punerea în aplicare a Strategiei de
informatizare a administrației publice, din venituri
extrabugetare obținute din eliberarea cărții electronice de
identitate, din valorificarea datelor conținute în Registrul
permanent de evidență a populației, din fonduri PHARE,
precum și din alte surse, în condițiile legii.

Art. 9. — Suportul tehnic pentru producerea și
eliberarea cărții electronice de identitate se realizează, în
condițiile legii, prin elaborarea și implementarea
următoarelor proiecte:
a) Proiect pentru completarea și modernizarea
infrastructurii teritoriale a Sistemului național informatic de
evidență a populației;
b) Proiect pentru dotarea și modernizarea nivelului
central al Sistemului național informatic de evidență a
populației;
c) Proiect de audit privind mecanismele de securitate
informatică utilizate pentru înscrierea de date în format
electronic în cartea electronică de identitate, cu excepția
celor gestionate de instituțiile care au competențe în
domeniul apărării, ordinii publice, siguranței și securității
naționale.
Art. 10. — Suportul tehnic pentru utilizarea cărții
electronice de identitate se asigură de sistemul informatic
integrat al administrației publice locale, care se realizează,
în condițiile legii, prin elaborarea și implementarea
următoarelor proiecte:
a) Proiect de realizare a registrului comunității locale,
prin integrarea informațională a registrului local de evidență
a persoanei cu celelalte registre care înmagazinează date
referitoare la persoană, gestionate de consiliile locale;
b) Proiect de realizare a portalului unic de servicii al
administrației publice locale, care să îndeplinească funcțiile
de identificare și autorizare a accesului cetățeanului la
site-urile furnizoare de servicii ale autorităților publice și de
colectare și transfer către cetățean al documentelor care
certifică prestarea serviciilor, emise de site-urile furnizoare
de servicii ale instituțiilor publice;
c) Proiect de aplicație pentru gestiunea documentelor
aferente solicitării și prestării serviciilor în cadrul sistemelor
informatice;
d) Proiect de realizare a conexiunii dintre Sistemul
național informatic de evidență a populației și alte sisteme
informatice ale administrației publice centrale.
Art. 11. — Realizarea și generalizarea la nivelul întregii
țări a suportului tehnic pentru introducerea și utilizarea
cărții electronice de identitate se derulează, în condițiile
legii, prin:
a) testarea platformei-pilot a proiectului pentru
constituirea sistemului informatic de realizare a cărții
electronice de identitate;
b) implementarea pe întregul teritoriu al României a
proiectelor prevăzute la art. 9 și 10.
Art. 12. — Platforma-pilot pentru testarea în condiții de
exploatare a sistemului informatic pentru cartea electronică
de identitate se realizează, în condițiile legii, prin:
a) elaborarea specificațiilor pentru realizarea prototipului
de producere și utilizare a cărții electronice de identitate;
b) realizarea prototipului;
c) testarea funcționării și evaluarea prototipului;
d) asigurarea condițiilor tehnice și logistice pentru
instalarea și punerea în funcțiune a platformei-pilot;
e) testarea platformei-pilot pentru producerea și
utilizarea cărții electronice de identitate;
f) evaluarea și omologarea rezultatelor.
CAPITOLUL III
Dispoziții tranzitorii și finale
Art. 13. — Până la asigurarea cu echipamentele și
programele informatice necesare emiterii cărții electronice
de identitate, serviciile publice comunitare vor elibera în
continuare cărți de identitate.
Art. 14. — Cărțile electronice de identitate se vor emite
eșalonat, conform termenelor stabilite prin lege.
Art. 15. — (1) Cartea electronică de identitate se
eliberează titularului după achitarea costului acesteia,
potrivit legii.

5

MONITORUL OFICIAL AL ROMÂNIEI, PARTEA I, Nr. 1.113/27.XI.2004
(2) Costul cărții electronice de identitate se achită o
singură dată pe perioada valabilității acesteia, la emiterea
documentului.
(3) Înscrierea de date și informații de către Ministerul
Comunicațiilor și Tehnologiei Informației sau, după caz, de
către Autoritatea de certificare, precum și de către celelalte

instituții, autorități sau persoane juridice abilitate se face pe
baza unor tarife care vor fi stabilite de către acestea.
Art. 16. — Contravaloarea cărții electronice de identitate
va fi stabilită prin hotărâre a Guvernului, la propunerea
Ministerului Administrației și Internelor, cu avizul Consiliului
Concurenței.

ANEXA Nr. 2

FORMA ȘI CONȚINUTUL
cărții electronice de identitate
1. Date generale
1.1. Cartea electronică de identitate este o cartelă din
plastic pe care sunt inscripționate și/sau memorate date
personale ale titularului.
1.2. Dimensiunile cărții electronice de identitate sunt
conform standardului internațional ISO–IEC 7810/1995,
model ID–1.
2. Conținutul cărții electronice de identitate
2.1. Cartea electronică de identitate conține date în
format tipărit, date în format electronic, fotografia titularului,
emitentul, elemente de particularizare și de securizare.
2.2. Datele se inscripționează pe ambele suprafețe ale
documentului. Pe verso-ul cărții electronice de identitate
este aplicat un suport de memorare în format digital a
datelor personale ale titularului.
2.3. Conținutul de date în format tipărit
2.3.1. Datele existente pe fața cărții electronice de
identitate sunt:
a) denumirea țării;
b) seria — 2 litere — și numărul — 6 cifre;
c) denumirea documentului;
d) codul numeric personal;
e) sexul;
f) numele;
g) prenumele;
h) locul nașterii;
i) adresa de domiciliu;
j) semnătura titularului, în partea de jos a documentului;
k) fotografia.
2.3.2. Datele existente pe spatele cărții electronice de
identitate sunt:
a) data emiterii;
b) data expirării valabilității;
c) emitentul;
d) informații conform standardului ICAO MRZ pentru
citire optică automată, tipărite în formatul OCR–B,
poziționate în partea de jos a cărții electronice de
identitate.
2.4. Conținutul de date în format digital

2.4.1. Suportul de memorare electronică a informațiilor
se află pe spatele cărții electronice de identitate și conține
următoarele:
a) toate datele prevăzute la pct. 2.3.;
b) datele necesare pentru exercitarea dreptului la vot al
titularului cărții electronice de identitate;
c) fotografia titularului;
d) datele referitoare la asigurarea medicală;
e) informațiile privind asigurarea socială;
f) datele referitoare la reședința titularului;
g) datele de identificare biometrică a titularului, potrivit
reglementărilor internaționale la care România este parte;
h) codurile sau cheile criptografice pentru generarea
semnăturii digitale și de acces în alte sisteme informatice.
2.4.2. Inscripționarea sau adăugarea datelor pe suportul
electronic se face numai de către emitent sau instituțiile
abilitate în acest sens, iar citirea acestor date este permisă
conform legislației în vigoare.
2.4.3. Este permisă înscrierea pe suportul electronic de
date a unor date suplimentare, în condițiile legii, de către
instituții, autorități sau persoane juridice competente în
acest sens, numai dacă există acordul expres al titularului
cu privire la această înscriere.
2.5. Elementele de particularizare
Elementele de particularizare sunt specifice statului
român, și anume:
a) drapelul național, poziționat pe fața cărții electronice
de identitate;
b) stema, poziționată pe fața cărții electronice de
identitate;
c) sigla emitentului, poziționată pe spatele cărții
electronice de identitate;
d) alte elemente de particularizare.
2.6. Elementele de securizare
Elementele de securizare constau în:
a) imaginea îumbră“ a titularului;
b) elemente OVD — optical video device;
c) inscripționări cu cerneluri speciale;
d) filigran;
e) microtext;
f) alte elemente de securizare.

GUVERNUL ROMÂNIEI

HOTĂRÂRE
pentru suplimentarea bugetului Ministerului Economiei și Comerțului din Fondul
de rezervă bugetară la dispoziția Guvernului, prevăzut în bugetul de stat pe anul 2004
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare, și al art. 21 alin. (3) din Ordonanța Guvernului nr. 48/2004 cu privire la rectificarea
bugetului de stat pe anul 2004, aprobată prin Legea nr. 478/2004,
Guvernul României

adoptă prezenta hotărâre.

Art. 1. — Se aprobă suplimentarea bugetului Ministerului
Economiei și Comerțului din Fondul de rezervă bugetară

la dispoziția Guvernului, prevăzut în bugetul de stat pe anul
2004, cu suma de 8.000.000 mii lei la capitolul 66.01

6

MONITORUL OFICIAL AL ROMÂNIEI, PARTEA I, Nr. 1.113/27.XI.2004

îIndustrie“, titlul 39 îTransferuri consolidabile“, în vederea
finalizării unor lucrări de investiții în cadrul autorităților
publice, potrivit anexei care face parte integrantă din
prezenta hotărâre.
Art. 2. — Se autorizează Ministerul Finanțelor Publice
să introducă, la propunerea ordonatorului principal de
credite, modificările prevăzute la art. 1 în structura

bugetului de stat și în volumul și structura bugetului
Ministerului Economiei și Comerțului.
Art. 3. — Cu sumele rămase neutilizate până la data
de 10 decembrie 2004, la propunerea ordonatorului
principal de credite, se reîntregește Fondul de rezervă
bugetară la dispoziția Guvernului.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul economiei și comerțului,
Gavril Baican,
secretar de stat
p. Ministrul finanțelor publice,
Maria Manolescu,
secretar de stat
București, 24 noiembrie 2004.
Nr. 2.023.
ANEXĂ

MINISTERUL ECONOMIEI ȘI COMERȚULUI
LISTA
cuprinzând obiectivul de investiții al administrației locale din județul Argeș cu finanțare
de la Ministerul Economiei și Comerțului
— mii lei —
Nr.
crt.

1.

Județul/Primăria

Județul Argeș —
Primăria Municipiului
Pitești

Obiectivul de investiții

Valoare

Modernizarea rețelelor de medie și joasă tensiune din cartierele
Găvana I și Găvana II, municipiul Pitești
Aviz C.T.E. nr. 3.142/2004 și nr. 3.143/2004

8.000.000

GUVERNUL ROMÂNIEI

HOTĂRÂRE
pentru aprobarea rectificării bugetului de venituri și cheltuieli al Ministerului Transporturilor,
Construcțiilor și Turismului privind activitatea de privatizare pe anul 2004
În temeiul art. 108 din Constituția României, republicată, al art. 9 alin. (1) din Ordonanța de urgență a Guvernului
nr. 88/1997 privind privatizarea societăților comerciale, aprobată prin Legea nr. 44/1998, cu modificările și completările
ulterioare, al art. 51 din Legea nr. 137/2002 privind unele măsuri pentru accelerarea privatizării, cu modificările și
completările ulterioare, precum și al Ordonanței de urgență a Guvernului nr. 148/2002 pentru asigurarea condițiilor de
finanțare a organizării și desfășurării activităților legate de procesul de privatizare derulate prin Ministerul Lucrărilor
Publice, Transporturilor și Locuinței, aprobată cu modificări prin Legea nr. 57/2003,
Guvernul României adoptă prezenta hotărâre.
Art. 1. — Se aprobă rectificarea bugetului propriu de
venituri și cheltuieli al Ministerului Transporturilor,
Construcțiilor și Turismului privind activitatea de privatizare
pe anul 2004, prevăzut în anexa*) care face parte
integrantă din prezenta hotărâre.
Art. 2. — (1) Cheltuielile totale aferente veniturilor totale
înscrise în bugetul de venituri și cheltuieli al Ministerului
Transporturilor, Construcțiilor și Turismului reprezintă limite
maxime care nu pot fi depășite decât în cazuri justificate și
numai cu aprobarea Guvernului.
(2) În cazul în care în execuția bugetului de venituri și
cheltuieli se înregistrează depășiri sau nerealizări ale
veniturilor totale aprobate, Ministerul Transporturilor,
Construcțiilor și Turismului va efectua cheltuieli totale
proporțional cu gradul de realizare a veniturilor totale.
Art. 3. — Ministerul Transporturilor, Construcțiilor și
Turismului reține permanent la dispoziția sa, conform
Ordonanței de urgență a Guvernului nr. 148/2002 pentru

asigurarea condițiilor de finanțare a organizării și
desfășurării activităților legate de procesul de privatizare
derulate prin Ministerul Lucrărilor Publice, Transporturilor și
Locuinței, aprobată cu modificări prin Legea nr. 57/2003,
pentru desfășurarea corespunzătoare a activității sale, din
veniturile încasate în cursul anului 2004, o sumă
reprezentând jumătate din cuantumul cheltuielilor prevăzute
în bugetul său de venituri și cheltuieli aferent activității de
privatizare.
Art. 4. — (1) Nerespectarea prevederilor art. 2 constituie
contravenție și se sancționează cu amendă de la 2.000.000 lei
la 10.000.000 lei.
(2) Contravenției prevăzute la alin. (1) i se aplică
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări
prin Legea nr. 180/2002, cu modificările și completările
ulterioare.

*) Anexa se comunică Ministerului Transporturilor, Construcțiilor și Turismului.

MONITORUL OFICIAL AL ROMÂNIEI, PARTEA I, Nr. 1.113/27.XI.2004
Art. 5. — Contravenția se constată și amenda se aplică
de organele de control financiar ale statului, împuternicite

7

potrivit legii, persoanelor vinovate de nerespectarea
prevederilor prezentei hotărâri.

PRIM-MINISTRU

ADRIAN NĂSTASE
Contrasemnează:
p. Ministrul transporturilor, construcțiilor și turismului,
Traian Panait,
secretar de stat
p. Ministrul finanțelor publice,
Maria Manolescu,
secretar de stat

București, 24 noiembrie 2004.
Nr. 2.040.

GUVERNUL ROMÂNIEI

HOTĂRÂRE
privind suplimentarea bugetului Ministerului Afacerilor Externe
din Fondul de rezervă bugetară la dispoziția Guvernului pe anul 2004
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 21 alin. (3) din Ordonanța Guvernului nr. 48/2004 cu privire la
rectificarea bugetului de stat pe anul 2004, cu modificările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Afacerilor Externe din Fondul de rezervă bugetară la
dispoziția Guvernului pe anul 2004, cu suma de
18 miliarde lei, la capitolul 51.01 îAutorități Publice“, din
care 16 miliarde lei la titlul 20 îCheltuieli materiale și
servicii“ și 2 miliarde lei la titlul 70 îCheltuieli de capital“, în
vederea finanțării cheltuielilor legate de înființarea

Consulatului General al României la Rostov pe Don,
precum și pentru aducerea consulatelor României la
standardele cerute de Uniunea Europeană.
Art. 2. — Ministerul Finanțelor Publice este autorizat să
introducă modificările corespunzătoare în structura bugetului
de stat, precum și în volumul și structura bugetului
Ministerului Afacerilor Externe pe anul 2004.

PRIM-MINISTRU

ADRIAN NĂSTASE
Contrasemnează:
p. Ministrul afacerilor externe,
Bogdan Lucian Aurescu,
secretar de stat
p. Ministrul finanțelor publice,
Maria Manolescu,
secretar de stat

București, 24 noiembrie 2004.
Nr. 2.041.
GUVERNUL ROMÂNIEI

HOTĂRÂRE
pentru aprobarea redistribuirii sumelor alocate din credite externe pe anul 2004
În temeiul art. 108 din Constituția României, republicată, și al art. 40 din Legea bugetului de stat pe anul 2004
nr. 507/2003, cu modificările ulterioare,
Guvernul României

adoptă prezenta hotărâre.

Art. 1. — Se aprobă redistribuirea sumelor din credite
externe pe anul 2004 între proiectele Ministerului Economiei
și Comerțului conform anexei care face parte integrantă din
prezenta hotărâre.

Art. 2. — Se autorizează Ministerul Finanțelor Publice și
Ministerul Economiei și Comerțului să introducă în bugetele
proprii modificările corespunzătoare în volumul și în
structura sumelor alocate din credite externe pe anul 2004.

PRIM-MINISTRU

ADRIAN NĂSTASE

București, 24 noiembrie 2004.
Nr. 2.042.

Contrasemnează:
p. Ministrul de stat, ministrul economiei și comerțului,
Gavril Baican,
secretar de stat
p. Ministrul finanțelor publice,
Maria Manolescu,
secretar de stat

8

MONITORUL OFICIAL AL ROMÂNIEI, PARTEA I, Nr. 1.113/27.XI.2004
ANEXĂ
SITUAȚIA

redistribuirii sumelor alocate din credite externe pe anul 2004
— mii lei —
Sumele alocate
din credite externe
pe anul 2004

Explicații

Ministerul Economiei și Comerțului
TOTAL, din care:
— Capitolul 66.14 îIndustrie“
Titlul 01 îCheltuieli curente“
38 îTransferuri“
40 îTransferuri neconsolidabile“
Titlul 70 îCheltuieli de capital“
— Articolul 73 îInvestiții ale regiilor autonome,
societăților și companiilor naționale și societăților
comerciale cu capital majoritar de stat“
— Capitolul 86.14 îÎmprumuturi acordate“
Titlul 86.14 îÎmprumuturi acordate“

Sumele alocate din
credite externe pe
anul 2004, modificate

Modificări
(+/–)

834.320.000

0

834.320.000

770.095.000
226.685.000
226.685.000
226.685.000
543.410.000

0
+55.000.000
+55.000.000
+55.000.000
–55.000.000

770.095.000
281.685.000
281.685.000
281.685.000
488.410.000

64.225.000
64.225.000

64.225.000
64.225.000

GUVERNUL ROMÂNIEI

HOTĂRÂRE
privind suplimentarea bugetului Serviciului de Informații Externe din Fondul de rezervă bugetară
la dispoziția Guvernului, prevăzut în bugetul de stat pe anul 2004
În temeiul art. 108 din Constituția României, republicată, al art. 30 alin. (2) din Legea nr. 500/2002 privind finanțele
publice, cu modificările ulterioare, al art. 25 lit. a) din Legea bugetului de stat pe anul 2004 nr. 507/2003, cu modificările și
completările ulterioare, și al art. 21 din Ordonanța Guvernului nr. 48/2004 privind rectificarea bugetului de stat pe anul 2004,
Guvernul României

adoptă prezenta hotărâre.

Art. 1. — Se aprobă suplimentarea bugetului Serviciului de
Informații Externe din Fondul de rezervă bugetară la dispoziția
Guvernului, prevăzut în bugetul de stat pe anul 2004, cu
suma de 15.000.000 mii lei, la capitolul 55.01 îOrdine publică
și siguranță națională“, titlul îCheltuieli de capital“.

Art. 2. — Se autorizează Ministerul Finanțelor Publice
să introducă, la propunerea ordonatorului principal de
credite, modificările corespunzătoare în structura bugetului
de stat și în volumul și structura bugetului Serviciului de
Informații Externe pe anul 2004.

PRIM-MINISTRU

ADRIAN NĂSTASE
Contrasemnează:
p. Directorul Serviciului de Informații Externe,
Marcel Alexandru
p. Ministrul finanțelor publice,
Maria Manolescu,
secretar de stat
București, 24 noiembrie 2004.
Nr. 2.043.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.113/27.XI.2004 conține 8 pagini.

Prețul de vânzare 9.500 lei

ISSN 1453—4495

