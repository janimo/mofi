PARTEA

Anul 172 (XVI) — Nr. 1.187

I

LEGI, DECRETE, HOTĂRÂRI ȘI ALTE ACTE

Luni, 13 decembrie 2004

SUMAR

Pagina
DECIZII ALE CURȚII CONSTITUȚIONALE

Decizia nr. 455 din 28 octombrie 2004 referitoare la
excepția de neconstituționalitate a dispozițiilor
art. 361 alin. 1 lit. c) din Codul de procedură
penală, precum și ale art. 100 alin. (2) teza a
doua din Legea nr. 303/2004 privind statutul
magistraților................................................................

ALE

Pagina
HOTĂRÂRI ALE GUVERNULUI ROMÂNIEI

Decizia nr. 428 din 21 octombrie 2004 referitoare la
excepția de neconstituționalitate a dispozițiilor
art. 100 alin. 4 din Codul de procedură penală ....

DECIZII

Nr.

1–3

4–7

CURȚII

2.162. — Hotărâre privind suplimentarea bugetului
Ministerului Apărării Naționale din Fondul de
rezervă bugetară la dispoziția Guvernului, prevăzut în
bugetul de stat pe anul 2004 ..................................

7

2.163. — Hotărâre privind suplimentarea bugetului
Cancelariei Primului-Ministru, pentru Autoritatea
Națională pentru Tineret, din Fondul de rezervă
bugetară la dispoziția Guvernului, prevăzut în
bugetul de stat pe anul 2004 ..................................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 428
din 21 octombrie 2004

referitoare la excepția de neconstituționalitate a dispozițiilor art. 100 alin. 4
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Afrodita Laura Tutunaru

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 100 alin. 4 din Codul de procedură

penală, excepție ridicată de Parchetul de pe lângă
Tribunalul Olt în Dosarul nr. 2.384/2004 al Tribunalului Olt —
Secția penală.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
admitere a excepției de neconstituționalitate, deoarece textul
legal criticat ar trebui analizat din perspectiva principalului
obiectiv al procesului penal, și anume adevărul. Or,
Ministerul Public este, potrivit art. 131 din Constituție,
republicată, reprezentantul intereselor generale ale societății
și apărătorul ordinii de drept. În virtutea acestui mandat
procurorii conduc și supraveghează activitatea de cercetare

2

MONITORUL OFICIAL AL ROMÂNIEI, PARTEA I, Nr. 1.187/13.XII.2004

penală a poliției judiciare, ceea ce presupune că aceștia
trebuie să aibă posibilitatea funcțională de a strânge
probele necesare aflării adevărului și identificării
persoanelor care au comis infracțiuni.
C U R T E A,

având în vedere actele și lucrările dosarului, constată
următoarele:
Prin Încheierea din 10 iunie 2004, pronunțată în Dosarul
nr. 2.384/2004, Tribunalul Olt — Secția penală a sesizat
Curtea Constituțională cu excepția de neconstituționalitate
a prevederilor art. 100 alin. 4 din Codul de procedură
penală.
Excepția a fost ridicată de Parchetul de pe lângă
Tribunalul Olt în dosarul menționat, având drept obiect
soluționarea recursului formulat împotriva încheierii de
ședință pronunțate la data de 17 mai 2004 de Judecătoria
Slatina, prin care s-a respins cererea parchetului de
efectuare a unei percheziții domiciliare.
În motivarea excepției de neconstituționalitate autorul
acesteia susține că în faza de urmărire penală procurorul
supraveghează activitatea de urmărire penală sau
realizează efectiv această activitate în condițiile art. 209 din
Codul de procedură penală. În exercitarea acestui rol poate
cere instanței de judecată să dispună efectuarea unei
percheziții domiciliare, dacă sunt suficiente indicii, în sensul
că aceasta este necesară pentru descoperirea și strângerea
probelor utile pentru stabilirea situației de fapt reale. Potrivit
textului legal criticat, judecătorul se pronunță prin încheiere
asupra cererii, în camera de consiliu, fără citarea părților
și cu participarea procurorului. Această încheiere nu este
supusă însă căilor de atac ordinare, situație care este de
natură a încălca dispozițiile art. 129 din Constituție,
republicată.
În realitate, autorul excepției nu critică redactarea
textului legal invocat, ci forma eliptică a acestuia, care nu
permite Ministerului Public și părților interesate să conteste
încheierea instanței. Propune, de lege ferenda, introducerea
unei norme care să permită procurorului să exercite o cale
de atac împotriva încheierii prin care i s-a respins cererea
de efectuare a unei percheziții domiciliare.
Tribunalul Olt — Secția penală opinează că excepția de
neconstituționalitate este întemeiată, deoarece, deși, potrivit
art. 27 din Constituție, republicată, domiciliul și reședința
sunt inviolabile, percheziția domiciliară poate contribui la
rezolvarea cauzelor penale, importanța acesteia, ca
procedeu de investigație, fiind subliniată în literatura de
specialitate, unde se arată că asigură procurarea unor
probe indispensabile, iar uneori unice pentru rezolvarea
cauzei. Instanța apreciază că pentru aceste motive este
necesar ca procurorul să aibă posibilitatea de a exercita
căi de atac împotriva încheierii prin care s-a dispus
respingerea cererii de efectuare a unei percheziții
domiciliare.
Potrivit art. 24 alin. (1) din Legea nr. 47/1992,
republicată, cu modificările și completările ulterioare,
încheierea de sesizare a fost comunicată președinților celor
două Camere ale Parlamentului și Guvernului. De
asemenea, potrivit art. 18 1 din Legea nr. 35/1997, cu
modificările ulterioare, s-a solicitat și punctul de vedere al
instituției Avocatul Poporului.
Guvernul României apreciază că excepția de
neconstituționalitate este neîntemeiată, deoarece instituirea
regulilor de desfășurare a procesului este de competența
exclusivă a legiuitorului. Această soluție decurge din
dispozițiile constituționale ale art. 126 alin. (2), potrivit
cărora îcompetența instanțelor judecătorești și procedura de

judecată sunt prevăzute numai prin lege“. De asemenea,
potrivit art. 129 din Constituție, republicată, îîmpotriva
hotărârilor judecătorești, părțile interesate și Ministerul Public
pot exercita căile de atac, în condițiile legii“.
Prin urmare, dispozițiile de lege criticate, referitoare la
procedura dispunerii percheziției domiciliare în cursul
urmăririi penale, nu contravin prevederilor constituționale
invocate.
Avocatul Poporului consideră că excepția de
neconstituționalitate este neîntemeiată, întrucât dispozițiile
legale criticate nu încalcă sub nici un aspect regula
constituțională potrivit căreia, împotriva hotărârilor
judecătorești, părțile interesate și Ministerul Public pot
exercita căile de atac în condițiile legii. Pe cale de
consecință, căile de atac sunt stabilite exclusiv de legiuitor,
care poate institui reguli deosebite, în considerarea unor
situații diferite. În plus, dispozițiile legale criticate se
constituie în norme de procedură a căror reglementare
este, conform art. 126 alin. (2) din Legea fundamentală, de
nivelul legii.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând Încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, republicată, reține
următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, republicată, ale art. 1 alin. (2), ale art. 2, 3, 10 și
29 din Legea nr. 47/1992, republicată, să soluționeze
excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 100 alin. 4 din Codul de procedură penală,
care are următorul conținut: îPercheziția domiciliară se
dispune în cursul urmăririi penale în camera de consiliu, fără
citarea părților. Participarea procurorului este obligatorie.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 129, referitoare la folosirea căilor de
atac.
Examinând excepția de neconstituționalitate, Curtea
observă că dispozițiile art. 100 alin. 4 din Codul de
procedură penală reglementează posibilitatea dispunerii
percheziției domiciliare în cursul primei faze a procesului
penal, și anume în faza de urmărire penală. Aceasta se
dispune, în acord cu prevederile constituționale ale art. 27
alin. (3), de către judecător, în condițiile și în formele
prevăzute de Codul de procedură penală.
Curtea Constituțională constată că nu poate fi primită
critica de neconstituționalitate susținută de autorul excepției,
deoarece prevederile art. 129 din Constituție, republicată,
circumscriu legii — în speță Codului de procedură penală —
condițiile în care se pot exercita căile de atac împotriva
hotărârilor judecătorești. Or, dispozițiile art. 100 alin. 4 din
Codul de procedură penală se constituie în norme de
procedură care, în virtutea dispozițiilor art. 126 alin. (2) din
Legea fundamentală, potrivit cărora îCompetența instanțelor
judecătorești și procedura de judecată sunt prevăzute numai
prin lege“, pot fi stabilite exclusiv de legiuitor.
Autorul excepției de neconstituționalitate nu critică textul
art. 100 alin. 4 din Codul de procedură penală pentru ceea
ce conține, ci, pentru ceea ce nu prevede, respectiv,

MONITORUL OFICIAL AL ROMÂNIEI, PARTEA I, Nr. 1.187/13.XII.2004
posibilitatea exercitării de către procuror a unei căi de atac
împotriva încheierii instanței, prin care s-a respins cererea
de a se dispune efectuarea percheziției domiciliare,
urmărind completarea textului în acest sens.
Potrivit dispozițiilor art. 2 alin. (3) din Legea
nr. 47/1992, republicată, îCurtea Constituțională se pronunță
numai asupra constituționalității actelor cu privire la care a fost

3

sesizată, fără a putea modifica sau completa prevederile
supuse controlului“ și, prin urmare, nu are competența de a
cenzura o redactare eliptică a textului legal criticat și nici
de a face propuneri de lege ferenda. În sensul acestor
reglementări legale, excepția de neconstituționalitate apare
ca fiind inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, republicată, precum
și al art. 1—3, al art. 11 alin. (1) lit. A.d) și al art. 29 din Legea nr. 47/1992, republicată, cu majoritate de voturi,
CURTEA

CONSTITUȚIONALĂ

În numele legii
D E C I D E :

Respinge ca fiind inadmisibilă excepția de neconstituționalitate a dispozițiilor art. 100 alin. 4 din Codul de
procedură penală, excepție ridicată de Parchetul de pe lângă Tribunalul Olt în Dosarul nr. 2.384/2004 al Tribunalului Olt.
Definitivă și general obligatorie.
Pronunțată în ședința publică din data de 21 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru
OPINIE SEPARATĂ
În dezacord cu soluția de respingere a excepției de
neconstituționalitate, adoptată cu votul majorității membrilor
Curții, opinez că art. 100 alin. 4 din Codul de procedură
penală contravine prevederilor art. 131 alin. (1) din
Constituția României, republicată.
Considerentele sunt următoarele:
În sistemul Codului de procedură penală, percheziția
constituie un procedeu de descoperire a mijloacelor
materiale de probă. Deosebit de importantă în investigarea
infracțiunilor a căror latură obiectivă se caracterizează prin
elementul deținere, percheziția asigură procurarea probelor
indispensabile stabilirii adevărului privind săvârșirea faptei
prevăzute de legea penală.
Luând în considerare importanța percheziției ca mijloc
procedural de aflare a adevărului în cauzele penale, iar, pe
de altă parte, principiul inviolabilității domiciliului, Constituția
României a prevăzut în art. 27 alin. (3) că percheziția se
dispune exclusiv de judecător și se efectuează în condițiile
și în formele prevăzute de lege.
În ceea ce privește consacrarea constituțională a libertății
legiuitorului de a reglementa condițiile și formele în care se
efectuează percheziția, ca și atribuția legiuitorului de a
stabili prin lege procedura de judecată sau condițiile de
exercitare a căilor de atac, aceasta nu poate fi înțeleasă
ca o recunoaștere a libertății nelimitate de legiferare în
aceste materii, ci, ținând seama de prevederile art. 1
alin. (5) din Constituție, republicată, privind supremația
Constituției, ca o definire de atribuții, care trebuie exercitate
în deplină concordanță cu celelalte norme și principii
prevăzute în Legea fundamentală.

Din această perspectivă, dispozițiile art. 100 alin. 4 din
Codul de procedură penală sunt neconstituționale în
măsura în care înlătură posibilitatea atacării de către
procuror a încheierii prin care judecătorul respinge cererea
acestuia de efectuare a percheziției domiciliare, căci, potrivit
art. 131 alin. (1) din Constituție, republicată, îÎn activitatea
judiciară, Ministerul Public reprezintă interesele generale ale
societății și apără ordinea de drept, precum și drepturile și
libertățile cetățenilor“, iar exercitarea de către procuror a
acestui rol este cu desăvârșire imposibilă, în cazul în care
i se refuză dreptul de a ataca încheierea de respingere a
cererii de efectuare a percheziției domiciliare.
Neconstituționalitatea dispoziției legale menționate este
cu deosebire evidentă în cazul infracțiunii de deținere de
materii explozive având ca obiect o cantitate mai mare de
1 kg de trotil (art. 280 alin. 3 din Codul penal), al
infracțiunii de deținere de droguri de mare risc (art. 2
alin. 2 din Legea nr. 143/2000 privind combaterea traficului
și consumului ilicit de droguri), al infracțiunilor privitoare la
regimul armelor și munițiilor, materialelor nucleare și al
materiilor radioactive (art. 279 — art. 2791 din Codul penal)
și al altor infracțiuni cu grad ridicat de pericol public, fapte
care, prin interzicerea exercitării de către procuror a căilor
de atac împotriva încheierii de respingere a cererii de
efectuare a percheziției, nu ar putea fi urmărite și
sancționate, cu riscuri inacceptabile pentru interesul general
al societății și pentru apărarea ordinii de drept.
În consecință, apreciez că dispoziția legală este
neconstituțională, în măsura în care înlătură posibilitatea
atacării de către procuror a încheierii prin care judecătorul
respinge cererea acestuia de efectuare a percheziției
domiciliare.

Judecător,
Nicolae Cochinescu

4

MONITORUL OFICIAL AL ROMÂNIEI, PARTEA I, Nr. 1.187/13.XII.2004
CURTEA CONSTITUȚIONALĂ

D E C I Z I A Nr. 455
din 28 octombrie 2004

referitoare la excepția de neconstituționalitate a dispozițiilor art. 361 alin. 1 lit. c)
din Codul de procedură penală, precum și ale art. 100 alin. (2) teza a doua din Legea nr. 303/2004
privind statutul magistraților
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Afrodita Laura Tutunaru

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 361 alin. 1 lit. c) din Codul de procedură
penală, precum și ale art. 91 alin. 2 din Legea nr. 92/1992
pentru organizarea judecătorească, excepție ridicată de
Elena Luminița Afrăsinei în Dosarul nr. 132/2003 al Înaltei
Curți de Casație și Justiție — Secția penală.
La apelul nominal lipsesc părțile, față de care procedura
de citare a fost legal îndeplinită.
La dosar, partea Constantin Crăsnaru a depus o cerere,
prin care solicită acordarea unui nou termen de judecată,
motivată de faptul că, de la termenul anterior, respectiv
12 octombrie 2004, și până la data prezentului termen s-a
scurs o perioadă de timp insuficientă pentru pregătirea
apărării.
Reprezentantul Ministerului Public se opune cererii
formulate de parte, deoarece, potrivit art. 156 din Codul de
procedură civilă, Curtea a mai acordat un termen de
judecată pentru pregătirea apărării în data de 12 octombrie
2004.
Curtea respinge cererea formulată și acordă cuvântul pe
fond.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată. Referitor la dispozițiile art. 361 alin. 1 lit. c)
din Codul de procedură penală, arată că, prin deciziile
nr. 77/2003 și nr. 136/1999, Curtea a constatat că aceste
prevederi de lege sunt constituționale și, până în prezent, nu
au intervenit elemente noi care să determine schimbarea
jurisprudenței.
În ceea ce privește dispozițiile art. 91 alin. 2 din Legea
nr. 92/1992, arată că acestea au fost abrogate în mod
expres prin Legea nr. 303/2004 privind statutul magistraților,
iar soluția legislativă anterioară a fost preluată în noul act
normativ de dispozițiile art. 100 alin. (2) teza a doua. Și în
această materie soluția și considerentele Deciziei nr. 4/2004
își mențin valabilitatea.
C U R T E A,

având în vedere actele și lucrările dosarului, constată
următoarele:
Prin Încheierea din 11 mai 2004, pronunțată în Dosarul
nr. 132/2003, Înalta Curte de Casație și Justiție — Secția
penală a sesizat Curtea Constituțională cu excepția de

neconstituționalitate a prevederilor art. 361 alin. 1 lit. c) din
Codul de procedură penală, precum și ale art. 91 alin. 2 din
Legea nr. 92/1992 pentru organizarea judecătorească.
Excepția a fost ridicată de Elena Luminița Afrăsinei,
recurentă în dosarul cu numărul de mai sus, având ca
obiect soluționarea unui recurs declarat împotriva unei
sentințe penale prin care inculpata a fost condamnată în
baza art. 248 și 246 din Codul penal, cu aplicarea art. 33
lit. a) din același cod.
În motivarea excepției de neconstituționalitate,
referitoare la dispozițiile art. 361 alin. 1 lit. c) din Codul de
procedură penală, autoarea excepției susține că, prin
excluderea de la calea de atac a apelului a sentințelor
pronunțate de către curțile de apel, are loc o limitare a
dreptului inculpatului de a exercita numai calea de atac a
recursului. Astfel, se încalcă prevederile constituționale ale
art. 21 alin. (3) privind dreptul părților la un proces
echitabil, ale art. 129 privind folosirea căilor de atac,
precum și ale art. 124 alin. (2), potrivit cărora justiția este
unică, imparțială și egală pentru toți. De asemenea, este
încălcat și art. 6 pct. 1 din Convenția pentru apărarea
drepturilor omului și a libertăților fundamentale. Arată că
această restrângere a sferei persoanelor care pot folosi
calea de atac a apelului, după anumite criterii (în speță,
după calitatea persoanei), este discriminatorie și nu se
justifică într-o societate democratică.
Referitor la dispozițiile art. 91 alin. 2 din Legea
nr. 92/1992 pentru organizarea judecătorească, care dispun
cu privire la necesitatea obținerii avizului ministrului justiției
pentru declanșarea procedurii privind cercetarea, reținerea,
arestarea, percheziționarea sau trimiterea în judecată a
magistraților, autoarea excepției consideră că acestea nu
sunt în concordanță cu statutul judecătorilor, consacrat de
art. 125 din Constituție, întrucât ministrul justiției — ca
membru al guvernului, deci al puterii executive — poate
exercita o anumită influență asupra autorității judecătorești.
Astfel, este afectat și principiul separației și echilibrul
puterilor în stat, reglementat prin normele constituționale
cuprinse în art. 1 alin. (4). Apreciază, în continuare, că
implicarea unui exponent al autorității executive în
raporturile privind puterea judecătorească înu poate fi o
protecție juridică pentru judecători“, iar singura autoritate
publică în măsură să medieze aceste raporturi, conform
art. 125 alin. (2) și al art. 133 din Constituție, este Consiliul
Superior al Magistraturii.
Înalta Curte de Casație și Justiție — Secția penală
opinează că excepția de neconstituționalitate ridicată este
neîntemeiată, cu următoarea motivare:
Dispozițiile art. 361 alin. 1 lit. c) din Codul de procedură
penală sunt în deplină concordanță cu dreptul constituțional
al legiuitorului de a stabili competența și procedura de
judecată, inclusiv căile de atac și condițiile exercitării
acestora. Mai mult, dispozițiile criticate respectă și
prevederile Convenției pentru apărarea drepturilor omului și
a libertăților fundamentale, care, în art. 2 al Protocolului

MONITORUL OFICIAL AL ROMÂNIEI, PARTEA I, Nr. 1.187/13.XII.2004
nr. 7 adițional la convenție, prevede dreptul la un dublu
grad de jurisdicție în materie penală.
În ceea ce privește dispozițiile art. 91 alin. 2 din Legea
nr. 92/1992, se consideră că acestea, prin conținutul lor,
reprezintă tocmai consacrarea principiilor constituționale
cuprinse în art. 124 și 125, precum și garanția legală a
respectării acestora, astfel realizându-se independența și
inamovibilitatea judecătorilor.
Potrivit art. 24 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului și Guvernului, pentru a-și
exprima punctele de vedere asupra excepției de
neconstituționalitate ridicate. De asemenea, în conformitate
cu dispozițiile art. 181 din Legea nr. 35/1997, s-a solicitat
punctul de vedere al instituției Avocatul Poporului.
Președintele Camerei Deputaților apreciază că excepția
de neconstituționalitate este neîntemeiată, deoarece
dispozițiile art. 361 alin. 1 lit. c) din Codul de procedură
penală nu încalcă prevederile normelor constituționale
invocate în motivarea excepției. Instituirea prin lege a unor
reguli speciale de procedură sau a unor condiții de
exercitare a unor drepturi procedurale, în considerarea unor
situații deosebite, este în deplină conformitate cu dreptul
exclusiv al legiuitorului de a reglementa cu privire la
desfășurarea procesului în fața instanțelor judecătorești,
fără a se nesocoti, în vreun fel, dreptul părților la un
proces echitabil, principiul liberului acces la justiție sau
dreptul constituțional al persoanei de a folosi căile legale
de atac. Cu privire la critica de neconstituționalitate a
art. 91 alin. 2 din Legea nr. 92/1992, președintele Camerei
Deputaților arată că independența justiției, invocată de
autoarea excepției în argumentarea sa, presupune un statut
special conferit magistraților, precum și măsuri speciale de
protecție, și se realizează, printre altele, prin instituirea
inamovibilității judecătorilor, așa cum prevăd normele
constituționale indicate de acesta. Ministrul justiției joacă un
rol foarte important în selecționarea, pregătirea și
verificarea cunoștințelor magistraților, fiind totodată
răspunzător de modul în care se înfăptuiește justiția.
Dreptul său de aviz — asupra căruia își asumă
responsabilitatea personală — presupune, în speță, doar o
posibilitate suplimentară de a cunoaște modul în care
magistrații își îndeplinesc atribuțiile, și nu o imixtiune a
puterii executive în activitatea judiciară a acestora, astfel că
sunt respectate normele constituționale invocate.
Guvernul României apreciază că excepția de
neconstituționalitate este neîntemeiată, cu următoarea
motivare:
În ceea ce privește dispozițiile art. 361 alin. 1 lit. c) din
Codul de procedură penală, Guvernul arată că legiuitorul,
în deplin acord cu normele constituționale ale art. 126
alin. (2) și ale art. 129, poate institui, în considerarea unor
situații deosebite, reguli speciale de procedură, precum și
modalități de exercitare a drepturilor procedurale, astfel
încât accesul liber la justiție nu înseamnă accesul, în toate
cazurile, la toate structurile judecătorești și la toate căile de
atac.
Textul atacat nu restrânge exercițiul unor drepturi sau al
unor libertăți și nici dreptul la un proces echitabil, consacrat
de art. 6 pct. 1 din Convenția pentru apărarea drepturilor
omului și a libertăților fundamentale, întrucât nu se poate
susține că excluderea posibilității atacării cu apel a
anumitor hotărâri judecătorești este de natură să aducă
atingere în vreun fel componentelor dreptului la un proces
echitabil.
În sfârșit, Guvernul mai arată că textul de lege criticat
este în deplină concordanță și cu prevederile art. 2 din

5

Protocolul nr. 7 adițional la Convenție, care reglementează
dreptul la un dublu grad de jurisdicție în materie penală.
În ceea ce privește critica de neconstituționalitate a art. 91
alin. 2 din Legea nr. 92/1992, Guvernul apreciază că este
neîntemeiată, deoarece nu se poate susține că avizul
ministrului justiției pentru cercetarea, reținerea, arestarea,
percheziționarea sau trimiterea în judecată a magistraților
reprezintă o ingerință în activitatea de realizare a actului
de justiție, ci constituie tocmai o măsură de protecție legală
a magistratului împotriva abuzurilor. De altfel, potrivit
art. 10 alin. 1 lit. f) din Codul de procedură penală,
acțiunea penală este condiționată de autorizarea sau de
sesizarea organului competent ori de o altă condiție
prevăzută de lege. Prin urmare, avizul despre care se face
vorbire în textul contestat reprezintă o condiție prealabilă
pentru punerea în mișcare a acțiunii penale și, deopotrivă,
o măsură favorabilă magistratului și un filtru necesar pentru
protejarea statutului acestuia.
Avocatul Poporului consideră că excepția de
neconstituționalitate a dispozițiilor art. 361 alin. 1 lit. c) din
Codul de procedură penală este neîntemeiată, deoarece nu
încalcă dreptul părților la un proces echitabil și nici dreptul
la soluționarea cauzei într-un termen rezonabil. Nu se
poate susține nici faptul că se aduce atingere principiului
potrivit căruia justiția este unică, imparțială și egală pentru
toți. Norma de procedură nu împiedică părțile să exercite
căile de atac împotriva hotărârilor judecătorești, în condițiile
legii.
Referitor la critica de neconstituționalitate a art. 91
alin. 2 din Legea nr. 92/1992, Avocatul Poporului consideră
că aceasta este întemeiată, întrucât, după revizuirea
Constituției, dispozițiile legale atacate nu mai sunt în
concordanță cu spiritul noii Legi fundamentale. În acest
context, se constată necesitatea modificării și completării
actualelor reglementări legale care privesc organizarea
judecătorească, stabilindu-se limitele până la care se pot
întinde atribuțiile ministrului justiției, ca membru al
Consiliului Superior al Magistraturii. În lipsa acestor
dispoziții și pentru a se evita crearea unui vid legislativ,
Avocatul Poporului consideră că se impune aplicarea
directă a prevederilor art. 133 și 134 din Constituție.
Președintele Senatului nu a comunicat punctul său de
vedere asupra excepției de neconstituționalitate.
C U R T E A,

examinând încheierea de sesizare, punctele de vedere ale
președintelui Camerei Deputaților, Guvernului și Avocatului
Poporului, raportul întocmit de judecătorul-raportor,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 361 alin. 1 lit. c) din Codul de procedură
penală și ale art. 91 alin. 2 din Legea nr. 92/1992 pentru
organizarea judecătorească, republicată în Monitorul Oficial
al României, Partea I, nr. 259 din 30 septembrie 1997, cu
modificările și completările ulterioare, având următorul
conținut:
Art. 361 alin. (1) lit. c) din Codul de procedură penală:
î(1) Sentințele pot fi atacate cu apel. Nu pot fi atacate cu
apel: […]
c) sentințele pronunțate de curțile de apel și Curtea Militară
de Apel;“

6

MONITORUL OFICIAL AL ROMÂNIEI, PARTEA I, Nr. 1.187/13.XII.2004

Art. 91 alin. 2 din Legea nr. 92/1992:
îMagistrații nu pot fi cercetați, reținuți, arestați,
percheziționați sau trimiși în judecată fără avizul ministrului
justiției.“
Ulterior datei la care a fost sesizată Curtea
Constituțională, art. 91 alin. 2 din Legea nr. 92/1992 pentru
organizarea judecătorească a fost abrogat expres prin
art. 107 alin. (2) lit. b) din Legea nr. 303/2004 privind
statutul magistraților, publicată în Monitorul Oficial al
României, Partea I, nr. 576 din 29 iunie 2004.
Prevederea din textul de lege criticat a fost însă
preluată prin dispozițiile art. 100 alin. (2) teza a doua din
legea mai sus amintită, potrivit cărora: îJudecătorii,
procurorii și magistrații-asistenți pot fi percheziționați, reținuți
sau arestați preventiv numai cu încuviințarea secțiilor
Consiliului Superior al Magistraturii. Până la constituirea noului
Consiliu Superior al Magistraturii, încuviințarea se acordă de
către ministrul justiției.“
Așa fiind, prin prezenta decizie Curtea se va pronunța
cu privire la constituționalitatea acestui din urmă text de
lege, care are aplicabilitate temporară, până la data de
29 decembrie 2004, când își va începe activitatea noul
Consiliu Superior al Magistraturii, în temeiul art. 65 și 72
din Legea nr. 317/2004 privind Consiliul Superior al
Magistraturii, publicată în Monitorul Oficial al României,
Partea I, nr. 599 din 2 iulie 2004.
Autoarea excepției de neconstituționalitate susține că
dispozițiile art. 361 alin. 1 lit. c) din Codul de procedură
penală încalcă prevederile constituționale ale art. 21
alin. (3), referitoare la dreptul părților la un proces echitabil,
ale art. 124 alin. (2), referitoare la unicitatea, imparțialitatea
și egalitatea justiției, ale art. 129, referitoare la îFolosirea
căilor de atac“, precum și ale art. 6 pct. 1 din Convenția
pentru apărarea drepturilor omului și a libertăților
fundamentale, referitoare la dreptul oricărei persoane la un
proces echitabil. Dispozițiile art. 100 alin. (2) teza a doua
din Legea nr. 303/2004 sunt, în opinia autorului, contrare
prevederilor constituționale ale art. 1 alin. (4), referitoare la
separația puterilor în stat, ale art. 125 alin. (2), referitoare
la competența Consiliului Superior al Magistraturii de a
sancționa judecătorii, și ale art. 133, referitoare la îRolul și
structura“ Consiliului Superior al Magistraturii.
Examinând excepția de neconstituționalitate ridicată,
Curtea reține următoarele:
I. În legătură cu critica având ca obiect prevederile
art. 361 alin. 1 lit. c) din Codul de procedură penală,
Curtea constată că nici unul dintre principiile constituționale
invocate — dreptul la un proces echitabil, unicitatea,
imparțialitatea și egalitatea justiției pentru toți, accesul
părților la căile de atac — nu implică reglementarea
uniformă, pentru toate cazurile și pentru toți participanții la
proces, a căilor de atac împotriva hotărârilor pronunțate de
instanțele judecătorești. În acest sens, este de observat că,
potrivit art. 126 alin. (2) din Legea fundamentală, procedura
de judecată este prevăzută de lege, iar exercitarea căilor
de atac se realizează, de asemenea, conform art. 129 îîn
condițiile legii“.
În conținutul său, dispoziția legală atacată se justifică,
pe de o parte, prin faptul că instanța de judecată care
pronunță o hotărâre pe fond — curtea de apel — are o
poziție înaltă în ierarhia instanțelor judecătorești, existând
prin aceasta garanția unei judecăți temeinice, efectuată de
judecători având o bogată experiență profesională, iar pe
de altă parte, potrivit art. 385 6 alin. 3 din Codul de
procedură penală, hotărârea pronunțată de aceste instanțe
poate fi atacată cu recurs și examinată de către Înalta
Curte de Casație și Justiție nu numai în limitele motivelor

de casare prevăzute de art. 3859 din același cod, ci îsub
toate aspectele“. De altfel, Curtea constată că s-a mai
pronunțat asupra constituționalității dispozițiilor art. 361 alin. 1
lit. c) din Codul de procedură penală prin deciziile nr. 77
din 20 februarie 2003, publicată în Monitorul Oficial al
României, Partea I, nr. 198 din 27 martie 2003, și nr. 267
din 22 iunie 2004, publicată în Monitorul Oficial al
României, Partea I, nr. 621 din 8 iulie 2004. Prin aceste
decizii, pentru argumentele expuse, Curtea a respins
excepțiile de neconstituționalitate ridicate ca neîntemeiate.
II. În ceea ce privește critica de neconstituționalitate a
prevederilor art. 100 alin. (2) teza a doua din Legea
nr. 303/2004, Curtea constată că Legea fundamentală
consacră principiul independenței judecătorilor și pe cel al
imparțialității procurorilor în exercitarea atribuțiilor lor.
Garantarea respectării acestor principii este asigurată
prin instituirea inamovibilității judecătorilor, prin măsurile de
protecție a magistraților, prevăzute de titlul III din Legea
nr. 303/2004 privind statutul magistraților, precum și prin
dispozițiile speciale ale art. 281 pct. 1 lit. b), ale art. 29 pct. 1
lit. f) și art. 209 alin. 3 și 4 din Codul de procedură
penală. Prin urmare, aceste reglementări îl protejează pe
magistrat prin faptul că el nu va fi cercetat de organele
poliției sau de alte organe de cercetare penală, care, prin
apartenența lor la puterea executivă, ar putea fi
direcționate politic. De asemenea, magistratul nu va putea
fi chemat în judecată penală prin acțiune directă introdusă
la instanța de judecată, fiind ferit în felul acesta de
eventualele acțiuni șicanatoare venite din partea unor
persoane răuvoitoare.
Independența justiției implică deci un statut special,
adecvat al magistraților, menit să imprime o valoare de
necontestat actului de justiție, prin protejarea membrilor
corpului magistraților împotriva subiectivismului și a
acțiunilor nejustificate sau abuzive ale organelor de
urmărire penală competente, care le-ar putea afecta
credibilitatea.
În acest context, dispozițiile tranzitorii ale art. 100
alin. (2) teza a doua din Legea nr. 303/2004 privind
statutul magistraților, care condiționează reținerea, arestarea
sau percheziționarea acestora de avizul ministrului justiției,
instituie o măsură rațională de protecție a magistratului,
care reprezintă o garanție legală a consolidării principiilor
constituționale enunțate anterior, privitoare la independența
judecătorilor și la imparțialitatea procurorilor.
Curtea reține că este neîntemeiată și critica potrivit
căreia avizul ministrului justiției reprezintă o ingerință în
activitatea de realizare a actului de justiție, deoarece
acesta răspunde de activitatea judecătorilor și de modul în
care se înfăptuiește justiția. Conform legii, ministrul justiției
are un rol foarte important în selecționarea, pregătirea și
verificarea cunoștințelor viitorilor magistrați și în vederea
admiterii acestora în magistratură. Fără să intervină în
activitatea judiciară a magistraților, care sunt independenți
și inamovibili, ministrul justiției poate și trebuie să cunoască
modul în care aceștia își îndeplinesc îndatoririle. Nu se
poate concepe ca el să fie indiferent sau să ignore
cazurile în care magistrații au săvârșit ori sunt suspectați că
au săvârșit fapte prevăzute de legea penală. Este evident
că orice caz în care un magistrat se dovedește că a
încălcat legea penală aruncă o umbră asupra prestigiului
întregii magistraturi. Tocmai de aceea, singurul chemat să
avizeze urmărirea penală a unui magistrat este ministrul
justiției, iar acest drept de aviz implică angajarea
răspunderii sale personale, persoana interesată având
dreptul de a-l acționa în justiție pentru avizarea sau refuzul
de a aviza urmărirea penală a unui magistrat pe care îl
consideră vinovat sau, dimpotrivă, nevinovat de săvârșirea
unei fapte penale.

MONITORUL OFICIAL AL ROMÂNIEI, PARTEA I, Nr. 1.187/13.XII.2004
Și în legătură cu constituționalitatea avizului dat de
ministrul justiției cu privire la reținerea, arestarea și
percheziționarea magistraților, Curtea Constituțională s-a
mai pronunțat, de exemplu, prin deciziile nr. 275 din
24 octombrie 2002, publicată în Monitorul Oficial al
României, Partea I, nr. 135 din 3 martie 2003, și nr. 4 din

7

13 ianuarie 2004, publicată în Monitorul Oficial al
României, Partea I, nr. 107 din 4 februarie 2004.
Deoarece nu au intervenit elemente noi care să
determine schimbarea jurisprudenței Curții Constituționale,
soluția și argumentele care au fundamentat deciziile mai
sus amintite își păstrează valabilitatea și în acest caz.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992, cu majoritate de voturi în ceea ce privește dispozițiile
art. 100 alin. (2) teza a doua din Legea nr. 303/2004,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 361 alin. 1 lit. c) din Codul de procedură penală,
precum și ale art. 100 alin. (2) teza a doua din Legea nr. 303/2004 privind statutul magistraților, excepție ridicată de
Elena Luminița Afrăsinei în Dosarul nr. 132/2003 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 28 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind suplimentarea bugetului Ministerului Apărării Naționale din Fondul de rezervă bugetară
la dispoziția Guvernului, prevăzut în bugetul de stat pe anul 2004
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare, precum și al art. 21 alin. (3) din Ordonanța Guvernului nr. 48/2004 cu privire la
rectificarea bugetului de stat pe anul 2004, aprobată prin Legea nr. 478/2004,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Apărării Naționale din Fondul de rezervă bugetară
la dispoziția Guvernului pe anul 2004, cu suma de
5.557.118 mii lei, la capitolul 59.01 îCultură, religie și
acțiuni privind activitatea sportivă și de tineret“, titlul
îSubvenții“, pentru cheltuieli de personal.

Art. 2. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Ministerului Apărării
Naționale pe anul 2004.

PRIM-MINISTRU

ADRIAN NĂSTASE
Contrasemnează:
p. Ministrul apărării naționale,
Gheorghe Matache,
secretar de stat
Ministrul finanțelor publice,
Mihai Nicolae Tănăsescu
București, 30 noiembrie 2004.
Nr. 2.162.

8

MONITORUL OFICIAL AL ROMÂNIEI, PARTEA I, Nr. 1.187/13.XII.2004
GUVERNUL ROMÂNIEI

HOTĂRÂRE
privind suplimentarea bugetului Cancelariei Primului-Ministru, pentru Autoritatea Națională
pentru Tineret, din Fondul de rezervă bugetară la dispoziția Guvernului,
prevăzut în bugetul de stat pe anul 2004
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare, și al art. 21 din Ordonanța Guvernului nr. 48/2004 cu privire la rectificarea bugetului
de stat pe anul 2004, aprobată prin Legea nr. 478/2004,
Guvernul României adoptă prezenta hotărâre.
Art. 1. — Se aprobă suplimentarea bugetului Cancelariei
Primului-Ministru din Fondul de rezervă bugetară la
dispoziția Guvernului, prevăzut în bugetul de stat pe
anul 2004, cu suma de 3.000.000 mii lei pentru Autoritatea
Națională pentru Tineret, la capitolul 59.01 îCultură, religie și
acțiuni privind activitatea sportivă și de tineret“, titlul 34 —
îSubvenții“, pentru Agenția Națională a Taberelor și
Turismului Școlar și agențiile teritoriale.

Art. 2. — Ministerul Finanțelor Publice este autorizat să
introducă, la propunerea ordonatorului principal de credite,
modificările prevăzute la art. 1 în structura bugetului de stat
și în volumul și structura bugetului Cancelariei PrimuluiMinistru pe anul 2004.
Art. 3. — Cu sumele rămase neutilizate până la data de
20 decembrie 2004, la propunerea ordonatorului principal
de credite, se reîntregește Fondul de rezervă bugetară la
dispoziția Guvernului pe anul 2004.

PRIM-MINISTRU

ADRIAN NĂSTASE
Contrasemnează:
p. Șeful Cancelariei Primului-Ministru,
Vasile Rusu
Președintele Autorității Naționale pentru Tineret,
Daciana Sârbu
p. Ministrul finanțelor publice,
Gheorghe Gherghina,
secretar de stat
București, 30 noiembrie 2004.
Nr. 2.163.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.187/13.XII.2004 conține 8 pagini.

Prețul de vânzare 9.500 lei

ISSN 1453—4495

