PARTEA

Anul 172 (XVI) — Nr. 760

I

LEGI, DECRETE, HOTĂRÂRI ȘI ALTE ACTE

Joi, 19 august 2004

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 298 din 6 iulie 2004 referitoare la excepția
de neconstituționalitate a prevederilor art. XVI
alin. (5) din Legea nr. 161/2003 privind unele
măsuri pentru asigurarea transparenței în
exercitarea demnităților publice, a funcțiilor publice
și în mediul de afaceri, prevenirea și sancționarea
corupției......................................................................
63.

ALE

Pagina
în România cetățenilor străini în baza acordurilor,
înțelegerilor, convențiilor sau protocoalelor
internaționale de reciprocitate în domeniul
sănătății, la care România este parte.....................

3–4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1–3

ORDONANȚE ALE GUVERNULUI ROMÂNIEI
— Ordonanță pentru modificarea art. 2 din Legea
nr. 296/2002 privind acordarea asistenței medicale

DECIZII

Nr.

CURȚII

422.

— Ordin al ministrului muncii, solidarității sociale
și familiei pentru aprobarea Standardelor obligatorii
de calitate privind serviciile sociale specializate din
România, furnizate în sistem public, privat și
parteneriat public-privat .............................................

4–8

CONSTITUȚIONALE

CURTEA CONSTITUȚIONALĂ

D E C I Z I A Nr. 298
din 6 iulie 2004

referitoare la excepția de neconstituționalitate a prevederilor art. XVI alin. (5) din Legea nr. 161/2003
privind unele măsuri pentru asigurarea transparenței în exercitarea demnităților publice,
a funcțiilor publice și în mediul de afaceri, prevenirea și sancționarea corupției
Ioan Vida
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Florentina Baltă
Gabriela Dragomirescu

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent șef

Pe
rol
se
află
soluționarea
excepției
de
neconstituționalitate a art. XVI alin. (5) din Legea
nr. 161/2003 privind unele măsuri pentru asigurarea
transparenței în exercitarea demnităților publice, a funcțiilor
publice și în mediul de afaceri, prevenirea și sancționarea
corupției. Excepția a fost ridicată de Oreste Stamatiu din
Oradea în Dosarul nr. 8.089/CA/2003 al Tribunalului Bihor —
Secția comercială și contencios administrativ.
La apelul nominal se constată lipsa părților, față de care
procedura de citare este legal îndeplinită.

2

MONITORUL OFICIAL AL ROMÂNIEI, PARTEA I, Nr. 760/19.VIII.2004

Reprezentantul Ministerului Public pune concluzii de
respingere a excepției, arătând că prevederile de lege
criticate nu contravin textelor din Constituție invocate ca
fiind încălcate.

Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.

C U R T E A,

examinând încheierea de sesizare, punctul de vedere al
Guvernului și cel al Avocatului Poporului, raportul întocmit
de judecătorul-raportor, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și celor ale art. 1 alin. (2),
ale art. 2, 3, 12 și 23 din Legea nr. 47/1992, republicată,
cu modificările și completările ulterioare, să soluționeze
excepția de neconstituționalitate ridicată.
Obiectul excepției de neconstituționalitate îl constituie
prevederile art. XVI alin. (5) din Legea nr. 161/2003 privind
unele măsuri pentru asigurarea transparenței în exercitarea
demnităților publice, a funcțiilor publice și în mediul de
afaceri, prevenirea și sancționarea corupției, al căror
conținut este următorul: î(5) La stabilirea numărului maxim al
funcțiilor publice de execuție din cadrul autorității sau instituției
publice se vor avea în vedere următoarele:
a) numărul funcțiilor publice de execuție din grad
profesional superior este de maximum 20%;
b) numărul funcțiilor publice de execuție din grad
profesional principal este de maximum 40%;
c) numărul funcțiilor publice de execuție din grad
profesional asistent este de maximum 30%;
d) numărul funcțiilor publice de execuție din grad
profesional debutant este de maximum 10%.“
În opinia autorului excepției, acest text de lege
contravine prevederilor art. 119 [devenit art. 120] din
Constituție, potrivit cărora: î(1) Administrația publică din
unitățile administrativ-teritoriale se întemeiază pe principiile
descentralizării, autonomiei locale și deconcentrării serviciilor
publice.
(2) În unitățile administrativ-teritoriale în care cetățenii
aparținând unei minorități naționale au o pondere semnificativă
se asigură folosirea limbii minorității naționale respective în
scris și oral în relațiile cu autoritățile administrației publice
locale și cu serviciile publice deconcentrate, în condițiile
prevăzute de legea organică.“
De asemenea, se invocă și încălcarea îangajamentelor
internaționale ale României“ referitoare la descentralizarea
administrativă și autonomia locală, însă fără precizarea
acestora ori a motivelor de neconstituționalitate.
Articolul XVI alin. (5) din Legea nr. 161/2003 privind
unele măsuri pentru asigurarea transparenței în exercitarea
demnităților publice, a funcțiilor publice și în mediul de
afaceri, prevenirea și sancționarea corupției este cuprins în
cartea II — Modificarea unor reglementări în scopul prevenirii
și combaterii corupției, titlul III — Reglementări privind funcția
publică și funcționarii publici din lege, care dispune cu privire
la modificarea și completarea Legii nr. 188/1999 privind
Statutul funcționarilor publici. Legea nr. 188/1999, cu
modificările și completările ulterioare, inclusiv cele din legea
ce face obiectul prezentului control de constituționalitate, a
fost republicată, în temeiul art. XXVI din Legea
nr. 161/2003, în Monitorul Oficial al României, Partea I,
nr. 251 din 22 martie 2004. În nota cuprinsă în capitolul X —
Dispoziții finale și tranzitorii (după art. 94), se menționează
că art. XIV—XXV din titlul III al cărții II din Legea
nr. 161/2003 nu au fost cuprinse în forma republicată a
Legii nr. 188/1999, dar sunt reproduse în continuarea notei.

având în vedere actele și lucrările dosarului, constată
următoarele:
Prin Încheierea din 30 martie 2004, pronunțată în
Dosarul nr. 8.089/CA/2003, Tribunalul Bihor — Secția
comercială și contencios administrativ a sesizat Curtea
Constituțională cu excepția de neconstituționalitate a
dispozițiilor art. XVI alin. (5) din Legea nr. 161/2003 privind
unele măsuri pentru asigurarea transparenței în
exercitarea demnităților publice, a funcțiilor publice și în
mediul de afaceri, prevenirea și sancționarea corupției.
Excepția a fost ridicată de Oreste Stamatiu din Oradea,
într-o cauză de contencios administrativ.
În motivarea excepției de neconstituționalitate se
susține că textul de lege criticat aduce atingere principiului
autonomiei unităților administrativ-teritoriale, consacrat de
art. 119 din Constituție, precum și îangajamentelor
internaționale ale României“, prin aceea că îrestrânge
posibilitatea comunelor, orașelor de a-și stabili (prin
conducerea lor aleasă sau prin referendum local)
organigrama și statul de funcții“.
Tribunalul Bihor — Secția comercială și contencios
administrativ apreciază că art. XVI din Legea
nr. 161/2003 este constituțională. În acest sens, în esență,
arată că, potrivit Constituției și Cartei europene a
autonomiei locale, îcompetențele autorităților publice locale
sunt prevăzute de lege, adoptarea normelor legale unitare
și obligatorii pentru unitățile administrativ-teritoriale, cum
sunt cele de la art. XVI alin. (5) din Legea nr. 161/2003,
nu contravin principiului autonomiei locale astfel cum este
reglementat de Constituția României“.
Potrivit prevederilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate.
De asemenea, în conformitate cu dispozițiile art. 181 din
Legea nr. 35/1997, cu modificările ulterioare, s-a solicitat
punctul de vedere al instituției Avocatul Poporului.
Guvernul apreciază că excepția de neconstituționalitate
ridicată este neîntemeiată, sens în care arată că îstabilirea
prin lege a modului în care funcționează și se organizează
autoritățile administrației publice centrale și locale, precum
și a statutului funcționarilor publici din cadrul acestora nu
contravine nici unei dispoziții constituționale, ci, dimpotrivă,
reprezintă o aplicare a acestora“.
Avocatul Poporului consideră că prevederile art. XVI
alin. (5) din Legea nr. 161/2003 sunt constituționale. Astfel,
invocând jurisprudența Curții Constituționale (deciziile
nr. 347/2001 și nr. 395/2003), arată că: art. 120 din
Constituție îse referă la principiul autonomiei locale în
cadrul organizării administrației publice din unitățile
administrativ-teritoriale, iar nu la existența unei autonomii
de decizie în afara cadrului legal“; autonomia locală se
exercită conform legilor statului, potrivit principiului
constituțional al obligativității respectării legilor prevăzut de
art. 51; art. 3 pct. 1 din Carta europeană a autonomiei
locale, făcând trimitere la dreptul intern, definește conceptul
de autonomie locală ca îdreptul și capacitatea efectivă ale
autorităților administrației publice locale de a soluționa și de
a gestiona, în cadrul legii, în nume propriu și în interesul
populației locale, o parte importantă a treburilor publice“.

C U R T E A,

MONITORUL OFICIAL AL ROMÂNIEI, PARTEA I, Nr. 760/19.VIII.2004
În legătură cu textul de lege criticat, care prevede ca la
stabilirea numărului maxim al funcțiilor publice de execuție
din cadrul autorității sau instituției publice să se aibă în
vedere unele procente maxime pe grade profesionale,
autorul excepției susține că acesta este contrar prevederilor
art. 120 din Constituție, republicată, prin aceea că
îrestrânge posibilitatea comunelor, orașelor de a-și stabili
(prin conducerea lor aleasă sau prin referendum local)
organigrama și statul de funcții“.
În jurisprudența sa, de exemplu, prin Decizia nr. 136
din 3 mai 2001, publicată în Monitorul Oficial al României,
Partea I, nr. 647 din 16 octombrie 2001, Curtea
Constituțională a reținut că art. 119 din Constituție, devenit
art. 120 în Constituția republicată, îse referă la principiul
autonomiei locale în cadrul organizării administrației publice
din unitățile administrativ-teritoriale, iar nu la existența unei
autonomii de decizie în afara cadrului legal, care este
general obligatoriu“. Aceasta întrucât, potrivit principiului
obligativității respectării legilor prevăzut la art. 51 din
Constituție, devenit art. 1 alin. (5) în Constituția republicată,
îautonomia locală se exercită conform legilor statului“. Prin

3

aceeași decizie Curtea a mai reținut că însăși Carta
europeană a autonomiei locale, adoptată la Strasbourg la
15 octombrie 1985, făcând referire, în art. 3 pct. 1, la
cadrul legal intern, definește conceptul de autonomie locală
ca îdreptul și capacitatea efectivă ale autorităților
administrației publice locale de a soluționa și de a
gestiona, în cadrul legii, în nume propriu și în interesul
populației locale, o parte importantă a treburilor publice“.
Aceeași definiție a conceptului de autonomie locală este
preluată în Legea administrației publice locale nr. 215/2001,
iar stabilirea prin lege a organizării și funcționării organelor
administrației publice locale nu contravine, ci, dimpotrivă,
este în sensul prevederilor constituționale menționate. Așa
fiind, susținerile referitoare la contrarietatea dintre textul de
lege criticat și prevederile constituționale ale art. 120
urmează a fi respinse.
Curtea constată că nici invocarea încălcării
îangajamentelor internaționale ale României“ nu poate fi
reținută, întrucât autorul excepției nu menționează care
sunt documentele internaționale încălcate și nici în ce
constă aceasta.

Față de cele de mai sus, în temeiul art. 146 lit. d) și al art. 147 alin. (4) din Constituție, republicată, precum și
al art. 13 alin. (1) lit. A.d) și al art. 23 din Legea nr. 47/1992, republicată, cu modificările și completările ulterioare,
CURTEA

În numele legii
D E C I D E:

Respinge excepția de neconstituționalitate a dispozițiilor art. XVI alin. (5) din Legea nr. 161/2003 privind unele
măsuri pentru asigurarea transparenței în exercitarea demnităților publice, a funcțiilor publice și în mediul de afaceri,
prevenirea și sancționarea corupției, excepție ridicată de Oreste Stamatiu din Oradea în Dosarul nr. 8.089/CA/2003 al
Tribunalului Bihor — Secția comercială și contencios administrativ.
Definitivă și obligatorie.
Pronunțată în ședința publică din data de 6 iulie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Gabriela Dragomirescu

ORDONANȚE

ALE

GUVERNULUI

ROMÂNIEI

GUVERNUL ROMÂNIEI

ORDONANȚĂ
pentru modificarea art. 2 din Legea nr. 296/2002 privind acordarea asistenței medicale în România
cetățenilor străini în baza acordurilor, înțelegerilor, convențiilor sau protocoalelor internaționale
de reciprocitate în domeniul sănătății, la care România este parte
În temeiul art. 108 din Constituție, republicată, și al art. 1 pct. IV.4 din Legea nr. 291/2004 privind abilitarea
Guvernului de a emite ordonanțe,
Guvernul României adoptă prezenta ordonanță.
Art. I. — Articolul 2 din Legea nr. 296/2002 privind
acordarea asistenței medicale în România cetățenilor străini
în

baza

acordurilor,

înțelegerilor,

convențiilor

sau

protocoalelor internaționale de reciprocitate în domeniul
sănătății, la care România este parte, publicată în Monitorul

Oficial al României, Partea I, nr. 365 din 30 mai 2002, se
modifică și va avea următorul cuprins:
îArt. 2. — (1) Prin derogare de la prevederile legislației
privind asigurările sociale de sănătate, contravaloarea
serviciilor medicale acordate potrivit art. 1 alin. (1) se
suportă din Fondul național unic de asigurări sociale de

4

MONITORUL OFICIAL AL ROMÂNIEI, PARTEA I, Nr. 760/19.VIII.2004

sănătate, la tarifele stabilite pentru cetățenii români
asigurați, în condițiile stabilite prin respectivele documente
internaționale.
(2) Contravaloarea serviciilor medicale acordate potrivit
art. 1 alin. (2) se suportă din Fondul național unic de
asigurări sociale de sănătate, în condițiile stabilite prin
respectivele documente internaționale.

(3) Modul de decontare a serviciilor medicale prevăzute
la alin. (1), precum și documentele justificative se stabilesc
prin ordin al ministrului sănătății și al președintelui Casei
Naționale de Asigurări de Sănătate, care se publică în
Monitorul Oficial al României, Partea I.“
Art. II. — Prezenta ordonanță intră în vigoare la 3 zile
de la data publicării în Monitorul Oficial al României,
Partea I.

PRIM-MINISTRU

ADRIAN NĂSTASE
Contrasemnează:
Ministrul sănătății,
Ovidiu Brînzan
p. Ministrul afacerilor externe,
Bogdan Lucian Aurescu,
secretar de stat
Ministrul finanțelor publice,
Mihai Nicolae Tănăsescu
București, 5 august 2004.
Nr. 63.

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL MUNCII, SOLIDARITĂȚII SOCIALE ȘI FAMILIEI

ORDIN
pentru aprobarea Standardelor obligatorii de calitate privind serviciile sociale specializate
din România, furnizate în sistem public, privat și parteneriat public-privat
În temeiul prevederilor Ordonanței Guvernului nr. 68/2003 privind serviciile sociale, aprobată cu modificări și
completări prin Legea nr. 515/2003 și ale art. 17 din Hotărârea Guvernului nr. 737/2003 privind organizarea și
funcționarea Ministerului Muncii, Solidarității Sociale și Familiei, cu modificările și completările ulterioare,
ministrul muncii, solidarității sociale și familiei emite prezentul ordin.
Art. 1. — Se aprobă Standardele obligatorii de calitate
privind serviciile sociale specializate din România, furnizate
în sistem public, privat și parteneriat public-privat, prevăzute
în anexa care face parte integrantă din prezentul ordin.
Art. 2. — Standardele de calitate sunt emise în
conformitate cu prevederile Ordonanței Guvernului
nr. 68/2003 privind serviciile sociale, aprobată cu modificări
și completări prin Legea nr. 515/2003.
Art. 3. — Prin standarde de calitate generale se înțelege
ansamblul de cerințe privind cadrul organizatoric și material,
resursele umane și financiare, viziunea integratoare și
tolerantă a personalului implicat în acordarea serviciilor în
vederea atingerii nivelului de performanță obligatoriu pentru
toți furnizorii de servicii sociale specializate din România.
Art. 4. — Standardele de calitate generale au fost
formulate în conformitate cu următoarele categorii principale
de organizare și furnizare a serviciilor sociale, de

relaționare a furnizorilor de servicii sociale cu beneficiarii și
societatea civilă, respectiv cu autoritățile implicate:
— organizare și administrare;
— drepturi;
— etică;
— abordare comprehensivă, globală și integrată;
— centrarea pe persoane;
— participarea beneficiarului;
— parteneriat;
— orientare pe rezultate;
— îmbunătățire continuă a calității.
Art. 5. — Furnizorilor de servicii sociale li se acordă o
perioadă de 12 luni pentru a întruni condițiile de acreditare
conform standardelor obligatorii de calitate.
Art. 6. — Prezentul ordin intră în vigoare începând cu
data de 1 ianuarie 2005.

Ministrul muncii, solidarității sociale și familiei,
Dan Mircea Popescu
București, 9 august 2004.
Nr. 422.

MONITORUL OFICIAL AL ROMÂNIEI, PARTEA I, Nr. 760/19.VIII.2004

5
ANEXĂ

STANDARDE
obligatorii de calitate privind serviciile sociale specializate
din România, furnizate în sistem public, privat și parteneriat public-privat
I. Organizare și administrare
Definiție:
Furnizorii de servicii sociale, denumiți în continuare FSS,
au drept obiectiv eficientizarea proceselor de organizare și
funcționare internă a furnizării serviciilor.
Furnizorii de servicii sociale își dezvoltă capacitatea de
relaționare și comunicare cu restul actorilor implicați în
gestionarea serviciilor sociale și cu întreaga comunitate.
FSS promovează imaginea pozitivă a beneficiarului,
comportamentele tolerante și incluzive, bunele practici,
manifestând exigențe în domeniul propriu de activitate,
utilizând cu eficiență resursele, dând dovadă de inovație.
Standarde:
1. FSS stabilește obiective valabile pe o perioadă de
3—5 ani, care sunt elaborate împreună cu personalul sub
forma unui proiect propriu, elaborat în conformitate cu
legislația în vigoare.
2. FSS își dezvoltă o procedură de informare a
instituțiilor competente în domeniu, a personalului,
beneficiarilor, familiilor ori susținătorilor legali ai acestora și
a altor actori relevanți, în ceea ce privește proiectul sau
alte documente referitoare la procesul de furnizare a
serviciilor, ori de câte ori este nevoie sau intervin
schimbări.
3. Culegerea și transmiterea datelor necesare evaluării
procesului de furnizare a serviciilor se fac trimestrial
folosind instrumente adecvate.
4. Personalul administrativ aplică proceduri prin care
sunt evaluate anual rezultatele comunicării interne și
externe privind serviciile furnizate.
5. FSS are proceduri de evaluare a utilizării eficiente a
resurselor umane, materiale și financiare pentru acordarea
serviciilor.
6. FSS elaborează, diseminează materiale care să
promoveze imagini pozitive despre beneficiari, bune practici,
inovații în modul de administrare și furnizare a serviciului.
7. Rezultatele inovațiilor sunt împărtășite anual celorlalți
furnizori de servicii din domeniu, prin diverse modalități de
comunicare: reuniuni anuale, mijloace de comunicare scrisă
sau electronică.
II. Drepturi
Definiție:
Fiecare FSS își propune apărarea și promovarea
drepturilor beneficiarilor: egalitatea de șanse și de
tratament, participarea egală, autodeterminarea, autonomia
și demnitatea personală.
FSS promovează acțiuni nondiscriminatorii și pozitive în
ceea ce privește beneficiarii serviciilor. Acest angajament
este evident în toate etapele organizării și dezvoltării
serviciilor.

Standarde:
1. FSS are o cartă a drepturilor, specifică tipurilor de
beneficiari cărora li se adresează, care este cunoscută atât
de beneficiari, cât și de personal.
2. Regulamentul de organizare și funcționare propriu
respectă și susține drepturile fiecărui beneficiar la egalitatea
de șanse și de tratament, participarea egală a acestuia la
procesul de furnizare a serviciilor.
3. Beneficiarii au responsabilități și obligații prevăzute în
regulamentul de organizare și funcționare, care le sunt
făcute cunoscute și pe care trebuie să le respecte în orice
moment și la orice nivel al intervenției.
4. Fiecărui beneficiar i se respectă demnitatea, dreptul
la autodeterminare, dreptul la intimitate personală în fiecare
moment al furnizării serviciilor, autonomia în gestiunea
propriilor bunuri.
5. Fiecare dosar al FSS privind evaluarea, asistența
socială și medicală acordată beneficiarilor este supus
regulilor confidențialității.
6. Procedurile privind confidențialitatea informațiilor
referitoare la beneficiari sunt respectate pe tot parcursul
procesului de furnizare a serviciilor.
7. Fiecare beneficiar are întocmit un plan de intervenție
și, după caz, un plan de asistență și îngrijire, care
valorifică întregul potențial uman al acestuia și este
conform proiectului de viață și nevoilor personale.
8. Planul de intervenție și cel de asistență și îngrijire
urmăresc acordarea de servicii care să soluționeze cazurile
de privare de drepturi sociale, de abuz și de maltratare de
orice natură la care a fost supus beneficiarul.
9. Rezultatele planului de asistență și îngrijire sunt
monitorizate și evaluate în mod frecvent și sistematic.
10. Există proceduri de măsurare a satisfacției
beneficiarilor cu privire la condițiile în care se acordă
serviciul și la facilitățile puse la dispoziție de furnizor.
Aceste proceduri sunt aduse la cunoștință beneficiarilor și
membrilor familiilor ori susținătorilor legali ai acestora.
11. Există proceduri prevăzute în Regulamentul de
organizare și funcționare referitoare la înregistrarea,
medierea și soluționarea reclamațiilor depuse de beneficiari,
familiile ori susținătorii legali ai acestora.
III. Etică
Definiție:
FSS funcționează în baza unui cod etic care
promovează respectarea demnității beneficiarului, a familiei
acestuia, a susținătorilor săi legali, prin care se protejează
beneficiarii împotriva unor eventuale riscuri și se
promovează ideea de justiție socială.

6

MONITORUL OFICIAL AL ROMÂNIEI, PARTEA I, Nr. 760/19.VIII.2004

Standarde:
1. FSS are un cod etic care susține respectul pentru
demnitatea beneficiarilor, care este adus la cunoștință
personalului, beneficiarilor și este îmbunătățit anual sau ori
de câte ori este nevoie.
2. FSS are proceduri de confidențialitate cunoscute de
personal.
3. FSS dispune proceduri de acces la informații și
documente privind beneficiarii, cunoscute de personal și de
alți parteneri implicați în furnizarea serviciilor, cu
respectarea legislației în vigoare.
4. Aceste proceduri sunt evaluate anual în plan intern
de către personalul desemnat și în plan extern de către
instituțiile competente, conform legislației în vigoare.
5. FSS promovează pentru personal un mediu de
muncă sănătos și sigur. Există un registru de evidență a
tuturor incidentelor.
6. FSS are proceduri de înregistrare a reclamațiilor,
nemulțumirilor și propunerilor beneficiarilor.
7. Beneficiarii cunosc procedura de depunere a
reclamațiilor, nemulțumirilor și propunerilor.
8. Personalul competent are obligația de a răspunde
oricărei reclamații formulate de către beneficiari, familiile ori
susținătorii legali ai acestora.
9. FSS monitorizează reclamațiile pentru a fi în măsură
să identifice tendințele și să ia decizii de îmbunătățire a
serviciilor oferite.
IV. Abordare globală, comprehensivă, integrată
Definiție:
FSS asigură accesul persoanelor la servicii printr-o
abordare comprehensivă, sistemică, integrată a satisfacerii
nevoilor beneficiarului.
FSS asigură un continuum de furnizare de servicii, prin
care este valorificată contribuția tuturor actorilor: beneficiarii,
comunitatea locală, societatea civilă. Implicarea tuturor
partenerilor se face pe parcursul întregului proces,
acționându-se în echipe multidisciplinare sau în cooperare
cu alți furnizori de servicii sociale: de la planul de
intervenție până la evaluarea complexă și oferirea
serviciilor.
Standarde:
1. FSS asigură continuumul prestării de servicii și
sprijină implicarea altor furnizori de servicii și parteneri în
procesul de acordare a serviciilor.
2. FSS are o planificare trianuală a obiectivelor, a
modalităților de furnizare a serviciilor și de evaluare a
rezultatelor.
3. FSS are un număr de personal suficient, cu
calificarea necesară, care este structurat astfel încât să
poată răspunde cerințelor procesului de furnizare a
serviciilor.
4. Structura și ponderea personalului sunt stabilite
conform legislației în vigoare.
5. Personalul este informat despre caracterul continuu al
procesului de furnizare a serviciilor.

6. FSS identifică și valorifică potențialele contribuții ale
celorlalți parteneri la furnizarea de servicii, astfel încât să
asigure continuumul furnizării de servicii.
7. FSS elaborează un plan de intervenție și un plan de
asistență și îngrijire care cuprind măsurile, respectiv
serviciile necesare soluționării situației de risc social.
8. FSS furnizează servicii specializate printr-o abordare
pluridisciplinară și are o echipă pluridisciplinară de evaluare
a nevoilor persoanei și de implementare a planului de
intervenție și a planului de asistență și îngrijire pentru
fiecare beneficiar.
9. FSS are un set de indicatori pentru monitorizarea
procesului de integrare socială și de reabilitare a indivizilor.
10. FSS are un sistem de management al informației,
bazat pe un set unic de proceduri și de formulare utilizat
pentru organizarea, stocarea, transmiterea și publicarea
informației.
11. Comunicarea informației referitoare la beneficiari se
face către toți partenerii implicați în procesul de furnizare a
serviciilor.
V. Centrarea pe persoane
Definiție:
FSS dezvoltă servicii în funcție de nevoile beneficiarilor
și de nevoile identificate în comunitate.
FSS implică beneficiarul ca membru activ al echipei
serviciului furnizat, respectă contribuția fiecărui individ prin
angajarea lui în autoevaluare, respectă feedbackul și
evaluarea făcută de beneficiar și valorile emise de acesta,
respectă obiectivele serviciului furnizat. Toate acțiunile sunt
revizuite permanent.
Standarde:
1. Există acțiuni de evaluare inițială și complexă a
nevoilor persoanei.
2. Dezvoltarea și implementarea planului de intervenție
și ale celui de asistență și îngrijire se bazează pe
rezultatele evaluării inițiale și ale evaluărilor periodice.
3. Procedurile de dezvoltare a planului de intervenție și
a planului de asistență și îngrijire sunt cunoscute de
beneficiari și de personal.
4. FSS implică beneficiarii, familiile lor sau reprezentanții
legali ai acestora în elaborarea planului de intervenție și a
planului de asistență și îngrijire.
5. Feedbackul beneficiarilor este utilizat în planificarea și
dezvoltarea serviciilor.
6. Personalul este informat în legătură cu observațiile
rezultate din analiza feedbackului din partea beneficiarilor.
7. Beneficiarii sunt implicați în procesul de furnizare a
serviciilor și în procesul de organizare a acțiunilor de
integrare socială.
8. Rezultatele procesului de integrare socială sunt
măsurate și analizate.
VI. Participarea
Definiție:
Furnizorul de servicii sociale promovează participarea
beneficiarilor la toate nivelurile de organizare și furnizare a

MONITORUL OFICIAL AL ROMÂNIEI, PARTEA I, Nr. 760/19.VIII.2004
serviciului, precum și în cadrul comunității. Furnizorul de
servicii sociale susțin și dezvoltă participarea socială a
beneficiarilor, incluziunea socială și se consultă în acest
sens cu foruri, grupuri, organizații reprezentative care
militează pentru educația civică, respectarea șanselor
egale, eliminarea barierelor în procesul de inserție socială.
Standarde:
1. Beneficiarii sunt implicați activ în activitățile derulate
în cadrul serviciului.
2. Furnizorul de servicii sociale creează proceduri de
implicare a beneficiarilor în stabilirea politicii și a strategiilor
privind serviciile sociale.
3. Furnizorul de servicii sociale creează proceduri de
implicare a beneficiarilor în procesul de luare a deciziilor,
în procesul dezvoltării de programe, evaluarea și
administrarea serviciului primit.
4. Atât personalul, cât și beneficiarii sunt informați
constant asupra procedurilor de participare a beneficiarilor
în cadrul furnizării serviciului.
5. Gradul de participare a beneficiarilor în activitățile,
programele dezvoltate în cadrul serviciului este evaluat
constant.
6. Furnizorul de servicii sociale promovează implicarea
beneficiarilor în cadrul comunității locale.
7. Furnizorul de servicii sociale promovează implicarea
comunității locale în activitățile desfășurate în cadrul
serviciilor dezvoltate.
8. Furnizorul de servicii sociale susțin participarea civică
a beneficiarilor.
VII. Parteneriate
Definiție:
Furnizorul de servicii sociale cooperează în vederea
organizării și dezvoltării serviciilor sociale, prin încheierea
de parteneriate, pentru a crea un continuum în furnizarea
serviciilor sociale, un sistem eficient și transparent care
vine în întâmpinarea dificultăților și riscurilor la care sunt
expuși cetățenii.
Parteneriatele se încheie între furnizorii publici de
servicii sociale, între furnizorii publici și cei privați și între
furnizorii privați.
Standarde:
1. Furnizorul de servicii sociale promovează o politică
de parteneriat bazată pe nevoile și așteptările beneficiarilor
și resursele disponibile.
2. Partenerii cooperează în vederea organizării și
dezvoltării serviciilor sociale, prin încheierea de convenții de
parteneriat și de contracte de acordare a serviciilor sociale.
3. Obiectivele comune și modalitățile de cooperare cu
partenerii sunt definite și acceptate de comun acord.
4. Funcționarea, impactul și sustenabilitatea
parteneriatelor sunt monitorizate și evaluate în mod regulat
de către toți furnizorii de servicii implicați.
5. Rezultatele evaluării acțiunilor realizate în parteneriat
sunt diseminate anual partenerilor, personalului angajat,
beneficiarilor și reprezentanților acestora.

7

VIII. Orientarea pe rezultate
Definiție:
Furnizorul de servicii sociale este centrat pe rezultate în
beneficiul persoanelor deservite, al familiilor lor/reprezentanților
legali și al comunității.
Impactul serviciilor este monitorizat, măsurat și este un
element important al unui proces continuu de îmbunătățire
a calității, transparență și responsabilizare.
Standarde:
1. Furnizorii de servicii sociale definesc un set clar de
indicatori măsurabili pentru intrările în sistem (resursele
umane, materiale și financiare care sunt utilizate pentru
organizarea și dezvoltarea serviciului), pentru procedurile de
primire a beneficiarilor, pentru desfășurarea și rezultatele
proceselor de furnizare a serviciilor.
2. Furnizorii de servicii sociale utilizează indicatori de
măsurare a performanței organizaționale atât pe baza
rezultatelor financiare (creșterea bunurilor, a capitalului,
fluxul de capital, investiții, stocuri, profituri etc.), cât și pe
baza rezultatelor nonfinanciare (numărul furnizorilor de
servicii, numărul beneficiarilor, calitatea vieții, rezultatele
serviciilor oferite etc.).
3. Membrii personalului sunt informați periodic despre
indicatorii de măsurare a intrărilor în sistem, a desfășurării
procesului de furnizare a serviciului și despre indicatorii de
măsurare a performanței organizaționale.
4. Furnizorii de servicii sociale au un sistem de
raportare, publicare, diseminare a rezultatelor obținute
membrilor personalului, beneficiarilor, finanțatorilor,
partenerilor sociali și decidenților politici.
5. Rezultatele sunt discutate periodic cu beneficiarii și
cu membrii personalului.
6. Furnizorii de servicii sociale au o procedură de
măsurare a satisfacției persoanelor deservite, a personalului
și a celorlalte grupuri de interes.
7. Furnizorii de servicii sociale au un sistem de
raportare, publicare, diseminare a rezultatelor obținute prin
măsurarea gradului de satisfacție a beneficiarilor, a
membrilor personalului și a celorlalți actori implicați.
8. Obiectivele politicilor stabilite de către furnizorii de
servicii sociale se măsoară și se evaluează sistematic
împreună cu beneficiarii și cu membrii personalului.
9. Furnizorii de servicii sociale utilizează permanent
rezultatele evaluărilor în vederea îmbunătățirii calității
serviciilor oferite, pentru a răspunde cât mai eficient
cerințelor beneficiarilor, membrilor personalului, celorlalți
actori implicați.
IX. Îmbunătățirea continuă
Definiție:
Furnizorii de servicii sociale vin în întâmpinarea nevoilor
sociale ale comunității, folosind într-un mod eficient
resursele de care dispun pentru dezvoltarea și
îmbunătățirea serviciilor. Formarea inițială și continuă a
personalului, adoptarea unei strategii de marketing și
comunicare adecvată, valorificarea feedbackului primit din

8

MONITORUL OFICIAL AL ROMÂNIEI, PARTEA I, Nr. 760/19.VIII.2004

partea finanțatorilor, a beneficiarilor și a reprezentanților
acestora, a actorilor implicați sunt folosite ca modalități de
îmbunătățire continuă a calității serviciilor sociale.
Standarde:
1.

Furnizorul

de

servicii

sociale

are

proceduri

sistematice pentru îmbunătățirea calității serviciilor și
monitorizarea continuă a implementării schimbărilor
necesare.

2. Obiectivele planificării anuale și prioritățile de
îmbunătățire a calității serviciilor oferite sunt stabilite
împreună cu personalul angajat, beneficiarii și reprezentanții
acestora, cu alți actori implicați.
3. Sunt identificați și folosiți indicatori de evaluare a
organizării și furnizării serviciilor.
4. FSS stabilește acțiuni pentru formarea și
perfecționarea continuă a personalului.
5. FSS dispune de proceduri pentru un marketing și o
comunicare eficientă.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 760/19.VIII.2004 conține 8 pagini.

Prețul de vânzare 8.500 lei

ISSN 1453—4495

