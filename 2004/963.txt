Anul 172 (XVI) — Nr. 963

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 20 octombrie 2004

SUMAR
Nr.

Pagina

Nr.

Pagina

1

2

HOTĂRÂRI ALE GUVERNULUI ROMÂNIEI
1.664. — Hotărâre privind declanșarea procedurilor de
expropriere a bunurilor imobile, proprietate privată,

situate pe amplasamentul lucrării îInfrastructura
conexă de pe teritoriul românesc a obiectivului
«Pod peste fluviul Dunărea, la Calafat — Vidin»“,
municipiul Calafat, județul Dolj.................................

2–3

1.665. — Hotărâre privind aprobarea Statutului Academiei
de Științe Medicale ...................................................

DECRETE
776. — Decret privind înaintarea în gradul de generallocotenent cu trei stele a unui general-maior cu
două stele din Ministerul Apărării Naționale ...........
777. — Decret privind acordarea gradului de general
de brigadă cu o stea unor colonei din Ministerul
Apărării Naționale și trecerea acestora în rezervă
cu noul grad ..............................................................

3–7

1.686. — Hotărâre privind suplimentarea bugetului
Serviciului Român de Informații din Fondul de
rezervă bugetară la dispoziția Guvernului, prevăzut
în bugetul de stat pe anul 2004 .............................

7–8

DECRETE
PREȘEDINTELE ROMÂNIEI

DECRET
privind înaintarea în gradul de general-locotenent cu trei stele
a unui general-maior cu două stele
din Ministerul Apărării Naționale
În temeiul prevederilor art. 94 lit. b) și ale art. 100 din Constituția
României, republicată, precum și ale art. 4 lit. f) pct. 28 din Legea
nr. 415/2002 privind organizarea și funcționarea Consiliului Suprem de
Apărare a Țării,
având în vedere propunerea ministrului apărării naționale și Hotărârea
Consiliului Suprem de Apărare a Țării nr. S/185 din 6 octombrie 2004,
Președintele României

d e c r e t e a z ă:

Articol unic. — Domnul general-maior cu două stele Paraniac Iacob
Cornel se înaintează în gradul de general-locotenent cu trei stele.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 15 octombrie 2004.
Nr. 776.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 963/20.X.2004
PREȘEDINTELE ROMÂNIEI

DECRET
privind acordarea gradului de general de brigadă cu o stea unor colonei
din Ministerul Apărării Naționale și trecerea acestora în rezervă cu noul grad
În temeiul prevederilor art. 94 lit. b) și ale art. 100 din Constituția României, republicată, precum și ale art. 4
lit. f) pct. 28 din Legea nr. 415/2002 privind organizarea și funcționarea Consiliului Suprem de Apărare a Țării,
având în vedere propunerea ministrului apărării naționale și Hotărârea Consiliului Suprem de Apărare a Țării
nr. S/185 din 6 octombrie 2004,
Președintele României

d e c r e t e a z ă:

Articol unic. — Pe data de 1 octombrie 2004, domnilor
colonei Enea Iorgu Vasile și Țuțuianu Petre Vasile li se

acordă gradul de general de brigadă cu o stea și se trec
în rezervă cu noul grad.

PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 15 octombrie 2004.
Nr. 777.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind declanșarea procedurilor de expropriere a bunurilor imobile, proprietate privată,
situate pe amplasamentul lucrării îInfrastructura conexă de pe teritoriul românesc a obiectivului
«Pod peste fluviul Dunărea, la Calafat — Vidin»“, municipiul Calafat, județul Dolj
În temeiul art. 108 din Constituția României, republicată, al art. 4 alin. (1) din Legea nr. 198/2004 privind unele
măsuri prealabile lucrărilor de construcție de autostrăzi și drumuri naționale,
Guvernul României adoptă prezenta hotărâre.
Art. 1. — Se aprobă amplasamentul lucrării de utilitate
publică de interes național îInfrastructura conexă de pe
teritoriul românesc a obiectivului «Pod peste fluviul
Dunărea, la Calafat — Vidin»“, situat pe teritoriul
administrativ al municipiului Calafat, județul Dolj, prevăzut în
anexa nr. 1.
Art. 2. — (1) Se aprobă declanșarea procedurilor de
expropriere a bunurilor imobile (terenuri și/sau construcții),
proprietate privată, situate pe amplasamentul lucrării
prevăzute la art. 1.
(2) Bunurile imobile supuse exproprierii sunt prevăzute
în anexa nr. 2.
Art. 3. — Justa despăgubire pentru bunurile imobile, ce
constituie amplasamentul lucrării prevăzute la art. 1, în
sumă globală estimată de 35.500.000 mii lei, în anul 2004,
se suportă de la bugetul de stat din prevederile aprobate
Ministerului Transporturilor, Construcțiilor și Turismului
pentru acest an, după cum urmează:

a) suma de 31.900.000 mii lei, ca justă despăgubire
pentru suprafețele de teren necesare realizării racordului
rutier, expropriator fiind statul român prin Compania
Națională de Autostrăzi și Drumuri Naționale din România
— S.A.;
b) suma de 3.600.000 mii lei, ca justă despăgubire
pentru suprafețele de teren necesare realizării racordului
feroviar, expropriator fiind statul român prin Compania
Națională de Autostrăzi și Drumuri Naționale din România
— S.A.
Art. 4. — Planurile de situație cu amplasamentul lucrării,
avizate conform legii, delimitarea suprafețelor și a
construcțiilor supuse exproprierii, precum și tabelul prevăzut
în anexa nr. 2 se aduc la cunoștință publică și prin afișare
la sediul Consiliului Local al Municipiului Calafat, județul
Dolj.
Art. 5. — Regularizarea documentațiilor cadastrale se va
efectua de către expropriatori, pe baza proiectului tehnic și

PDF compression, OCR, web-optimization with CVISION's PdfCompressor

3

MONITORUL OFICIAL AL ROMÂNIEI, PARTEA I, Nr. 963/20.X.2004
a detaliilor de execuție, cu respectarea reglementărilor în
vigoare și fără a fi necesară modificarea prezentei hotărâri.

Art. 6. — Anexele nr. 1 și 2*) fac parte integrantă din
prezenta hotărâre.

PRIM-MINISTRU

ADRIAN NĂSTASE
Contrasemnează:
Ministrul transporturilor, construcțiilor și turismului,
Miron Tudor Mitrea
Ministrul finanțelor publice,
Mihai Nicolae Tănăsescu
București, 7 octombrie 2004.
Nr. 1.664.
*) Anexele nr. 1 și 2 se comunică Ministerului Transporturilor, Construcțiilor și Turismului.

GUVERNUL ROMÂNIEI

HOTĂRÂRE
privind aprobarea Statutului Academiei de Științe Medicale
În temeiul art. 108 din Constituția României, republicată, și al art. 29 din Legea nr. 264/2004 privind organizarea
și funcționarea Academiei de Științe Medicale, cu modificările ulterioare,
Guvernul României adoptă prezenta hotărâre.
Articol unic. — Se aprobă Statutul Academiei de Științe
Medicale, instituție publică cu personalitate juridică, aflată în

subordinea Ministerului Sănătății, prevăzut în anexa care
face parte integrantă din prezenta hotărâre.

PRIM-MINISTRU

ADRIAN NĂSTASE
Contrasemnează:
Ministrul sănătății,
Ovidiu Brînzan
Ministrul educației și cercetării,
Alexandru Athanasiu
Ministrul finanțelor publice,
Mihai Nicolae Tănăsescu
București, 7 octombrie 2004.
Nr. 1.665.
ANEXĂ

STATUTUL
Academiei de Științe Medicale
CAPITOLUL I
Dispoziții generale
Art. 1. — (1) Academia de Științe Medicale, denumită în
continuare A.S.M., este instituție publică de interes național
în domeniul cercetării științifice medicale și farmaceutice, de
consacrare academică, cu personalitate juridică, aflată în
subordinea Ministerului Sănătății.
(2) Sediul A.S.M. se află în municipiul București,
șos. Ștefan cel Mare nr. 19—21, sectorul 2.
(3) A.S.M. este for științific național care reunește
personalități consacrate din domeniile medical și
farmaceutic, fiind continuatoarea Academiei de Științe
Medicale înființată prin Decretul Consiliului de Stat
nr. 590/1969.

Art. 2. — A.S.M. are ca obiect de activitate:
a) dezvoltarea științelor medicale și farmaceutice în
scopul îmbunătățirii stării de sănătate a populației;
b) promovarea pe plan național a cercetărilor științifice
din domeniile biomedicinei, medicinei clinice, medicinei
fundamentale, medicinei preventive, sănătății publice și
științelor farmaceutice;
c) coordonarea activității de cercetare științifică în
domeniile de vârf ale biomedicinei fundamentale și
aplicative, desfășurată în unitățile aflate în coordonarea sau
în subordonarea Ministerului Sănătății ori în alte unități de
profil.
Art. 3. — În realizarea obiectului său de activitate
A.S.M. colaborează cu Ministerul Sănătății, Ministerul

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 963/20.X.2004

Educației și Cercetării, Academia Română, precum și cu
alte ministere, instituții de învățământ superior de medicină
și farmacie, instituții și unități de profil.
CAPITOLUL II
Organizare și funcționare
Art. 4. — A.S.M. are în componența sa membri titulari,
membri corespondenți și membri de onoare. Numărul
maxim al membrilor titulari și al membrilor corespondenți
este de 231, din care 190 membri titulari. Numărul
membrilor de onoare, cetățeni români și străini, nu poate
depăși 30% din totalul membrilor titulari și corespondenți.
Art. 5. — (1) În cazul în care un membru al A.S.M.
este condamnat definitiv la o pedeapsă privativă de
libertate pentru o faptă săvârșită cu intenție, Adunarea
generală a A.S.M. hotărăște excluderea acestuia din rândul
membrilor săi.
(2) Membrii titulari și membrii corespondenți sunt
cetățeni români aleși dintre personalitățile științifice de
prestigiu care s-au distins prin activitate și realizări
remarcabile în domeniul cercetării științifice medicale și
farmaceutice.
(3) Membrii de onoare sunt cetățeni români și străini
care s-au remarcat prin realizările și contribuțiile lor la
dezvoltarea științelor din domeniile preocupărilor A.S.M.
Art. 6. — A.S.M. poate acorda și titlul de membru postmortem.
Art. 7. — (1) Propunerile de candidați pentru membrii
titulari se fac de către membrii titulari ai secțiilor științifice
de specialitate, iar candidații sunt aleși din rândul
membrilor corespondenți pe baza realizărilor obținute și a
activității desfășurate în cadrul A.S.M.
(2) Propunerile de candidați pentru membrii
corespondenți se fac de către membrii titulari și membrii
corespondenți ai A.S.M., de către secțiile științifice de
specialitate, de filialele teritoriale, de institutele și centrele
medicale clinice ori de instituțiile de învățământ superior
medical și farmaceutic, dintre personalitățile științifice care
s-au remarcat prin realizări deosebite.
(3) Propunerile de candidați pentru membrii de onoare
se fac de către membrii titulari, de secțiile științifice de
specialitate și de senatele universităților de medicină și
farmacie.
(4) Propunerile de candidați se transmit biroului
executiv, pentru a fi analizate în consiliul științific care le
supune dezbaterii în Adunarea generală a A.S.M., și se
adoptă în condițiile realizării cvorumului, cu o majoritate de
două treimi din numărul membrilor prezenți.
(5) Propunerile de candidați sunt adoptate de adunarea
generală, în urma deliberării și a votului secret.
(6) Propunerile de candidați pentru membrii titulari și
membrii de onoare se votează numai de către membrii
titulari.
(7) Propunerile de candidați pentru membrii corespondenți
se votează de membrii titulari și de membrii corespondenți.
(8) Dosarele și propunerile se analizează de către biroul
consiliului științific și se prezintă spre avizare consiliului
științific, care le supune votului Adunării generale a A.S.M.
Art. 8. — Membrii titulari, membrii corespondenți și
membrii de onoare ai A.S.M. au următoarele drepturi:
a) să ia parte la lucrările secției științifice de specialitate
și a filialei de care aparțin, precum și la lucrările Adunării
generale a A.S.M.;

b) să ia parte la manifestările științifice inițiate de
A.S.M., de secțiile științifice de specialitate sau de filialele
din care fac parte;
c) să interpeleze conducerea A.S.M., a secțiilor științifice
de specialitate și a filialelor în Adunarea generală a A.S.M.
asupra unor probleme de interes pentru A.S.M.
Art. 9. — (1) Membrii titulari și membrii corespondenți
participă la vot și la luarea deciziilor în condițiile prevăzute
în prezentul statut.
(2) Membrii titulari și membrii corespondenți au dreptul
de a solicita să fie trecuți de Adunarea generală a A.S.M.
în rândul membrilor de onoare și, respectiv, în rândul
membrilor titulari ai A.S.M.
Art. 10. — Membrii titulari, membrii corespondenți și
membrii de onoare au îndatorirea să contribuie prin
activitatea lor la progresul științelor medicale și tehnologiei
și să se implice în întreaga viață academică.
Art. 11. — Membrii de onoare din țară au îndatorirea
de a participa la ședințele secției științifice de specialitate
și ale filialei din care fac parte, precum și la ședințele
adunărilor generale ale A.S.M.
Art. 12. — A.S.M. își desfășoară activitatea în cadrul
secțiilor științifice de specialitate, al filialelor teritoriale și al
aparatului de lucru propriu.
Art. 13. — (1) Secțiile științifice de specialitate sunt
următoarele:
a) Secția de cercetări biomedicale;
b) Secția de cercetări clinice de medicină internă;
c) Secția de chirurgie clinică și experimentală;
d) Secția de pediatrie și dezvoltare a copilului;
e) Secția de medicină preventivă și sănătate publică;
f) Secția de medicină comparată;
g) Secția de medicină dentară;
h) Secția de cercetări farmaceutice;
i) Secția de tehnologia investigațiilor paraclinice.
(2) Secția științifică de specialitate este condusă de un
birou format din președinte, 3—5 membri și un secretar
științific.
Art. 14. — (1) Președintele secției este ales dintre
membrii titulari, iar membrii biroului sunt aleși dintre
membrii titulari sau dintre membrii corespondenți, pentru un
mandat de 4 ani. Pentru a fi ales, candidatul trebuie să
întrunească două treimi din numărul de voturi ale
membrilor cu drept de vot prezenți, în condițiile realizării
cvorumului.
(2) În cazul absenței președintelui, conducerea secției
este asigurată de către un membru al biroului secției, iar
în caz de indisponibilitate mai mare de 6 luni sau de
demisie, se alege un nou președinte pe durata rămasă
până la încheierea mandatului inițial de 4 ani.
(3) Secretarul științific al secției realizează lucrările
curente ale secției și este numit de Consiliul științific al
A.S.M., la propunerea secției de specialitate.
Art. 15. — În domeniul lor de activitate, secțiile A.S.M.
au următoarele atribuții:
a) fac propuneri de membri corespondenți și titulari,
precum și de membri de onoare ai A.S.M.;
b) fac propuneri pentru direcțiile prioritare de cercetare
multidisciplinară, precum și pentru comenzi de cercetare în
cadrul unor granturi;
c) avizează ofertele de cercetare științifică primite din
partea unităților de cercetare medicală și farmaceutică;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 963/20.X.2004
analizează rapoartele lor anuale și fac propuneri conducerii
A.S.M. privind finanțarea acestor oferte în forma de
granturi;
d) evaluează rezultatele obținute, precum și contribuțiile
cercetărilor științifice la rezolvarea problemelor de ocrotire
a sănătății;
e) avizează rapoartele anuale ale filialelor A.S.M.;
f) avizează, la solicitarea conducerii A.S.M., posturile de
cercetare și dotările tehnice din unitățile de cercetare din
domeniul propriu de activitate;
g) fac propuneri pentru deplasări în străinătate pentru
perfecționare-specializare sau schimburi de experiență.
Art. 16. — (1) Pentru facilitarea coordonării activităților
de cercetare științifică, A.S.M. organizează în centrele
universitare medicale și farmaceutice filiale teritoriale ale
A.S.M., unități fără personalitate juridică.
(2) Organele de conducere, care sunt președintele și
secretarul, sunt alese de membrii filialei prin vot secret și
sunt confirmate de conducerea A.S.M.
(3) Filialele funcționează în baza regulamentului de
organizare și funcționare propriu, adoptat de Adunarea
generală a A.S.M., și reunesc toți membrii din zonele
respective.
Art. 17. — În cadrul A.S.M., prin hotărâre a consiliului
științific, se pot organiza comisii științifice de specialitate,
consilii și colective de lucru permanente sau temporare în
coordonarea Consiliului științific al A.S.M., a secției
științifice de specialitate sau, după caz, a filialei teritoriale.
Art. 18. — (1) A.S.M. dispune de un aparat propriu,
format din 10 posturi, încadrat cu personal științific, tehnic,
economic, juridic și administrativ, care asigură activitatea
curentă.
(2) Structura organizatorică și atribuțiile personalului din
aparatul propriu se stabilesc prin regulamentul de
organizare și funcționare aprobat de Adunarea generală a
A.S.M.
(3) Salarizarea personalului prevăzut la alin. (1) se face
în conformitate cu dispozițiile aplicabile personalului
bugetar.
Art. 19. — (1) Următoarele structuri de cercetare își pot
desfășura activitatea în coordonarea științifică a A.S.M.:
a) nuclee;
b) colective;
c) laboratoare;
d) secții;
e) departamente;
f) institute în care se desfășoară activitate de asistență
medicală, de învățământ și cercetare științifică medicală și
institute în care se desfășoară numai activitate de
cercetare științifică medicală, care au personalitate juridică
și sunt în subordinea sau în coordonarea Ministerului
Sănătății;
g) instituții fără personalitate juridică, în care se
desfășoară activitate de cercetare științifică medicală,
grefate pe clinici sau secții.
(2) Structurile de cercetare științifică medicală prevăzute
la alin. (1) lit. a)—e) pot funcționa atât în institute în care
se desfășoară numai activitate de cercetare științifică
medicală, cât și în celelalte unități sanitare cu sau fără
paturi, în care se desfășoară și activitate de asistență
medicală și învățământ.

5

CAPITOLUL III
Organele de conducere ale A.S.M.
Art. 20. — Organele de conducere ale A.S.M. sunt:
a) adunarea generală;
b) consiliul științific;
c) biroul executiv al consiliului științific;
d) președintele.
Art. 21. — (1) Forul suprem de conducere al A.S.M.
este Adunarea generală a A.S.M., alcătuită din membrii
titulari, membrii corespondenți și membrii de onoare.
(2) La Adunarea generală a A.S.M. pot participa ca
invitați fără drept de vot reprezentanți ai institutelor de
cercetare, unităților de învățământ superior, ministerelor de
specialitate și beneficiarilor activității de cercetare.
(3) Adunarea generală a A.S.M. este legal constituită în
prezența a cel puțin două treimi din numărul membrilor săi.
Hotărârile Adunării generale a A.S.M. se adoptă cu
majoritatea simplă a membrilor prezenți.
(4) Dacă la prima convocare nu este întrunit numărul
legal de două treimi din numărul membrilor, se convoacă,
în termen de maximum 30 de zile, o nouă adunare care
se consideră legal constituită în prezența a cel puțin
jumătate plus unu din numărul total al membrilor. În cazul
în care nici la a doua convocare nu este întrunit numărul
legal de membri, se convoacă, în termen de maximum 10
zile, o nouă adunare care se consideră legal constituită cu
numărul membrilor prezenți.
(5) Adunarea generală a A.S.M. se întrunește în sesiuni
ordinare o dată pe an și în sesiuni extraordinare ori de
câte ori este nevoie, la solicitarea Consiliului științific al
A.S.M. sau a cel puțin jumătate plus unu din numărul
membrilor A.S.M.
(6) Adunarea generală a A.S.M. se convoacă în scris
cu cel puțin 15 zile înaintea datei stabilite.
Art. 22. — Adunarea generală a A.S.M. are următoarele
atribuții principale:
a) alege, prin vot secret, noii membri de onoare,
membrii titulari și membrii corespondenți, în limita locurilor
devenite vacante, pe baza listelor avizate de Consiliul
științific al A.S.M.;
b) alege, prin vot secret, președintele și vicepreședinții
dintre membrii titulari ai A.S.M. și secretarul general dintre
membrii titulari sau corespondenți;
c) stabilește prioritățile de cercetare științifică din
domeniile A.S.M.;
d) adoptă statutul A.S.M., care se aprobă prin hotărâre
a Guvernului, la propunerea Ministerului Sănătății;
e) avizează bugetul de venituri și cheltuieli al A.S.M.;
f) aprobă regulamentul de organizare și funcționare al
secțiilor științifice de specialitate și al filialelor teritoriale ale
A.S.M.;
g) stabilește măsuri de îmbunătățire și dezvoltare a
activității A.S.M.;
h) decernează premiile anuale ale A.S.M. în ședințe
solemne;
i) hotărăște excluderea membrilor A.S.M. în condițiile
prevăzute la art. 5 alin. (1);
j) aprobă darea de seamă asupra activității desfășurate
între două adunări generale, precum și programele de
activitate științifică anuală și de perspectivă;
k) aprobă programe pentru valorificarea rezultatelor
cercetării științifice în domeniul medical și farmaceutic și
pentru îmbunătățirea asistenței medicale.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 963/20.X.2004

Art. 23. — (1) Între sesiunile Adunării generale a A.S.M.
organul de conducere al A.S.M. este consiliul științific,
alcătuit din președinte, 3 vicepreședinți, secretarul general
și președinții filialelor teritoriale.
(2) La ședințele Consiliului științific al A.S.M. pot fi
invitați și alți specialiști, în funcție de problemele luate în
discuție.
(3) Ședințele Consiliului științific al A.S.M. sunt statutar
constituite în prezența a două treimi din numărul membrilor
săi. Hotărârile se iau prin vot, cu majoritate de două treimi
din numărul membrilor prezenți.
(4) Ședințele Consiliului științific al A.S.M. se țin o dată
pe trimestru și ori de câte ori este nevoie.
Art. 24. — Consiliul științific al A.S.M. are următoarele
atribuții principale:
a) îndeplinește hotărârile Adunării generale a A.S.M.;
b) adoptă hotărâri referitoare la orientarea, realizarea și
coordonarea activității științifice;
c) inițiază și dezvoltă colaborări în domeniul cercetării
științifice cu Academia Română, instituții științifice, institute
de învățământ superior și alți parteneri interesați;
d) stabilește, la propunerea președintelui, atribuțiile și
răspunderile vicepreședinților și ale secretarului general;
e) stabilește măsuri pentru menținerea integrității
patrimoniului A.S.M.;
f) adoptă hotărâri privind prioritatea obiectivelor de
cercetare și face propuneri de eligibilitate a proiectelor și
temelor de cercetare în domeniul medical și farmaceutic;
g) stabilește relații științifice cu academii și instituții
similare din străinătate și hotărăște cu privire la afilierea
A.S.M. la organisme științifice internaționale;
h) hotărăște convocarea Adunării generale a A.S.M.;
i) examinează și avizează propunerile secțiilor și ale
filialelor privind alegerea de noi membri titulari, membri
corespondenți și membri de onoare;
j) propune Ministerului Sănătății criteriile pentru
desfășurarea activităților de cercetare științifică medicală și
farmaceutică;
k) avizează contractele de cercetare încheiate între
spitale și finanțatorul cercetării;
l) avizează, la solicitarea Ministerului Sănătății, spitalele
clinice și universitare, institutele, clinicile și secțiile clinice
care solicită să primească statut de centru de excelență
pentru activități medicale;
m) prezintă Adunării generale a A.S.M. darea de seamă
și rapoartele asupra activității A.S.M., precum și programe
de activitate;
n) întocmește și supune spre avizare bugetul de venituri
și cheltuieli al A.S.M.;
o) confirmă rezultatele alegerii conducerilor secțiilor
științifice și filialelor.
Art. 25. — Consiliul științific al A.S.M. răspunde în fața
Adunării generale a A.S.M. pentru întreaga activitate.
Art. 26. — (1) Între ședințele Consiliului științific al
A.S.M. conducerea operativă este asigurată de biroul
executiv al Consiliului științific al A.S.M., alcătuit din
președintele A.S.M., 3 vicepreședinți și secretarul general
al A.S.M.
(2) Ședințele ordinare ale biroului executiv al Consiliului
științific al A.S.M. au loc lunar sau ori de câte ori este
nevoie și se convoacă de președinte.
(3) Biroul executiv al Consiliului științific al A.S.M.
stabilește măsuri și ia decizii pentru îndeplinirea hotărârilor
Consiliului științific al A.S.M. și pentru rezolvarea
problemelor curente. Răspunde față de Consiliul științific al
A.S.M. pentru buna desfășurare a întregii activități a A.S.M.

(4) Hotărârile biroului executiv al Consiliului științific al
A.S.M. se iau prin vot deschis, cu majoritate simplă.
Art. 27. — (1) Președintele A.S.M. este președintele
consiliului științific și al biroului executiv și are următoarele
atribuții:
a) conduce și îndrumă întreaga activitate a A.S.M. pe
baza hotărârilor Adunării generale a A.S.M. și ale
Consiliului științific al A.S.M.;
b) reprezintă A.S.M. în relațiile cu terții și este ordonator
de credite;
c) asigură legătura permanentă cu Ministerul Sănătății și
cu alte ministere;
d) reprezintă și angajează A.S.M., în condițiile legii, în
relațiile cu persoane juridice și fizice române și străine și
informează Consiliul științific al A.S.M. asupra acțiunilor
întreprinse și a rezultatelor acestora;
e) convoacă și prezidează ședințele adunării generale a
A.S.M., ale Consiliul științific al A.S.M. și ale Biroului
executiv al consiliului științific al A.S.M.;
f) asigură îmbunătățirea activităților de cercetaredezvoltare din domeniile A.S.M.;
g) emite decizii în executarea hotărârilor Adunării
generale a A.S.M., ale Consiliului științific al A.S.M.,
precum și în exercitarea atribuțiilor proprii;
h) răspunde de patrimoniul A.S.M.
(2) În cazul în care președintele nu își poate exercita
prerogativele pe o perioadă mai mare de 30 de zile, va
desemna în vederea exercitării acestora pe unul dintre
vicepreședinți, prin delegare de competență; în caz de
indisponibilitate mai mare de 6 luni, se va proceda la
alegerea unui nou președinte pe durata corespunzătoare
încheierii mandatului.
Art. 28. — Secretarul general al A.S.M. are următoarele
atribuții:
a) urmărește și ia măsuri de îndeplinire a hotărârilor
Adunării generale a A.S.M., ale Consiliul științific al A.S.M.
și ale biroului executiv al acestuia;
b) coordonează și răspunde de activitatea aparatului de
lucru al A.S.M.;
c) pregătește documentele de lucru pentru Adunarea
generală a A.S.M., ședințele Consiliului științific al A.S.M.
și ale Biroului executiv al Consiliului științific al A.S.M.;
d) urmărește activitatea curentă a secțiilor științifice de
specialitate și a filialelor teritoriale;
e) coordonează activitatea de editare a publicațiilor
A.S.M.;
f) îndeplinește alte atribuții stabilite de Biroul executiv al
Consiliului științific al A.S.M. și de președintele A.S.M.
Art. 29. — (1) Președintele, vicepreședinții și secretarul
general ai A.S.M. sunt aleși de Adunarea generală a
A.S.M. pentru un mandat de 4 ani, având dreptul de a fi
realeși pentru încă un mandat.
(2) Pentru alegerea președintelui, vicepreședinților și a
secretarului general ai A.S.M., hotărârile se adoptă cu o
majoritate de două treimi din numărul membrilor A.S.M.
prezenți, în condițiile realizării cvorumului.
(3) Ședințele Adunării generale a A.S.M. pentru
alegerea organelor de conducere ale A.S.M. sunt conduse
de un prezidiu propus de Adunarea generală a A.S.M. și
format din 3—5 membri titulari care nu candidează.
(4) Candidaturile pentru președinte, vicepreședinți și
secretarul general ai A.S.M. se depun cu 30 de zile
înaintea datei de desfășurare a Adunării generale a A.S.M.
în care au loc alegerile, de către secțiile științifice, filialele

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 963/20.X.2004
teritoriale și, în nume propriu, de către membrii titulari și
corespondenți ai A.S.M.
(5) În Adunarea generală a A.S.M. se supun la vot
toate candidaturile avizate de Consiliul științific al A.S.M.
(6) Se declară aleși pentru fiecare funcție candidații
care au obținut cel puțin două treimi din numărul voturilor,
în ordinea descrescătoare a voturilor favorabile exprimate.
Art. 30. — Mandatele președintelui, vicepreședinților și
secretarului general ai A.S.M. încetează la expirarea
duratei prevăzute la art. 29 alin. (1).
CAPITOLUL IV
Finanțarea activității A.S.M.
Art. 31. — (1) Finanțarea activității A.S.M. se asigură
din venituri proprii și subvenții acordate de la bugetul de
stat, prin bugetul Ministerului Sănătății.
(2) Veniturile proprii ale A.S.M. se obțin din activitățile
realizate conform obiectului de activitate, pe bază de
contract cu instituții publice sau private. Utilizarea veniturilor
se face în condițiile legii, pentru cheltuielile curente și de
capital.
(3) A.S.M. poate primi donații, sponsorizări și orice
bunuri sau valori care servesc misiunii sale.

7

Art. 32. — Relațiile dintre A.S.M., secțiile științifice și
filialele teritoriale se stabilesc prin Regulamentul de
organizare și funcționare al A.S.M., aprobat de Adunarea
generală a A.S.M.
CAPITOLUL V
Dispoziții finale
Art. 33. — (1) A.S.M. are în dotare un parc auto
propriu format dintr-un autovehicul.
(2) Consumul lunar de carburanți pentru aparatul de
lucru este de 150 litri lunar.
Art. 34. — Prezentul statut poate fi modificat sau
completat la propunerea Adunării generale a A.S.M.
Modificările și completările intră în vigoare după aprobarea
acestora prin hotărâre a Guvernului și publicarea în
Monitorul Oficial al României, Partea I.
Art. 35. — Regulamentul de organizare și funcționare al
secțiilor științifice de specialitate și al filialelor teritoriale se
adoptă de Adunarea generală a A.S.M. în termen de
60 de zile de la publicarea prezentului statut în Monitorul
Oficial al României, Partea I.

GUVERNUL ROMÂNIEI

HOTĂRÂRE
privind suplimentarea bugetului Serviciului Român de Informații din Fondul de rezervă bugetară
la dispoziția Guvernului, prevăzut în bugetul de stat pe anul 2004
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Serviciului
Român de Informații din Fondul de rezervă bugetară la
dispoziția Guvernului pe anul 2004, cu suma de
422.500.000 mii lei, conform anexei care face parte
integrantă din prezenta hotărâre.
Art. 2. — Suma prevăzută la art. 1 este destinată
pentru cheltuieli de personal, cheltuieli materiale și servicii,
transferuri neconsolidabile, cheltuieli de capital (taxă pe
valoarea adăugată, taxe și comisioane vamale aferente
creditelor externe și interne, achiziții imobile) și plăți de

dobânzi și comisioane la creditele externe și interne
contractate.
Art. 3. — Utilizarea sumei prevăzute la art. 1 se face
de către ordonatorul principal de credite, potrivit dispozițiilor
legale.
Art. 4. — Ministerul Finanțelor Publice este autorizat să
introducă modificările corespunzătoare în structura bugetului
de stat și în volumul și structura bugetului Serviciului
Român de Informații pe anul 2004.

PRIM-MINISTRU

ADRIAN NĂSTASE
Contrasemnează:
p. Directorul Serviciului Român de Informații,
Ion Popescu
Ministrul finanțelor publice,
Mihai Nicolae Tănăsescu
București, 14 octombrie 2004.
Nr. 1.686.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 963/20.X.2004
ANEXĂ*)

*) Anexa este reprodusă în facsimil.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 963/20.X.2004 conține 8 pagini.

Prețul de vânzare 9.500 lei

ISSN 1453—4495

PDF compression, OCR, web-optimization with CVISION's PdfCompressor

