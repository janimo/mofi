Anul 172 (XVI) — Nr. 740

PARTEA

I

LEGI, DECRETE, HOTĂRÂRI ȘI ALTE ACTE

Marți, 17 august 2004

SUMAR

Nr.

Pagina
HOTĂRÂRI ALE GUVERNULUI ROMÂNIEI

1.211. — Hotărâre privind deschiderea Consulatului
General al României la Rostov pe Don, Federația
Rusă ...........................................................................

2

1.212. — Hotărâre privind numirea unui consul general ..

2

1.233. — Hotărâre privind măsuri pentru elaborarea
evaluării de țară în vederea aderării României la
Declarația Organizației pentru Cooperare și
Dezvoltare Economică — OCDE privind Investițiile
Străine și Întreprinderile Multinaționale....................

Nr.

Pagina

1.236. — Hotărâre privind transmiterea unui imobil,
proprietate publică a statului, din administrarea
Ministerului Apărării Naționale în administrarea
Ministerului Culturii și Cultelor, pentru Episcopia
Romanului ..................................................................

6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
3

1.234. — Hotărâre pentru aprobarea Procedurii privind
deducerea din venitul anual global a cheltuielilor
pentru reabilitarea locuinței de domiciliu, destinate
reducerii pierderilor de căldură în scopul
îmbunătățirii confortului termic..................................

3–4

1.235. — Hotărâre pentru modificarea Hotărârii
Guvernului nr. 760/2003 privind organizarea și
funcționarea Secretariatului de Stat pentru
Problemele Revoluționarilor din Decembrie 1989...

5

253. — Ordin al ministrului mediului și gospodăririi
apelor pentru aprobarea Regulamentului de
organizare și funcționare a Comitetului
interministerial și funcționarea comisiilor sectoriale
interministeriale ..........................................................

6–7

546/4.260. — Ordin al ministrului sănătății și al
ministrului educației și cercetării privind stabilirea
specialităților înrudite, care pot fi obținute ca a
doua specialitate fără susținerea concursului de
rezidențiat...................................................................

7–8

2

MONITORUL OFICIAL AL ROMÂNIEI, PARTEA I, Nr. 740/17.VIII.2004

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind deschiderea Consulatului General al României la Rostov pe Don, Federația Rusă
În temeiul art. 108 din Constituție, republicată,
Guvernul României adoptă prezenta hotărâre.
Art. 1. — (1) Se suplimentează schema externă de
personal a Ministerului Afacerilor Externe cu 5 posturi
pentru Consulatul General al României la Rostov pe Don,
Federația Rusă, potrivit anexei care face parte integrantă
din prezenta hotărâre.
(2) Numărul maxim de posturi prevăzut pentru Ministerul

Afacerilor Externe prin Hotărârea Guvernului nr. 100/2004
privind organizarea și funcționarea Ministerului Afacerilor
Externe, cu modificările ulterioare, se majorează
corespunzător.
Art. 2. — Se suplimentează bugetul Ministerului
Afacerilor Externe în mod corespunzător.

PRIM-MINISTRU

ADRIAN NĂSTASE
Contrasemnează:
p. Ministrul afacerilor externe,
Bogdan Lucian Aurescu,
secretar de stat
p. Ministrul finanțelor publice,
Gheorghe Gherghina,
secretar de stat
București, 29 iulie 2004.
Nr. 1.211.
ANEXĂ

Consulatul General al României la Rostov pe Don va fi încadrat cu un
număr de 5 (cinci) posturi, după cum urmează:
1. consul general;
2. consul;
3. funcționar consular;
4. secretar dactilo-contabil;
5. șofer intendent.
GUVERNUL ROMÂNIEI

HOTĂRÂRE
privind numirea unui consul general
În temeiul art. 108 din Constituție, republicată,
Guvernul României

adoptă prezenta hotărâre.

Articol unic. — Domnul Cornel Ionescu se numește în funcția de
consul general, șef al Consulatului General al României la Rostov pe Don,
Federația Rusă.
PRIM-MINISTRU

ADRIAN NĂSTASE
Contrasemnează:
p. Ministrul afacerilor externe,
Bogdan Lucian Aurescu,
secretar de stat
București, 5 august 2004.
Nr. 1.212.

MONITORUL OFICIAL AL ROMÂNIEI, PARTEA I, Nr. 740/17.VIII.2004

3

GUVERNUL ROMÂNIEI

HOTĂRÂRE
privind măsuri pentru elaborarea evaluării de țară în vederea aderării României
la Declarația Organizației pentru Cooperare și Dezvoltare Economică — OCDE
privind Investițiile Străine și Întreprinderile Multinaționale
În temeiul art. 108 din Constituție, republicată,
Guvernul României adoptă prezenta hotărâre.
Art. 1. — Se aprobă desfășurarea procedurilor necesare
aderării României la Declarația Organizației pentru
Cooperare și Dezvoltare Economică — OCDE privind
Investițiile Străine și Companiile Multinaționale, în scopul

elaborării evaluării de țară pe care OCDE o va realiza în
domeniul investițiilor străine din România.
Art. 2. — Finanțarea acțiunii prevăzute la art. 1, în
sumă de 650.000 mii lei, se asigură din bugetul aprobat
Ministerului Afacerilor Externe pe anul 2004.

PRIM-MINISTRU

ADRIAN NĂSTASE
Contrasemnează:
p. Ministrul afacerilor externe,
Bogdan Lucian Aurescu,
secretar de stat
Președintele Agenției Române pentru Investiții Străine,
Alexandru Popa
p. Ministrul finanțelor publice,
Gheorghe Gherghina,
secretar de stat
București, 5 august 2004.
Nr. 1.233.

GUVERNUL ROMÂNIEI

HOTĂRÂRE
pentru aprobarea Procedurii privind deducerea din venitul anual global a cheltuielilor
pentru reabilitarea locuinței de domiciliu, destinate reducerii pierderilor de căldură
în scopul îmbunătățirii confortului termic
În temeiul art. 108 din Constituție, republicată, și al art. 86 alin. (1) lit. c) din Legea nr. 571/2003 privind Codul
fiscal, cu modificările ulterioare,
Guvernul României

adoptă prezenta hotărâre.

Articol unic. — Se aprobă Procedura privind
deducerea din venitul anual global a cheltuielilor pentru
reabilitarea locuinței de domiciliu, destinate reducerii

pierderilor de căldură în scopul îmbunătățirii confortului
termic, prevăzută în anexa care face parte integrantă din
prezenta hotărâre.

PRIM-MINISTRU

ADRIAN NĂSTASE
Contrasemnează:
p. Ministrul transporturilor, construcțiilor și turismului,
Traian Panait,
secretar de stat
p. Ministrul finanțelor publice,
Gheorghe Gherghina,
secretar de stat
București, 5 august 2004.
Nr. 1.234.

4

MONITORUL OFICIAL AL ROMÂNIEI, PARTEA I, Nr. 740/17.VIII.2004
ANEXĂ

PROCEDURA
privind deducerea din venitul anual global a cheltuielilor pentru reabilitarea locuinței de domiciliu,
destinate reducerii pierderilor de căldură în scopul îmbunătățirii confortului termic
Art. 1. — Reducerea pierderilor de căldură în scopul
îmbunătățirii confortului termic al locuinței de domiciliu
cuprinde, în condițiile legii, realizarea lucrărilor de reabilitare
termică, care au ca scop:
a) îmbunătățirea performanțelor de izolare termică a
elementelor de construcție care delimitează de exterior
spațiile interioare încălzite;
b) creșterea eficienței energetice a instalațiilor interioare
de încălzire și de apă caldă menajeră.
Art. 2. — (1) Lucrările de reabilitare termică a locuinței
de domiciliu constau în:
a) termoizolarea pereților exteriori;
b) termoizolarea terasei/podului;
c) termoizolarea planșeului peste subsol;
d) transformarea acoperișului tip terasă în acoperiș tip
șarpantă;
e) termoizolarea conductelor din subsol și, după caz,
înlocuirea conductelor, armăturilor și robinetelor cu pierderi;
f) înlocuirea ușilor de acces în blocul de locuințe cu
tâmplărie cu geam termoizolant;
g) înlocuirea armăturilor și robinetelor cu pierderi din
locuință;
h) înlocuirea ferestrelor exterioare și a ușilor de acces
la balcon/logie cu tâmplărie cu geam termoizolant și
montarea de obloane la ferestre;
i) spălarea chimică a corpurilor de încălzire;
j) înlocuirea corpurilor de încălzire;
k) înlocuirea robinetelor la corpurile de încălzire
existente cu robinete termostatate și contorizarea
consumului individual de energie termică/montarea
repartitoarelor de costuri la corpurile de încălzire;
l) contorizarea consumului individual de apă caldă
menajeră.
(2) Lucrările prevăzute la alin. (1) se referă atât la
spațiile cu destinația de locuință de domiciliu aflate în
proprietatea exclusivă a unei singure persoane, cât și la
cele aflate în coproprietate indiviză.
(3) În cazul locuințelor existente într-un bloc de locuințe,
clădire ce constituie un condominiu, lucrările prevăzute la
alin. (1) lit. a)—f) sunt considerate lucrări la părțile comune
ale acestuia.
(4) Lucrările de la alin. (1) se pot realiza în antrepriză
și/sau în regie proprie, după caz.
(5) Cheltuielile deductibile aferente fiecărui proprietar,
persoană fizică, al locuinței de domiciliu în situația
coproprietății indivize sau în cadrul condominiului, pentru
lucrările de reabilitare termică executate la părțile comune,
se determină proporțional cu cota-parte indiviză din
proprietatea comună deținută de fiecare proprietar.
Art. 3. — Beneficiază de facilitatea fiscală prevăzută la
art. 86 alin. (1) lit. c) din Legea nr. 571/2003 privind Codul
fiscal, cu modificările ulterioare, următorii contribuabili:

a) persoanele fizice rezidente române, cu domiciliul în
România;
b) persoanele fizice care îndeplinesc condiția prevăzută
la art. 40 alin. (2) din Legea nr. 571/2003, cu modificările
ulterioare, care realizează venituri supuse procedurii de
globalizare, respectiv:
1. venituri din activități independente;
2. venituri din salarii;
3. venituri din cedarea folosinței bunurilor.
Art. 4. — (1) Pentru a beneficia de deducerea
prevăzută la art. 86 alin. (1) lit. c) din Legea nr. 571/2003,
cu modificările ulterioare, este necesară anexarea la
declarația de venit global a următoarelor documente în
copie:
a) devizul de lucrări întocmit de persoana fizică/juridică
autorizată, respectiv declarație pe propria răspundere în
cazul realizării lucrărilor în regie proprie, din care să reiasă
materialele specifice achiziționate și categoriile de lucrări
executate, exprimate în unități fizice și valorice;
b) documentele justificative care atestă plata;
c) documentele justificative privind plata cheltuielilor și
repartizarea acestora pe fiecare proprietar, în cazul
lucrărilor executate la părțile comune ale condominiului;
d) actul de proprietate;
e) actul de identitate;
f) actele de stare civilă, după caz.
(2) Documentele de plată prevăzute la alin. (1) lit. b)
pot fi emise pe numele unuia sau al ambilor soți, în
situația în care locuința este dobândită în timpul căsătoriei.
(3) Pentru acordarea deducerii de către organul fiscal,
contribuabilii au obligația să depună documentele
justificative prevăzute mai sus, o dată cu declarația de
venit global, până la termenul stabilit pentru depunerea
acesteia.
Art. 5. — Deducerea reprezentând cheltuielile pentru
reabilitarea termică a locuinței se acordă persoanei fizice
care o deține în proprietate, pe baza documentelor
justificative prevăzute la art. 4, astfel:
a) pentru locuința deținută de o singură persoană,
deducerea se acordă proprietarului;
b) dacă locuința este deținută în comun, deducerea se
acordă fiecărui coproprietar contribuabil.
Art. 6. — Facilitatea se acordă pentru veniturile supuse
procedurii de globalizare în anul de impunere, indiferent de
data construirii locuinței de domiciliu, pe baza documentelor
care atestă efectuarea cheltuielilor în anul respectiv pentru
reabilitarea locuinței de domiciliu, destinate reducerii
pierderilor de căldură în scopul îmbunătățirii confortului
termic al acesteia.

5

MONITORUL OFICIAL AL ROMÂNIEI, PARTEA I, Nr. 740/17.VIII.2004
GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 760/2003 privind organizarea și funcționarea
Secretariatului de Stat pentru Problemele Revoluționarilor din Decembrie 1989
În temeiul art. 108 din Constituție, republicată,
Guvernul României adoptă prezenta hotărâre.
Articol unic. — Hotărârea Guvernului nr. 760/2003
privind organizarea și funcționarea Secretariatului de Stat
pentru Problemele Revoluționarilor din Decembrie 1989,
publicată în Monitorul Oficial al României, Partea I, nr. 492
din 8 iulie 2003, se modifică după cum urmează:

1. Alineatul (3) al articolului 8 va avea următorul
cuprins:
î(3) Numărul maxim de posturi este de 34, exclusiv
demnitarul și posturile aferente cabinetului demnitarului“.
2. Anexa se modifică și se înlocuiește cu anexa la
prezenta hotărâre.

PRIM-MINISTRU

ADRIAN NĂSTASE
Contrasemnează:
Secretariatul de Stat pentru Problemele Revoluționarilor
din Decembrie 1989,
Emilian Vasile Cutean,
secretar de stat
Ministrul muncii, solidarității sociale și familiei,
Dan Mircea Popescu
Ministrul finanțelor publice,
Mihai Nicolae Tănăsescu
București, 5 august 2004.
Nr. 1.235.

ANEXĂ
Numărul maxim de posturi — 34,
exclusiv demnitarul și posturile aferente cabinetului demnitarului

STRUCTURA ORGANIZATORICĂ
a Secretariatului de Stat pentru Problemele Revoluționarilor din Decembrie 1989

SECRETAR DE STAT

Cabinet

Compartiment audit intern

Secretar general

Direcția monitorizare

Direcția buget-finanțe,
programare, resurse umane

6

MONITORUL OFICIAL AL ROMÂNIEI, PARTEA I, Nr. 740/17.VIII.2004
GUVERNUL ROMÂNIEI

HOTĂRÂRE
privind transmiterea unui imobil, proprietate publică a statului,
din administrarea Ministerului Apărării Naționale în administrarea Ministerului Culturii și Cultelor,
pentru Episcopia Romanului
În temeiul art. 108 din Constituție, republicată, al art. 12 alin. (1) și (2) din Legea nr. 213/1998 privind
proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui imobil,
proprietate publică a statului, având datele de identificare
prevăzute în anexa care face parte integrantă din
prezenta hotărâre, din administrarea Ministerului Apărării
Naționale în administrarea Ministerului Culturii și Cultelor,

pentru Episcopia Romanului.
Art. 2. — Predarea-preluarea imobilului transmis
potrivit prevederilor art. 1 se face pe bază de protocol
încheiat între părțile interesate, în termen de 60 de zile
de la data intrării în vigoare a prezentei hotărâri.

PRIM-MINISTRU

ADRIAN NĂSTASE
Contrasemnează:
p. Ministrul apărării naționale,
George Cristian Maior,
secretar de stat
Ministrul culturii și cultelor,
Răzvan Theodorescu
p. Ministrul finanțelor publice,
Gheorghe Gherghina,
secretar de stat
București, 5 august 2004.
Nr. 1.236.
ANEXĂ
DATELE DE IDENTIFICARE

a imobilului, proprietate publică a statului, care se transmite din administrarea Ministerului Apărării Naționale
în administrarea Ministerului Culturii și Cultelor, pentru Episcopia Romanului
Locul unde este
situat imobilul
care se transmite

Persoana juridică
de la care se
transmite imobilul

Municipiul Bacău,
județul Bacău

Statul român,
Ministerul Apărării
Naționale

Codul de clasificare din
inventarul bunurilor aflate în
administrarea Ministerului
Apărării Naționale, care alcătuiesc
domeniul public al statului

Persoana juridică
la care se
transmite imobilul

Statul român, Ministerul
Culturii și Cultelor,
pentru Episcopia
Romanului

— imobil 979 (parțial)
— cod 8.29.09
— nr. M.F. 106.922

Caracteristicile
tehnice ale
imobilului

Suprafața totală
a terenului
= 14.917,22 m2

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI GOSPODĂRIRII APELOR

ORDIN
pentru aprobarea Regulamentului de organizare și funcționare
a Comitetului interministerial și funcționarea comisiilor sectoriale interministeriale
Având în vedere prevederile Hotărârii Guvernului nr. 1.097/2001 privind constituirea și funcționarea Comitetului
interministerial pentru coordonarea integrării domeniului protecției mediului în politicile și strategiile sectoriale la nivel
național, cu modificările ulterioare,
în temeiul Hotărârii Guvernului nr. 408/2004 privind organizarea și funcționarea Ministerului Mediului și Gospodăririi
Apelor, cu modificările ulterioare,
ministrul mediului și gospodăririi apelor emite următorul ordin:
Art. 1. — Pentru coordonarea integrării domeniului
protecției mediului în politicile și strategiile sectoriale la nivel

național se aprobă Regulamentul de organizare și funcționare
a Comitetului interministerial, conform anexei nr. 1.

MONITORUL OFICIAL AL ROMÂNIEI, PARTEA I, Nr. 740/17.VIII.2004
Art. 2. — Pentru desfășurarea activității curente a
Comitetului interministerial se aprobă Secretariatul
Comitetului interministerial, sub coordonarea căruia se
aprobă funcționarea comisiilor sectoriale interministeriale
(CSI), conform anexei nr. 2.
Art. 3. — CSI se constituie pentru fiecare secțiune din cadrul
acquis-ului comunitar de mediu, având următoarele atribuții:
a) revizuirea politicii de mediu existente, în vederea
analizării integrării domeniului protecției mediului în politicile
și strategiile sectoriale la nivel național;
b) elaborarea și urmărirea îndeplinirii măsurilor de
pregătire a fiecărui sector de mediu pentru negocierile de
aderare;
c) întocmirea rapoartelor periodice privind stadiul
pregătirii sectoarelor respective pentru negociere;
d) urmărirea modului de îndeplinire a angajamentelor
asumate în cursul procesului de negociere și propunere de
măsuri corespunzătoare;
e) urmărirea modului de gestionare a resurselor
naturale, corelarea folosirii acestora cu creșterea
economică, în vederea asigurării unei dezvoltări durabile;
f) asigurarea că propunerile legislative includ o evaluare
a potențialului economico-social și a costurilor, în corelare
cu impactul asupra mediului;
g) elaborarea și reactualizarea strategiilor sectoriale de
armonizare legislativă în domeniul protecției mediului;
h) elaborarea de acte normative care vizează protecția
mediului, în conformitate cu legislația Uniunii Europene;
i) definirea acțiunilor prioritare și a mecanismelor de
implementare a liniilor directoare comunitare;

7

j) definirea mecanismelor de monitorizare a
implementării;
k) analizarea și avizarea, din punct de vedere al
protecției mediului, a programelor, proiectelor și planurilor
vizând punerea în aplicare a politicilor și strategiilor
sectoriale la nivel național;
l) colaborarea la elaborarea și reactualizarea Planului
național de acțiune pentru protecția mediului (PNAPM).
Art. 4. — CSI răspund pentru stadiul realizării
activităților din domeniul atribuit fiecărei comisii și
încadrarea în termenele stabilite.
Art. 5. — CSI sunt coordonate de reprezentanți ai
autorității publice centrale pentru protecția mediului, conform
anexei nr. 2.
Art. 6. — Anexele nr. 1 și 2 fac parte integrantă din
prezentul ordin.
Art. 7. — Ministerul Mediului și Gospodăririi Apelor,
precum și celelalte ministere și instituții implicate în
procesul de integrare a protecției mediului în politicile și
strategiile sectoriale la nivel național vor duce la îndeplinire
prevederile prezentului ordin.
Art. 8. — Prezentul ordin se publică în Monitorul Oficial
al României, Partea I, cu excepția anexelor, care se
comunică celor interesați.
Art. 9. — La data intrării în vigoare a prezentului ordin
se abrogă ordinele ministrului apelor, pădurilor și protecției
mediului nr. 600 din 5 iulie 1999 și nr. 1.028 din
15 noiembrie 1999 privind constituirea colectivelor de lucru
pe categorii de probleme și domenii, precum și orice alte
dispoziții contrare.

Ministrul mediului și gospodăririi apelor,
Speranța Maria Ianculescu
București, 28 iulie 2004.
Nr. 253.
MINISTERUL SĂNĂTĂȚII
Nr. 546 din 6 mai 2004

MINISTERUL EDUCAȚIEI ȘI CERCETĂRII
Nr. 4.260 din 13 iulie 2004

ORDIN
privind stabilirea specialităților înrudite,
care pot fi obținute ca a doua specialitate fără susținerea concursului de rezidențiat
Văzând referatul Direcției resurse umane, formare profesională, concursuri și examene nr. OB.546 din 6 mai 2004
și art. 16 al Hotărârii Guvernului nr. 899/2002 privind organizarea învățământului postuniversitar medical și farmaceutic
uman, cu modificările ulterioare,
în temeiul dispozițiilor Hotărârii Guvernului nr. 743/2003 privind organizarea și funcționarea Ministerului Sănătății,
cu modificările și completările ulterioare, și ale Hotărârii Guvernului nr. 410/2004 privind organizarea și funcționarea
Ministerului Educației și Cercetării,
ministrul sănătății și ministrul educației și cercetării emit următorul ordin:
Art. 1. — (1) Specialitățile înrudite care pot fi obținute
ca a doua specialitate fără susținerea concursului de
rezidențiat, cu parcurgerea integrală a stagiului de
pregătire, sunt cele prevăzute în grupele 1—3 din lista
cuprinsă în anexa care face parte integrantă din prezentul ordin.
(2) A doua specialitate se poate obține numai în cadrul
grupelor stabilite în anexă.
Art. 2. — (1) Medicii specialiști și primari încadrați în
clinici universitare, confirmați în specialități de bază, care
desfășoară activitate în clinici cu profil de specialități
înrudite, de minimum 5 ani, pot susține examenul de
confirmare ca specialist în cea de-a doua specialitate, cu
acordul facultății de medicină sau farmacie respective și cu
aprobarea Ministerului Sănătății.
(2) Medicii specialiști și primari încadrați în instituții de
inspecția muncii pot obține cea de-a doua specialitate în
medicina muncii.
(3) Stagiile efectuate în cadrul primei specialități și
perioadele de activitate în clinici de specialitate, din țară și

străinătate, pot fi deduse din stagiul necesar pregătirii
pentru examenul de specialist.
Art. 3. — Stagiul de pregătire în vederea obținerii celei
de-a doua specialități înrudite, fără susținerea concursului
de rezidențiat, se face în regim cu taxă. Cuantumul taxei
se stabilește prin ordin al ministrului sănătății, la
propunerea Centrului Național de Perfecționare
Postuniversitară a Medicilor, Farmaciștilor, Altui Personal cu
Studii Superioare și Asistenților Medicali.
Art. 4. — (1) Medicii primari și specialiști încadrați în
unități sanitare publice sau private pot efectua pregătire în
cea de-a doua specialitate înrudită, fără susținerea
concursului de rezidențiat, la propunerea unităților sanitare
respective și cu avizul Colegiului Medicilor din România.
(2) Taxa privind programul de pregătire poate fi
suportată de către unitatea sanitară în care solicitantul este
încadrat. În cazul celor neîncadrați, taxa se suportă de
către solicitant.

8

MONITORUL OFICIAL AL ROMÂNIEI, PARTEA I, Nr. 740/17.VIII.2004

(3) Pentru medicii încadrați în unități sanitare finanțate
din fonduri publice taxa va fi suportată de unitatea sanitară
după obținerea avizului favorabil al Ministerului Sănătății,
respectiv ale ministerelor cu rețea sanitară proprie.
(4) Formele de angajare și retribuire pentru această
perioadă de pregătire se vor reglementa prin acte
adiționale la contractul de muncă, în conformitate cu Legea
nr. 53/2003 — Codul muncii, cu modificările ulterioare.
Art. 5. — Stagiul de pregătire în vederea obținerii celei
de-a doua specialități se efectuează conform prevederilor
Hotărârii Guvernului nr. 899/2002 privind organizarea
învățământului postuniversitar medical și farmaceutic uman,
cu modificările ulterioare. Un coordonator poate avea în
pregătire cel mult doi medici în cea de-a doua specialitate.

În cazul în care solicitările depășesc capacitatea de
pregătire, selecția se va face în funcție de vechimea în
specialitate.
Art. 6. — Medicii nu pot participa în același timp la mai
multe programe de pregătire.
Art. 7. — Direcțiile din Ministerul Sănătății, Centrul
Național de Perfecționare Postuniversitară a Medicilor,
Farmaciștilor, Altui Personal cu Studii Superioare și
Asistenților Medicali, direcțiile de sănătate publică și
ministerele cu rețea sanitară proprie vor duce la îndeplinire
prevederile prezentului ordin.
Art. 8. — Prezentul ordin se publică în Monitorul Oficial
al României, Partea I.

Ministrul sănătății,
Ovidiu Brînzan

Ministrul educației și cercetării,
Alexandru Athanasiu
ANEXĂ
LISTA

grupelor de specialități, considerate înrudite,
care pot fi obținute ca a doua specialitate fără susținerea concursului de rezidențiat
Grupa 1
• medicină internă
• cardiologie
• gastroenterologie
• hematologie
• nefrologie
• pneumologie
• reumatologie
• endocrinologie
• oncologie medicală
• medicina muncii
• diabet zaharat, nutriție și boli
metabolice
• alergologie și imunologie clinică
• boli infecțioase
• geriatrie și gerontologie
• farmacologie clinică
• genetică medicală
• pediatrie
• neonatologie
• anestezie-terapie intensivă
• medicină de urgență
Grupa 2
• reumatologie
• recuperare, medicină fizică și
balneologie
• medicină sportivă

Grupa 3
• dermato-venerologie
• alergologie și imunologie clinică
Grupa 4
• oncologie medicală
• radioterapie
• medicină internă
Grupa 5
• neurologie
• psihiatrie
• neurologie pediatrică
• psihiatrie pediatrică
Grupa 6
• medicină de familie
• medicină de urgență
• medicina muncii
• expertiza medicală a capacității
de muncă
• geriatrie și gerontologie
Grupa 7
• chirurgie generală
• chirurgie pediatrică
• chirurgie toracică
• chirurgie vasculară
• chirurgie cardiacă și a vaselor
mari
• chirurgie plastică, microchirurgie
reconstructivă
• urologie

• ortopedie și traumatologie
• ortopedie pediatrică
• obstetrică-ginecologie
Grupa 8
• neurochirurgie
• otorinolaringologie
• oftalmologie
• chirurgie orală și maxilo-facială
• chirurgie plastică, microchirurgie
reconstructivă
Grupa 9
• radiologie-imagistică medicală
• medicină nucleară
Grupa 10
• anatomie patologică
• medicină legală
Grupa 11
• epidemiologie
• igienă
• sănătate publică și management
Grupa 12
• chirurgie dento-alveolară
• ortodonție și ortopedie dentofacială
• chirurgie orală și maxilo-facială
Grupa 13
• farmacie clinică
• laborator farmaceutic
• industrie farmaceutică și cosmetică

N O T Ă:

1. De asemenea poate fi obținută a doua specialitate în anatomie patologică de către neurologi și dermato-venerologi.
2. Orice specialist din grupele 7 și 8 poate obține a doua specialitate în anestezie-terapie intensivă sau în
medicina de urgență.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 740/17.VIII.2004 conține 8 pagini.

Prețul de vânzare 8.500 lei

ISSN 1453—4495

