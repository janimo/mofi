PARTEA

Anul 172 (XVI) — Nr. 988

I

LEGI, DECRETE, HOTĂRÂRI ȘI ALTE ACTE

Miercuri, 27 octombrie 2004

SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 329 din 16 septembrie 2004 referitoare la
excepția de neconstituționalitate a dispozițiilor
art. 181 alin. 3 din Codul penal ..............................

382.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului de stat, ministrul
administrației și internelor, pentru aprobarea
Ghidului de aplicare a ajutoarelor de stat acordate
în temeiul Ordonanței de urgență a Guvernului
nr. 24/1998 privind regimul zonelor defavorizate,
republicată, cu modificările și completările
ulterioare ....................................................................

DECIZII

ALE

Nr.
702.

1–3
751.

3–6

CURȚII

Pagina
— Ordin al ministrului de stat, ministrul economiei
și comerțului, privind aprobarea nivelului tarifelor
percepute de Centrul Român pentru Promovarea
Comerțului ..................................................................

6–16

— Ordin al ministrului agriculturii, pădurilor și
dezvoltării rurale pentru modificarea Ordinului
ministrului agriculturii, alimentației și pădurilor
nr. 158/2003 privind aprobarea componenței,
organizarea și funcționarea Comisiei pentru
derularea mecanismului de acordare a sprijinului
financiar de la bugetul de stat prin Programul de
creștere a competitivității produselor agroalimentare

16

CONSTITUȚIONALE

CURTEA CONSTITUȚIONALĂ

D E C I Z I A Nr. 329
din 16 septembrie 2004

referitoare la excepția de neconstituționalitate a dispozițiilor art. 181 alin. 3 din Codul penal
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Afrodita Laura Tutunaru

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 181 alin. 3 din Codul penal, excepție

ridicată de Constantin Butoiu în Dosarul nr. 872/2004 al
Judecătoriei Câmpulung.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției ca neîntemeiată, deoarece actele de
netrimitere în judecată emise de procuror în condițiile
prevăzute de Codul de procedură penală, inclusiv
ordonanța de scoatere de sub urmărire penală și de
aplicare a unei sancțiuni cu caracter administrativ, prevăzută
de art. 181 alin. 3 din Codul penal, pot fi atacate, potrivit
art. 2781 din Codul de procedură penală, la instanța de

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 988/27.X.2004

judecată, după epuizarea căilor prevăzute la art. 278 din
același cod.
C U R T E A,

având în vedere actele și lucrările dosarului, constată
următoarele:
Prin Încheierea din 2 aprilie 2004, pronunțată în Dosarul
nr. 872/2004, Judecătoria Câmpulung a sesizat Curtea
Constituțională cu excepția de neconstituționalitate a
prevederilor art. 181 alin. 3 din Codul penal.
Excepția a fost ridicată de Constantin Butoiu în dosarul
cu numărul de mai sus, având ca obiect soluționarea unei
plângeri formulate de acesta împotriva ordonanței de
scoatere de sub urmărire penală și de aplicare a unei
sancțiuni cu caracter administrativ, emisă de Parchetul de
pe lângă Judecătoria Câmpulung.
În motivarea excepției de neconstituționalitate autorul
acesteia susține că procurorul nu este magistrat, în sensul
Convenției pentru apărarea drepturilor omului și a
libertăților fundamentale, și, pe cale de consecință, nu se
poate substitui instanței de judecată în aprecierea gradului
de pericol social al unei infracțiuni. Pronunțarea unei soluții
de scoatere de sub urmărire penală este și trebuie să fie
doar atributul judecătorului, care, potrivit art. 126 alin. (1)
din Constituție, republicată, este singurul abilitat să
înfăptuiască acte de justiție. De altfel, textul atacat face
trimitere la sancțiunile cu caracter administrativ care, în
conformitate cu art. 91 din Codul penal, pot fi aplicate doar
de instanța de judecată.
Judecătoria Câmpulung opinează că excepția de
neconstituționalitate este neîntemeiată, deoarece prevederile
legale atacate nu contravin principiului înscris în art. 126
alin. (1) din Legea fundamentală, cu atât mai mult cu cât
soluțiile procurorului nu se bucură de puterea lucrului
judecat și, potrivit art. 275—2781 din Codul de procedură
penală, pot fi contestate în fața instanței de judecată.
Potrivit art. 24 alin. (1) din Legea nr. 47/1992,
republicată, cu modificările și completările ulterioare,
încheierea de sesizare a fost comunicată președinților celor
două Camere ale Parlamentului și Guvernului. De
asemenea, potrivit art. 18 1 din Legea nr. 35/1997, cu
modificările ulterioare, s-a solicitat și punctul de vedere al
instituției Avocatul Poporului.
Guvernul României apreciază că excepția de
neconstituționalitate este neîntemeiată, deoarece, potrivit
Codului de procedură penală, procurorul poate dispune
scoaterea de sub urmărire penală în cazurile prevăzute de
art. 10 lit. a)—e). În condițiile în care lipsa pericolului
social concret al unei infracțiuni, apreciată potrivit criteriilor
stabilite de art. 181 din Codul penal, constituie o cauză
care împiedică punerea în mișcare a acțiunii penale de
către procuror sau împiedică exercitarea acesteia în
continuare de către același organ, soluția impusă de textul
criticat este firească.
Dispozițiile art. 181 alin. 3 din Codul penal nu încalcă
prevederile art. 126 alin. (1) din Constituție, republicată,
întrucât soluția de netrimitere în judecată pronunțată de
reprezentantul Ministerului Public nu se bucură de
autoritatea lucrului judecat ca și hotărârile judecătorești.
Scoaterea de sub urmărire penală dispusă de procuror
poate fi contestată, în condițiile art. 2781 din Codul de
procedură penală, la instanța căreia i-ar reveni, potrivit
legii, competența să judece cauza în primă instanță. În
acest mod, accesul liber la justiție, precum și pronunțarea

unui act jurisdicțional care se bucură de autoritate de lucru
judecat sunt pe deplin asigurate.
Avocatul Poporului, invocând jurisprudența Curții
Constituționale referitoare la calitatea de magistrat a
procurorului, consideră că procurorii, în calitate de alți
magistrați împuterniciți prin lege cu exercitarea atribuțiilor
judiciare (art. 5 paragraful 3 din Convenția pentru apărarea
drepturilor omului și a libertăților fundamentale), îndeplinesc
o importantă funcție judiciară în procesul penal, întrucât
întreaga fază a urmăririi penale se desfășoară prin
activitatea sau sub supravegherea lor, fără a înfăptui însă
un act de justiție.
Aplicarea de către procuror a uneia dintre sancțiunile cu
caracter administrativ se face potrivit voinței legiuitorului
exprimate chiar în dispozițiile art. 181 alin. 3 din Codul
penal. Pe cale de consecință, procurorul acționează în
cadrul strict stabilit de lege, fiind respectat astfel principiul
legalității, prevăzut de art. 132 alin. (1) din Constituție,
republicată.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, republicată, ale art. 1 alin. (2), art. 2, 3, 10 și
29 din Legea nr. 47/1992, republicată, să soluționeze
excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 18 1 alin. 3 din Codul penal, care au
următorul conținut:
— Art. 18 1 alin. 3: îÎn cazul faptelor prevăzute în
prezentul articol, procurorul sau instanța aplică una din
sancțiunile cu caracter administrativ prevăzute în art. 91.“
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 126 alin. (1), potrivit cărora îJustiția
se realizează prin Înalta Curte de Casație și Justiție și prin
celelalte instanțe judecătorești stabilite de lege“.
Examinând excepția de neconstituționalitate, Curtea
constată că dispozițiile art. 181 din Codul penal se referă
la fapte antisociale care, prin conținutul lor concret și prin
atingerea minimă adusă valorilor sociale ocrotite de legea
penală, nu prezintă gradul de pericol social al unei
infracțiuni.
Legea a atribuit procurorului competența de a stabili în
concret, în faza de urmărire penală, gradul de pericol
social al faptei cercetate, ținând seama de rolul acestuia
de apărător al ordinii de drept și de reprezentant al
intereselor generale ale societății, definit prin art. 131
alin. (1) din Constituție, republicată. În exercitarea acestui
rol procurorul poate să dispună, în condițiile prevăzute de
art. 249 alin. 3 coroborat cu art. 11 pct. 1 lit. b) și art. 10
lit. b1) din Codul de procedură penală, scoaterea de sub
urmărire penală a persoanei cercetate pentru comiterea
unei fapte penale care intră sub incidența prevederilor
art. 181 din Codul penal și aplicarea față de făptuitor a
unei sancțiuni cu caracter administrativ.
Soluțiile pronunțate de procuror în cursul urmăririi
penale (încetarea urmăririi penale, scoaterea de sub

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 988/27.X.2004
urmărire penală și clasarea), fie că sunt rezoluții sau
ordonanțe, nu constituie însă acte de jurisdicție, ci acte
supuse cenzurii instanței de judecată, la plângerea
persoanei interesate, potrivit art. 278 1 din Codul de
procedură penală.

3

În consecință, nu poate fi primită susținerea autorului
excepției în sensul că, în aplicarea textului de lege atacat,
procurorul se substituie instanțelor judecătorești, încălcându-se
în felul acesta prevederile art. 126 alin. (1) din Constituție,
republicată.

Pentru considerentele expuse, în temeiul art. 146 lit. d) și al art. 147 alin. (4) din Constituție, republicată, precum
și al art. 1—3, al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 181 alin. 3 din Codul penal, excepție ridicată de
Constantin Butoiu în Dosarul nr. 872/2004 al Judecătoriei Câmpulung.
Definitivă și general obligatorie.
Pronunțată în ședința publică din data de 16 septembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
pentru aprobarea Ghidului de aplicare a ajutoarelor de stat acordate
în temeiul Ordonanței de urgență a Guvernului nr. 24/1998 privind regimul zonelor defavorizate,
republicată, cu modificările și completările ulterioare
Având în vedere prevederile art. 5 alin. (1) din Ordonanța de urgență a Guvernului nr. 64/2003 pentru stabilirea
unor măsuri privind înființarea, organizarea, reorganizarea sau funcționarea unor structuri din cadrul aparatului de lucru al
Guvernului, a ministerelor, a altor organe de specialitate ale administrației publice centrale și a unor instituții publice, ale
art. 10 din Ordonanța de urgență a Guvernului nr. 24/1998 privind regimul zonelor defavorizate, republicată, cu
modificările și completările ulterioare,
în temeiul prevederilor art. 9 alin. (4) din Ordonanța de urgență a Guvernului nr. 63/2003 privind organizarea și
funcționarea Ministerului Administrației și Internelor, aprobată cu modificări și completări prin Legea nr. 604/2003, cu
modificările ulterioare,
ministrul de stat, ministrul administrației și internelor, emite următorul ordin:
Art. 1. — Se aprobă Ghidul de aplicare a ajutoarelor
de stat acordate în temeiul Ordonanței de urgență a
Guvernului nr. 24/1998 privind regimul zonelor
defavorizate, republicată, cu modificările și completările
p. Ministrul de stat,
ministrul administrației și internelor,
Toma Zaharia,
secretar de stat

ulterioare, prevăzut în anexa care face parte integrantă
din prezentul ordin.
Art. 2. — Prezentul ordin se publică în Monitorul
Oficial al României, Partea I.
Ministrul delegat pentru administrația publică,
Gheorghe Emacu

București, 12 octombrie 2004.
Nr. 382.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 988/27.X.2004
ANEXĂ

GHID
de aplicare a ajutoarelor de stat acordate în temeiul Ordonanței de urgență a Guvernului nr. 24/1998
privind regimul zonelor defavorizate, republicată, cu modificările și completările ulterioare
1. Ajutorul de stat reprezintă orice măsură de sprijin
acordată de stat sau de unitățile administrativ-teritoriale, din
resurse de stat sau resurse ale unităților administrativteritoriale, ori de alte organisme care administrează surse
ale statului sau ale colectivităților locale, indiferent de
formă, care distorsionează sau amenință să distorsioneze
concurența prin favorizarea anumitor întreprinderi, a
producției anumitor bunuri, a prestării anumitor servicii sau
care afectează comerțul dintre România și statele membre
ale Uniunii Europene, fiind considerat incompatibil cu un
mediu concurențial normal.
Ca atare, orice ajutor de stat este considerat un factor
care distorsionează concurența, iar acordarea cu titlu de
excepție a ajutoarelor de stat trebuie să facă obiectul unor
proceduri severe de control din partea Consiliului
Concurenței.
2. Obiectivul ajutoarelor de stat regionale îl constituie
dezvoltarea durabilă a regiunilor slab dezvoltate prin
încurajarea efectuării de investiții în aceste zone. Ajutoarele
de stat regionale favorizează extinderea, modernizarea și
diversificarea activităților agenților economici localizați în
aceste regiuni și determină crearea de întreprinderi noi. În
scopul favorizării acestei dezvoltări și al reducerii
potențialelor efecte negative ale unor eventuale relocalizări,
este necesar ca acordarea acestor ajutoare de stat să fie
subordonată menținerii pentru o perioadă minimă a
investițiilor realizate în regiunea respectivă.
În zonele declarate defavorizate prin hotărâri ale
Guvernului agenții economici cu certificat de investitor
beneficiază de facilitățile fiscale prevăzute de legislația în
vigoare.
3. Scopul ajutoarelor de stat regionale este de a
asigura agenților economici din zona avută în vedere
aceleași șanse de dezvoltare ca și celor din alte zone ale
țării, fără a determina creșterea capacității de producție în
sectoarele în care există deja probleme legate de
supracapacitate.
4. Ajutoarele regionale cuprind ajutoarele de stat
acordate:
— zonelor pentru care au fost elaborate programe
naționale de dezvoltare regională, respectiv celor pentru
care se acordă ajutor de stat în vederea facilitării
dezvoltării anumitor activități economice, în condițiile în care
un astfel de ajutor de stat nu afectează climatul
concurențial;
— zonelor defavorizate, respectiv zonelor declarate
defavorizate prin acte normative, ca urmare a încadrării în
criteriile stabilite prin Ordonanța de urgență a Guvernului

nr. 24/1998 privind regimul zonelor defavorizate, republicată,
cu modificările și completările ulterioare.
5. Modalități de acordare a ajutorului de stat regional
Ajutorul de stat regional acordat agenților economici cu
certificat de investitor din zonele defavorizate constă în
scutirea de la plata impozitului pe profit pe durata de
existență a zonei defavorizate. Această scutire de la plata
unei obligații fiscale este legată direct de investiția
nou-creată.
6. Condiții de acordare a ajutorului de stat regional
6.1. Ajutor de stat pentru investiția inițială

6.1.1. Investiția inițială reprezintă o investiție în capital fix
în legătură cu crearea unei noi unități, extinderea unei
unități existente sau demararea unei activități care implică
o schimbare fundamentală în produsul sau procesul de
fabricație al unei unități existente, prin raționalizare,
diversificare sau modernizare.
Sunt excluse din categoria investițiilor inițiale:
a) investiția de înlocuire destinată conservării
potențialului de producție, care nu aduce un spor de venit,
ci are funcția economică de a-l menține;
b) măsurile destinate restructurării financiare a unei
întreprinderi aflate în dificultate.
O investiție în capital fix realizată sub forma
achiziționării unei unități care a fost închisă sau ar fi fost
închisă dacă nu ar fi fost cumpărată poate fi, de
asemenea, considerată investiție inițială.
6.1.2. Ajutorul de stat pentru investiția inițială este
calculat ca puncte procentuale din valoarea investiției.
Această valoare este stabilită pe baza unui ansamblu
uniform de cheltuieli, corespunzătoare elementelor
investiției, respectiv terenuri, clădiri și echipamente ce
formează baza standard.
În cazul unei achiziții trebuie luate în considerare
exclusiv costurile de achiziție a celor trei elemente de activ
din baza standard, cu condiția ca tranzacția să aibă loc în
condițiile pieței. Valoarea activelor pentru a căror achiziționare
s-a beneficiat deja de un ajutor înaintea cumpărării va fi
dedusă. Această valoare este stabilită pe baza unui
ansamblu uniform de cheltuieli, corespunzător elementelor
investiției, respectiv terenuri, clădiri și echipamente ce
formează baza standard prevăzută în anexa nr. 2 la
Regulamentul privind ajutorul de stat regional, pus în
aplicare prin Ordinului președintelui Consiliului Concurenței
nr. 55/2004. În sectorul transporturilor, cu excepția costurilor
materialului feroviar rulant, cheltuielile destinate achiziționării
mijloacelor și a materialului de transport, bunuri mobile, nu
sunt incluse în ansamblul de cheltuieli ce formează baza

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 988/27.X.2004
standard și, deci, nu sunt eligibile pentru ajutoare de stat
referitoare la o investiție inițială.
6.1.3. Costurile eligibile pot să includă anumite categorii
de investiții în imobilizări necorporale, cu condiția să nu
depășească 25% din baza standard pentru întreprinderile
mari. Aceste cheltuieli sunt cheltuielile legate de transferul
de tehnologie sub forma achiziționării de brevete, licențe
de exploatare sau cunoștințe brevetate, cunoștințe tehnice
nebrevetate.
Imobilizările necorporale eligibile trebuie să satisfacă cu
prioritate condițiile următoare:
a) să fie exploatate exclusiv în întreprinderea beneficiară
de ajutor de stat regional;
b) să fie considerate elemente de activ amortizabile;
c) să fie achiziționate de la un terț în condițiile pieței;
d) să figureze în activele firmei și să rămână în
patrimoniul întreprinderii beneficiare de ajutor de stat
regional pe o perioadă de cel puțin 5 ani.
6.1.4. Contribuția beneficiarului de ajutor de stat regional
trebuie să fie de cel puțin 25% din valoarea costurilor
eligibile ale proiectului de investiții și nu poate face obiectul
unui ajutor de stat.
6.1.5. Intensitatea brută a ajutorului de stat regional nu
trebuie să depășească plafonul de 50% din echivalentul
subvenției nete.
În cazul întreprinderilor mici și mijlocii, plafonul maxim
al intensității brute a ajutorului poate fi suplimentat cu 15%
(intensitatea totală netă a ajutorului de stat este de
maximum 75% din costurile eligibile). Prevederile de mai
sus nu sunt aplicabile întreprinderilor din sectorul
transporturilor.
6.1.6. Acordarea ajutorului de stat pentru investiția
inițială este condiționată de menținerea investiției în cauză
pentru o perioadă minimă de 5 ani. Această perioadă nu
poate fi mai mică decât dublul perioadei în care a
beneficiat de facilități, în caz contrar investitorul fiind obligat
să restituie sumele aferente facilităților acordate conform
prevederilor Ordonanței de urgență a Guvernului
nr. 24/1998, republicată, cu modificările și completările
ulterioare.
6.2. Ajutor de stat pentru crearea de locuri de muncă

6.2.1. Prin crearea de locuri de muncă se înțelege
creșterea reală a numărului de locuri de muncă din
întreprinderea beneficiară a unui ajutor de stat, raportată la
media perioadei de referință, respectiv media ultimelor
12 luni. Orice loc de muncă pierdut de-a lungul perioadei
de referință trebuie să fie dedus din numărul de locuri de
muncă create de-a lungul aceleiași perioade.
Un loc de muncă este legat de realizarea unei investiții
din momentul în care el vizează activitatea la care se
raportează investiția și dacă a fost creat într-o perioadă de
3 ani de la finalizarea investiției.
6.2.2. Ajutorul de stat pentru crearea de locuri de
muncă este calculat ca procent din nivelul costurilor

5

salariale cu personalul angajat, pe o perioadă de 2 ani.
Acest procent este egal cu intensitatea admisă pentru
ajutoarele de investiții regionale.
6.2.3. Locurile de muncă trebuie să fie menținute pe o
perioadă minimă de 5 ani.
6.3. Reguli privind cumulul ajutoarelor de stat

6.3.1. Ajutorul de stat pentru investiția inițială prevăzut
la pct. 6.1 și ajutorul de stat pentru crearea de locuri de
muncă prevăzut la pct. 6.2 pot fi cumulate în limita
plafonului intensității brute de 50% pentru întreprinderi mari
și 65% pentru întreprinderi mici și mijlocii. Condiția este
îndeplinită dacă suma ajutorului de stat pentru investiția
inițială, exprimată ca procent din valoarea investiției, și cea
a ajutorului de stat pentru crearea de locuri de muncă,
exprimată ca procent din costurile salariale, nu depășesc
valoarea cea mai favorabilă ce rezultă din aplicarea
plafoanelor prevăzute la pct. 6.1.5 sau 6.2.2.
6.3.2. Atunci când cheltuielile eligibile pentru ajutoare cu
finalitate regională sunt total sau parțial eligibile pentru
ajutoare cu altă finalitate, partea comună este supusă
plafonului cel mai favorabil în cadrul schemelor respective.
6.3.3. Plafoanele intensității ajutorului de stat prevăzute
la pct. 6.1.5 se aplică la totalul ajutorului de stat pentru
același obiectiv de investiții, în cazul ajutoarelor acordate
concomitent în cadrul mai multor scheme regionale,
indiferent dacă fondurile provin din surse locale, regionale,
naționale sau comunitare.
7. Cuantumul ajutorului de stat
În cazul ajutoarelor de stat indirecte — ajutoare de stat
acordate prin sistemul fiscal, valoarea ajutorului se
determină după cum urmează:
a) în cazul exceptărilor, reducerilor și/sau scutirilor de la
plata taxelor vamale, dimensiunea ajutorului de stat constă
în cuantumul taxelor vamale exceptate de la obligația de
plată, respectiv valoarea reducerii și/sau scutirii de la plata
taxelor vamale care au fost acordate, la care se adaugă și
influențele rezultate din alte taxe și impozite dependente de
baza de calcul;
b) în cazul reducerilor și/sau scutirilor de la plata
impozitelor, taxelor și a altor obligații bugetare,
dimensiunea ajutorului de stat este dată de valoarea
reducerii și/sau a scutirii acordate.
8. Dispoziții finale
8.1. Nu sunt eligibile să primească ajutor de stat
regional întreprinderile aflate în dificultate financiară,
precum și cele din sectorul industriei carbonifere, al
industriei siderurgice și al fibrelor sintetice. Pentru sectorul
construcțiilor navale se aplică reguli specifice stabilite
prin regulamentul în domeniu, iar pentru industria
autovehiculelor sunt aplicabile dispozițiile Regulamentului
multisectorial privind ajutorul de stat regional pentru
proiecte mari de investiții, pus în aplicare prin Ordinul

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 988/27.X.2004

președintelui Consiliului Concurenței nr. 252/2002, cu
modificările ulterioare.
8.2. În cazul în care proiectele de investiții inițiale
depășesc 50 milioane euro, ajutorul de stat acordat firmelor
ce intenționează realizarea unor astfel de proiecte va fi
notificat individual de către Ministerul Administrației și
Internelor, în calitate de inițiator, împreună cu Ministerul
Finanțelor Publice, în vederea stabilirii compatibilității cu
prevederile Legii nr. 143/1999 privind ajutorul de stat, cu
modificările și completările ulterioare, și ale Regulamentului
multisectorial privind ajutorul de stat regional pentru
proiecte mari de investiții.
8.3. Agenților economici ce desfășoară activități legate
de producția, prelucrarea și comercializarea produselor
agricole cuprinse în anexa nr. 1 la Regulamentul privind
ajutorul de stat regional nu le sunt aplicabile dispozițiile
acestui regulament.
8.4. În situația în care se constată, ca urmare a
controlului efectuat de către Consiliul Concurenței,
nerespectarea condițiilor prevăzute în Regulamentul privind
ajutorul de stat regional, respectiv atingerea plafonului
maxim prevăzut al intensității, nerealizarea investițiilor ori a
locurilor de muncă sau orice altă condiție, pentru

eliminarea incompatibilității ajutorului existent, Consiliul
Concurenței solicită furnizorului anularea sau modificarea
ajutorului existent, conform prevederilor art. 13 alin. (1) din
Legea nr. 143/1999, cu modificările și completările
ulterioare.
8.5. Dacă furnizorul nu ia măsurile solicitate de Consiliul
Concurenței în perioada de timp indicată în solicitare,
Consiliul Concurenței poate decide, conform art. 13
alin. (2) din Legea nr. 143/1999, cu modificările și
completările ulterioare, oprirea acordării ajutorului de stat
existent sau poate impune condiții și obligații pentru a se
asigura compatibilitatea ajutorului cu dispozițiile Legii
nr. 143/1999, cu modificările și completările ulterioare.
8.6. În cazul în care se depășește nivelul intensității
peste limita maximă prevăzută în Regulamentul privind
ajutorul de stat regional, Consiliul Concurenței va aplica
prevederile art. 18 alin. (3) din Legea nr. 143/1999, cu
modificările și completările ulterioare, respectiv va cere
curții de apel să dispună recuperarea sau rambursarea
ajutorului de stat corespunzător depășirii intensității.

MINISTERUL ECONOMIEI ȘI COMERȚULUI

ORDIN
privind aprobarea nivelului tarifelor percepute
de Centrul Român pentru Promovarea Comerțului
Având în vedere prevederile art. 8 alin. (3) din Hotărârea Guvernului nr. 892/2004 privind organizarea și
funcționarea Centrului Român pentru Promovarea Comerțului,
în temeiul art. 5 alin. (6) din Hotărârea Guvernului nr. 738/2003 privind organizarea și funcționarea Ministerului
Economiei și Comerțului, cu modificările și completările ulterioare,
ministrul de stat, ministrul economiei și comerțului, emite următorul ordin:
Art. 1. — Se aprobă nivelul tarifelor percepute de la
agenții economici de către Centrul Român pentru
Promovarea Comerțului pentru activitățile de promovare
realizate în conformitate cu prevederile art. 4 din Hotărârea

Guvernului nr. 892/2004, prevăzut în anexa*) care face
parte integrantă din prezentul ordin.
Art. 2. — Prezentul ordin se publică în Monitorul Oficial
al României, Partea I.

p. Ministrul de stat, ministrul economiei și comerțului,
Georgeta Moloșaga,
secretar de stat

București, 11 octombrie 2004.
Nr. 702.

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 988/27.X.2004

7

ANEXĂ
NIVELUL TARIFELOR

percepute de Centrul Român pentru Promovarea Comerțului pe anul 2004

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 988/27.X.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 988/27.X.2004

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 988/27.X.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 988/27.X.2004

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 988/27.X.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 988/27.X.2004

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 988/27.X.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 988/27.X.2004

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 988/27.X.2004

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru modificarea Ordinului ministrului agriculturii, alimentației și pădurilor nr. 158/2003
privind aprobarea componenței, organizarea și funcționarea Comisiei
pentru derularea mecanismului de acordare a sprijinului financiar de la bugetul de stat
prin Programul de creștere a competitivității produselor agroalimentare
Văzând Referatul de aprobare nr. 94.863 din 6 octombrie 2004,
având în vedere prevederile alin. (3) al art. 6 din Hotărârea Guvernului nr. 1.557/2002 privind aprobarea
mecanismului de acordare a sprijinului financiar de la bugetul de stat prin Programul de creștere a competitivității
produselor agroalimentare,
în temeiul prevederilor Hotărârii Guvernului nr. 409/2004 privind organizarea și funcționarea Ministerului Agriculturii,
Pădurilor și Dezvoltării Rurale, cu modificările ulterioare,
ministrul agriculturii, pădurilor și dezvoltării rurale emite următorul ordin:
Art. I. — Litera A a articolului 1 din Ordinul ministrului
agriculturii, alimentației și pădurilor nr. 158/2003 privind
aprobarea componenței, organizarea și funcționarea
Comisiei pentru derularea mecanismului de acordare a
sprijinului financiar de la bugetul de stat prin Programul de
creștere a competitivității produselor agroalimentare,
publicat în Monitorul Oficial al României, Partea I, nr. 159
din 12 martie 2003, se modifică și va avea următorul
cuprins:

îA. Reprezentanții Ministerului Agriculturii, Pădurilor și
Dezvoltării Rurale:
1. Vasile Băcilă — director general — Direcția generală
de reglementare și implementare — președintele comisiei;
2. Nicolae Gheorghe — consilier principal — Direcția
generală buget finanțe — membru;
3. Tudorel Baltă — consilier superior — Direcția
generală de reglementare și implementare — membru.“
Art. II. — Prezentul ordin va fi publicat în Monitorul
Oficial al României, Partea I.

Ministrul agriculturii, pădurilor și dezvoltării rurale,
Petre Daea
București, 15 octombrie 2004.
Nr. 751.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 988/27.X.2004 conține 16 pagini.

Prețul de vânzare 18.500 lei

ISSN 1453—4495

PDF compression, OCR, web-optimization with CVISION's PdfCompressor

