Anul 172 (XVI) — Nr. 1.003

PARTEA

I

LEGI, DECRETE, HOTĂRÂRI ȘI ALTE ACTE

Luni, 1 noiembrie 2004

SUMAR
Nr.

Pagina
LEGI ȘI DECRETE

413.

— Lege privind Ordinul Bărbăție și Credință ..........

1–10

783.

— Decret pentru promulgarea Legii privind Ordinul
Bărbăție și Credință ...................................................

11

DECIZII ALE CURȚII CONSTITUȚIONALE

Pagina

Decizia nr. 399 din 5 octombrie 2004 referitoare la
excepția de neconstituționalitate a dispozițiilor
art. 26 alin. 3 din Legea nr. 112/1995 pentru
reglementarea situației juridice a unor imobile cu
destinația de locuințe, trecute în proprietatea
statului ......................................................................

13–15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

Decizia nr. 360 din 23 septembrie 2004 referitoare la
excepția de neconstituționalitate a Legii contabilității
nr. 82/1991, republicată, cu modificările și completările
ulterioare ....................................................................

LEGI

Nr.

11–13

ȘI

1.606. — Ordin al ministrului finanțelor publice pentru
aprobarea Deciziei Comisiei fiscale centrale nr. 8
din 20 octombrie 2004 privind aplicarea unitară a
unor prevederi referitoare la impozitul pe profit .....

16

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind Ordinul Bărbăție și Credință
Parlamentul României adoptă prezenta lege.
Art. 1. — (1) Ordinul Bărbăție și Credință prevăzut la
art. 8 lit. A din Legea nr. 29/2000 privind sistemul național
de decorații al României, cu modificările și completările
ulterioare, face parte din categoria decorațiilor pe domenii
de activitate.
(2) Ordinul Bărbăție și Credință este asimilat în ierarhie,
la grade egale, cu ordinele Virtutea Militară, Virtutea
Aeronautică și Virtutea Maritimă cu însemne de pace.
Art. 2. — Ordinul Bărbăție și Credință se poate acorda:
a) ofițerilor în activitate, în rezervă sau în retragere,
funcționarilor publici cu statut special cu grade profesionale

echivalente cu gradele de ofițeri, funcționarilor publici sau
personalului civil cu studii superioare, din domeniile
securității interne, ordinii publice și siguranței naționale;
b) unităților militare aparținând instituțiilor publice din
domeniile securității interne, ordinii publice și siguranței
naționale;
c) unităților militare și ofițerilor sau personalului civil cu
funcții de răspundere, aparținând statelor cu care România
are relații de colaborare în domeniile securității interne,
ordinii publice și siguranței naționale.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.003/1.XI.2004

Art. 3. — (1) Ordinul Bărbăție și Credință se prezintă:
a) pentru militari și funcționari publici cu statut special,
sub 3 forme cu valoare ierarhică egală: însemnul, bareta
și rozeta;
b) pentru personalul civil, sub două forme cu valoare
ierarhică egală: însemnul și rozeta.
(2) Însemnul Ordinului Bărbăție și Credință se prezintă
sub forma unei cruci de Malta cu brațe egale, despicate,
emailată roșu translucid, înconjurată cu o bordură albă și
având vârfurile brațelor crucii terminate cu sfere. Pe
aversul medalionului central este aplicată o acvilă, ținând
în cioc o cruce ortodoxă, în gheara dreaptă o spadă, iar în
gheara stângă un buzdugan și având pe piept scutul mic
al stemei României.
Art. 4. — Regulamentul privind descrierea și modul de
acordare a Ordinului Bărbăție și Credință, pentru fiecare
grad, precum și modelul desenat al ordinului sunt
prevăzute în anexele nr. 1 și 2, care fac parte integrantă
din prezenta lege.
Art. 5. — (1) Ordinul Bărbăție și Credință se conferă de
Președintele României prin decret, în baza propunerilor de
decorare individuale formulate, potrivit art. 4 alin. (2) lit. c)
din Legea nr. 29/2000, de către miniștrii de resort și de
conducătorii instituțiilor publice din domeniile securității
interne, ordinii publice și siguranței naționale, pentru
persoanele din domeniile lor de activitate.
(2) Propunerile nominale pentru conferirea Ordinului
Bărbăție și Credință sunt avizate de Cancelaria Ordinelor, în
conformitate cu art. 5 din Legea nr. 29/2000.
(3) Președintele României poate să confere Ordinul
Bărbăție și Credință și din proprie inițiativă, în proporție de
1% din numărul total stabilit de lege pentru fiecare grad,
cu excepția gradului de Mare Ofițer, în conformitate cu
art. 4 alin. (3) din Legea nr. 29/2000.
Art. 6. — (1) Repartiția pe ministere și instituții publice
din domeniile securității interne, ordinii publice și siguranței
naționale a numărului maxim de decorații privind Ordinul
Bărbăție și Credință, care se acordă anual, se realizează de
către Cancelaria Ordinelor, în limitele locurilor vacante.
(2) Pentru prima promoție, la intrarea în vigoare a
prezentei legi, se pot conferi maximum 15% din numărul
decorațiilor pentru fiecare grad.
Art. 7. — (1) Ordinul Bărbăție și Credință este limitat la
8.500 de membri.
(2) Ordinul Bărbăție și Credință conferit unităților militare
nu intră în numărul prevăzut la alin. (1).
(3) Ordinul Bărbăție și Credință conferit cetățenilor străini
nu intră în numărul prevăzut la alin. (1).
Art. 8. — Ordinul Bărbăție și Credință cuprinde 4 grade.
Ierarhia în ordine descrescătoare, în conformitate cu
prevederile art. 11 alin. (1) pct. III.4 din Legea nr. 29/2000,
cu modificările și completările ulterioare, este următoarea:
a) Mare Ofițer;
b) Comandor;
c) Ofițer;
d) Cavaler.
Art. 9. — (1) Atestarea Ordinului Bărbăție și Credință se
face printr-un brevet, în conformitate cu art. 24 din Legea
nr. 29/2000.
(2) Brevetele pentru Ordinul Bărbăție și Credință sunt
validate, pentru gradele de Cavaler și Ofițer, prin parafa
Președintelui României, iar pentru gradele de Comandor și
Mare Ofițer, prin semnătura autografă a Președintelui
României. Brevetele pentru toate gradele sunt
contrasemnate autograf de miniștrii de resort sau de
conducătorii instituțiilor publice din domeniile securității
interne, ordinii publice și siguranței naționale și de

cancelarul ordinelor, în conformitate cu art. 26 lit. b) din
Legea nr. 29/2000.
Art. 10. — Membrii Ordinului Bărbăție și Credință,
indiferent de gradul pe care îl au, sunt numiți Cavaleri ai
Ordinului Bărbăție și Credință.
Art. 11. — (1) Ziua Ordinului Bărbăție și Credință se
sărbătorește anual, la data de 3 noiembrie, data primei
instituiri a ordinului în anul 1903.
(2) Cu prilejul Zilei Ordinului Bărbăție și Credință,
ministerele de resort și celelalte instituții publice abilitate să
facă propuneri de decorare organizează, cu sprijinul
Cancelariei Ordinelor, întrunirea Cavalerilor Ordinului
Bărbăție și Credință.
Art. 12. — Persoanele decorate cu Ordinul Bărbăție și
Credință gradul de Comandor și Mare Ofițer, în cazul în
care decernarea ordinului nu a fost făcută direct de șeful
statului, pot solicita, prin Cancelaria Ordinelor, dreptul de a
fi primite în audiență la Președintele României, pentru a-i
mulțumi personal. În funcție de programul Președintelui
României, Cancelaria Ordinelor va organiza audiența
personală sau în grup a celor decorați.
Art. 13. — (1) Calitatea de membru al Ordinului
Bărbăție și Credință se poate pierde în condițiile prevăzute
la art. 52 din Legea nr. 29/2000.
(2) Pentru judecarea faptelor dezonorante, care aduc
prejudicii morale membrilor Ordinului Bărbăție și Credință,
altele decât cele ce au dus la condamnarea membrilor
ordinului la o pedeapsă privativă de libertate prin hotărâre
judecătorească rămasă definitivă, se constituie un consiliu
de onoare, în conformitate cu art. 53 din Legea
nr. 29/2000.
Art. 14. — (1) Consiliul de onoare al Ordinului Bărbăție
și Credință este compus din 5 membri, astfel: un membru
din gradele de Cavaler, Ofițer și Comandor și doi membri
din gradul de Mare Ofițer. Președinte al consiliului de
onoare este, de regulă, cel mai în vârstă membru din
gradul de Mare Ofițer.
(2) Consiliul de onoare se alege cu prilejul Zilei
Ordinului Bărbăție și Credință, pe termen de 5 ani, de
cavalerii acestui ordin.
(3) Pot fi realeși, pentru o nouă perioadă de 5 ani,
3 dintre membrii consiliului de onoare, dintre care cel puțin
unul din gradele inferioare.
(4) Ministerele de resort vor pune la dispoziție, prin
rotație, spații adecvate desfășurării activității consiliului de
onoare.
Art. 15. — (1) Cavalerii Ordinului Bărbăție și Credință
pot semnala consiliului de onoare fapte comise de alți
membri ai ordinului, considerate că aduc prejudicii morale
acestora.
(2) Ca urmare a semnalării, se convoacă consiliul de
onoare și persoana în cauză, în termen de maximum
30 de zile de la sesizare.
(3) Cavalerii Ordinului Bărbăție și Credință pot semnala
și direct Cancelariei Ordinelor fapte comise de alți membri
ai ordinului, considerate că aduc prejudicii morale acestora.
Ca urmare a semnalării, Cancelaria Ordinelor convoacă
consiliul de onoare și persoana în cauză, în termen de
maximum 45 de zile de la semnalare.
(4) În cazul în care persoana supusă judecății nu se
prezintă la termenul fixat, consiliul de onoare o convoacă
la alt termen, iar în cazul neprezentării și a doua oară,
cazul va fi judecat în lipsă.
(5) Consiliul de onoare deliberează și decide după
cercetarea cazului, dar nu mai târziu de 60 de zile de la
prima întrunire pentru cazul respectiv. Dacă faptele aduse

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.003/1.XI.2004
la cunoștință sunt întemeiate, consiliul de onoare poate
propune Cancelariei Ordinelor retragerea decorației.
(6) Retragerea decorațiilor se face prin decret semnat
de Președintele României, la propunerea Cancelariei
Ordinelor, cu aplicarea prevederilor art. 59 din Legea
nr. 29/2000.
Art. 16. — Consiliul de onoare al Ordinului Bărbăție și
Credință judecă și faptele socotite dezonorante ale
persoanelor decorate cu Medalia Bărbăție și Credință.

3

În acest caz în consiliul de onoare sunt cooptați pentru
cauza în speță și 2 titulari ai medaliei, care vor avea drept
de vot deliberativ, conform prevederilor art. 55 alin. (1) din
Legea nr. 29/2000.
Art. 17. — Sumele necesare confecționării însemnelor,
rozetelor, baretelor, brevetelor, etuiurilor și cutiilor
decorațiilor Ordinului Bărbăție și Credință sunt asigurate
anual de la bugetul de stat, prin bugetul Administrației
Prezidențiale.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 18 octombrie 2004.
Nr. 413.

ANEXA Nr. 1

REGULAMENT
privind descrierea și modul de acordare a Ordinului Bărbăție și Credință
Art. 1. — Ordinul Bărbăție și Credință se acordă pe
viață.
Art. 2. — (1) Ordinul Bărbăție și Credință este limitat la
maximum 8.500 de membri, împărțiți pe grade, astfel:
a) Cavaler — 4.600;
b) Ofițer — 2.800;
c) Comandor — 850;
d) Mare Ofițer — 250.
(2) Depășirea numărului membrilor fiecărui grad
constituie o încălcare a prezentului regulament. Decorațiile
conferite peste numărul limită sunt nule de drept, iar
însemnele se restituie.
Art. 3. — (1) Însemnul gradului de Cavaler al Ordinului
Bărbăție și Credință se prezintă sub forma unei cruci de
Malta cu brațe egale, având diametrul aparent de 45 mm,
și este confecționată din argint cu titlul de 925‰, emailată
roșu translucid, înconjurată cu o bordură albă, lată de
1,8 mm. Brațele crucii sunt despicate, având la centru,
lângă medalion, lățimea de 10 mm și, la vârfuri, lățimea de
17 mm. Vârfurile brațelor crucii sunt terminate cu sfere cu
diametrul de 2 mm.
(2) Medalionul central are înălțimea de 15 mm și
lățimea de 11 mm, este emailat roșu translucid, iar pe
avers este înconjurat de un inel emailat alb, lat de 3 mm.
(3) Pe aversul medalionului central este aplicată o
acvilă, confecționată din argint, înaltă de 14 mm, lată de
9 mm, ținând în cioc o cruce ortodoxă, în gheara dreaptă
o spadă, iar în gheara stângă un buzdugan și având pe
piept scutul mic al stemei României.
(4) Pe revers, central, medalionul are inscripționat, în
relief, cu cifre și litere înalte de 3 mm:
î1903/BĂRBĂȚIE/ȘI/CREDINȚĂ/2004“, reprezentând date
istorice privind Ordinul Bărbăție și Credință.
(5) Pentru militari, pe avers, medalionul central al
însemnului este înconjurat de o ramură de laur, la dreapta,
și una de palmier, la stânga, încrucișate, aurite.

(6) Însemnul este surmontat de o semicunună din
frunze de laur, cu lățimea exterioară de 30 mm și înălțimea
de 20 mm, având capetele semicununii unite printr-o bară,
prin intermediul căreia se petrece panglica. Pe bară, pe
revers, sunt poansonate titlul argintului și numărul curent al
decorației.
(7) Panglica, lată de 40 mm și având înălțimea
aparentă de 50 mm, este din rips moarat galben, având,
începând de la margini, câte o bandă albastră și una roșie,
late fiecare de 3 mm și, în centru, o bandă din fir aurit,
lată de 3 mm. Pe spate are un sistem de prindere.
(8) Pentru persoanele de sex feminin, personal civil,
panglica este pliată sub forma unei funde, realizată prin
plierea unei panglici din rips moarat, lungă de 120 mm și
lată de 40 mm.
(9) Bareta se prezintă sub forma unei panglici
dreptunghiulare din rips, aplicată pe un suport metalic,
lungă de 20 mm, lată de 10 mm și având dimensiunile
benzilor colorate ale panglicii reduse la 50%. Pe spate are
un sistem de prindere.
(10) Rozeta se prezintă sub forma unei panglici
dreptunghiulare din rips, lungă de 16 mm și lată de 6 mm,
având dimensiunile benzilor colorate ale panglicii reduse la
40%. Pe spate are un sistem de prindere.
Art. 4. — Însemnul gradului de Ofițer al Ordinului
Bărbăție și Credință are caracteristicile generale ale
însemnului gradului de Cavaler, cu următoarele
particularități:
a) însemnul este aurit;
b) panglica primește central o rozetă cu diametrul de
20 mm;
c) bareta este asemănătoare cu cea a gradului de
Cavaler, pe care este prinsă o rozetă cu diametrul de
10 mm;
d) rozeta se prezintă sub forma unui tambur din rips cu
diametrul de 10 mm și grosimea de 6 mm, având

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.003/1.XI.2004

dimensiunile benzilor colorate ale panglicii reduse la 40%;
pe revers are un sistem de prindere;
e) pentru persoanele de sex feminin, personal civil, pe
centrul fundei se aplică o rozetă cu diametrul de 20 mm.
Art. 5. — (1) Însemnul gradului de Comandor al
Ordinului Bărbăție și Credință se prezintă sub forma unei
cruci de Malta cu brațe egale, având diametrul aparent de
55 mm, și este confecționată din argint cu titlul de 925 ‰
aurit, emailată roșu translucid, înconjurată cu o bordură
albă, lată de 2,5 mm. Brațele crucii sunt despicate, având
la centru, lângă medalion, lățimea de 12 mm și, la vârfuri,
lățimea de 22 mm. Vârfurile brațelor crucii sunt terminate
cu sfere cu diametrul de 2,5 mm.
(2) Celelalte elemente ale însemnului au caracteristicile
generale ale gradului de Ofițer, cu următoarele
particularități:
a) pe avers, medalionul central, emailat roșu translucid,
are înălțimea de 20 mm și lățimea de 14 mm și este
înconjurat de un inel emailat alb, lat de 3,5 mm;
b) acvila, aplicată pe aversul medalionului, este înaltă
de 17 mm, lată de 12 mm și este confecționată din argint
aurit;
c) însemnul este surmontat de o cunună deschisă din
ramuri de laur, cu lățimea exterioară de 33 mm și
înălțimea de 27 mm, de care este prins un inel plat, înalt
de 25 mm și lat de 3 mm, prin care se petrece panglica;
pe reversul inelului sunt poansonate titlul argintului și
numărul curent al decorației corespunzătoare gradului;
d) panglica este lată de 45 mm și are lungimea
reglabilă, pentru a fi adaptată la circumferința gâtului;
benzile colorate au lățimea de 4 mm;
e) bareta se prezintă sub forma unei panglici
dreptunghiulare din rips, aplicată pe un suport metalic,
lungă de 24 mm, lată de 10 mm și având dimensiunile
benzilor colorate ale panglicii reduse la 50%; pe centrul
baretei este prins un disc din argint cu diametrul de 5 mm.
Pe spate este un sistem de prindere;
f) rozeta gradului de Comandor este formată din
suprapunerea rozetei gradului de Ofițer cu cea a gradului
de Cavaler. Pe spate are un sistem de prindere;
g) pentru doamne, personal civil, panglica are aceleași
caracteristici cu cele prevăzute la lit. d).
Art. 6. — (1) Însemnul gradului de Mare Ofițer al
Ordinului Bărbăție și Credință este compus din însemnul
propriu-zis și placa gradului.
(2) Însemnul propriu-zis și panglica gradului de Mare
Ofițer al Ordinului Bărbăție și Credință sunt identice cu
însemnul și panglica gradului de Comandor.
(3) Placa gradului este o cruce de forma crucii de
Malta, cu brațe egale și despicate, având diametrul aparent
de 75 mm, și este confecționată din argint diamantat, cu
titlul de 925 ‰. Pe placă este aplicat însemnul avers al
gradului de Ofițer; lățimea capetelor brațelor este de
33 mm, iar lângă medalion este de 13 mm. Pe revers,
într-un medalion central, sunt poansonate denumirea firmei
producătoare, titlul metalului și numărul curent al decorației
corespunzătoare gradului. Pe spate are un sistem de
prindere.
(4) Bareta are dimensiunile celei a gradului de
Comandor, pe ea fiind aplicat un romb în relief, din argint,

având diagonala mare de 7 mm și diagonala mică de
4 mm. Pe spate are un sistem de prindere.
(5) Rozeta gradului se prezintă sub forma unei panglici
dreptunghiulare din rips argintiu, lungă de 16 mm și lată
de 6 mm, peste care se aplică rozeta gradului de Ofițer.
Pe spate are un sistem de prindere.
Art. 7. — (1) Cutia în care se păstrează decorația este
îmbrăcată, la exterior, în piele naturală galbenă pentru
gradele de Mare Ofițer și Comandor și în piele ecologică,
de aceeași culoare, pentru gradele de Ofițer și Cavaler,
are colțare și închizători metalice; interiorul este căptușit cu
pluș și cu mătase de culoare albastră, are inscripționată
denumirea firmei producătoare și, în colțul drept jos, este
scris numărul de ordine al decorației din gradul respectiv.
(2) Pe capacul cutiei sunt imprimate, auriu, stema
României, denumirea și gradul ordinului.
(3) Etuiul în care se păstrează brevetul este îmbrăcat
în piele ecologică galbenă pentru gradele de Mare Ofițer și
Comandor și cu înlocuitor de piele, de aceeași culoare,
pentru gradele de Ofițer și Cavaler.
Art. 8. — (1) Ordinul Bărbăție și Credință se poartă, de
regulă, cu prilejul Zilei Naționale a României și al celorlalte
sărbători naționale sau religioase, cu ocazia Zilei Ordinului
Bărbăție și Credință și în alte situații stabilite prin
regulamente specifice.
(2) Gradele de Cavaler și Ofițer ale Ordinului Bărbăție și
Credință se poartă pe partea stângă a pieptului.
(3) Gradul de Comandor al Ordinului Bărbăție și Credință
se poartă la gât, cu panglica prinsă sub cravată, însemnul
fiind vizibil la 50 mm în partea stângă, sub nodul cravatei.
(4) Placa gradului de Mare Ofițer al Ordinului Bărbăție și
Credință se poartă pe partea stângă a pieptului.
(5) Se poartă întotdeauna numai gradul cel mai înalt al
Ordinului Bărbăție și Credință.
(6) Militarii poartă Ordinul Bărbăție și Credință în
conformitate cu reglementările din prezenta lege și cu
regulamentele militare specifice.
(7) Personalul civil poartă Ordinul Bărbăție și Credință în
aceleași condiții ca militarii.
Art. 9. — Zilnic, se poartă numai bareta sau rozeta,
astfel:
a) bareta se poartă la uniforma militară, pe pieptul
stâng al vestonului;
b) la uniforma militară se poartă alăturat baretele tuturor
gradelor, în ordinea descrescătoare a acestora, prima fiind
cea a gradului cel mai înalt;
c) militarii în ținută civilă, decorați cu Ordinul Bărbăție și
Credință, poartă numai rozeta gradului cel mai înalt;
d) personalul civil, decorat cu Ordinul Bărbăție și
Credință, poate purta numai rozeta gradului cel mai înalt.
Rozeta se poartă la butoniera de la reverul stâng al hainei
sau al taiorului.
Art. 10. — Unitățile militare aparținând instituțiilor publice
din domeniile securității interne, ordinii publice și siguranței
naționale pot fi decorate cu Ordinul Bărbăție și Credință în
toate gradele. Însemnul decorației se atașează drapelului
de luptă al unității, astfel:
a) la un capăt al panglicii este atașat ordinul, iar la
celălalt este un canaf argintiu; panglica este de lățimea
specifică gradului, lungă de 2.000 mm;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.003/1.XI.2004
b) panglica îndoită la jumătate se prinde de hampă sub
pajură;
c) placa gradului de Mare Ofițer se prinde de pânză, în
colțul superior al benzii albastre, la 100 mm de hampă și
de latura superioară a pânzei.
Art. 11. — (1) Conferirea Ordinului Bărbăție și Credință
se face în mod obligatoriu începând cu gradul de Cavaler,
cu excepția primei promoții a ordinului.
(2) Conferirea Ordinului Bărbăție și Credință se poate
face numai după îndeplinirea, cu rezultate deosebite, timp
de 5 ani, a unor funcții militare sau civile în cadrul
ministerelor și instituțiilor publice specializate în domeniile
securității interne, ordinii publice și siguranței naționale.
Art. 12. — (1) Pentru a se conferi un grad superior
aceleiași persoane, este necesară efectuarea unui stagiu în
gradul imediat inferior, astfel:
a) de la gradul de Cavaler la cel de Ofițer — 3 ani;
b) de la gradul de Ofițer la cel de Comandor — 4 ani;
c) de la gradul de Comandor la cel de Mare Ofițer —
5 ani.
(2) Propunerile de conferire trebuie să țină seama de
criteriile stabilite în prezentul regulament, inclusiv pentru
prima promoție de decorare.
(3) Conferirea directă a gradelor superioare la prima
promoție se face ca urmare a unei însumări de merite
deosebite, care ar fi putut conduce la acordarea de grade
succesive.
Art. 13. — Pentru merite cu totul deosebite, termenul
de 5 ani prevăzut la art. 11 alin. (2) și vechimea minimă
în grad prevăzută la art. 12 alin. (1) pot fi reduse cu
maximum o treime.
Art. 14. — (1) Conferirea unui grad superior duce
automat la scoaterea persoanei respective din evidența
gradului inferior, locul devenind vacant.
(2) Însemnul gradului inferior rămâne în posesia celui
decorat.
Art. 15. — (1) Ordinul Bărbăție și Credință recompensează
serviciile deosebite aduse statului român în domeniile
securității interne, ordinii publice și siguranței naționale, de
către:
a) funcționari publici cu statut special, cu grade
profesionale echivalente cu gradele de ofițer, funcționari
publici sau personal civil din cadrul Ministerului
Administrației și Internelor, Ministerului Justiției, Serviciului
Român de Informații, Serviciului de Informații Externe,
Serviciului de Protecție și Pază, Serviciului de
Telecomunicații Speciale și din instituțiile publice din
domeniile securității interne, ordinii publice și siguranței
naționale;
b) ofițeri în activitate, în rezervă sau în retragere din
cadrul Ministerului Administrației și Internelor, Ministerului
Justiției, Serviciului Român de Informații, Serviciului de
Informații Externe, Serviciului de Protecție și Pază și
Serviciului de Telecomunicații Speciale și din instituțiile
publice din domeniile securității interne, ordinii publice și
siguranței naționale;
c) unități militare, ofițeri și personal civil cu funcții de
răspundere, aparținând statelor cu care România are relații
de colaborare în domeniile securității interne, ordinii publice
și siguranței naționale.

5

(2) Prin servicii deosebite, în sensul prezentului
regulament, se înțelege:
a) conceperea, pregătirea, organizarea și coordonarea
unor acțiuni eficiente privind protecția vieții cetățenilor, a
proprietății private și publice și a infrastructurii de interes
strategic;
b) organizarea și conducerea unor acțiuni eficiente
privind menținerea sau restabilirea ordinii publice;
c) conceperea, coordonarea și conducerea unor măsuri
eficiente privind prevenirea și limitarea fenomenului
infracționalității și al criminalității;
d) coordonarea și conducerea unor acțiuni eficiente de
combatere a crimei organizate transfrontaliere, a traficului
ilegal de persoane, droguri, armamente și muniție, bunuri
de patrimoniu, materiale radioactive și strategice;
e) organizarea unor strategii specifice vizând
combaterea eficientă a fenomenului corupției și de
promovare a măsurilor legale privind sancționarea faptelor
de corupție;
f) conceperea și organizarea securizării frontierei de stat
a României;
g) coordonarea la standarde internaționale a instituțiilor
cu responsabilități în domeniul migrației și azilului;
h) derularea de acțiuni eficiente de gestionare a crizelor,
de protecție civilă și stingere a incendiilor;
i) aducerea de contribuții meritorii privind asigurarea și
administrarea rezervelor de stat;
j) elaborarea de strategii privind pregătirea economiei
naționale și a teritoriului pentru apărare și de administrare
a rezervelor pentru mobilizare;
k) conducerea cu eficiență maximă a serviciilor de
informații speciale și obținerea unor informații importante
pentru asigurarea securității interne, ordinii publice și
siguranței naționale;
l) coordonarea eficientă a acțiunilor de prevenire și
combatere a fenomenului terorist și de neutralizare a unor
acțiuni teroriste și de diversiune;
m) cercetarea științifică și aplicarea în practică în
domeniul transmisiunilor speciale și în alte domenii privind
securitatea internă, ordinea publică și siguranța națională;
n) aducerea de contribuții meritorii la realizarea și
dezvoltarea colaborării dintre România și alte state sau
organisme internaționale specializate în domeniile securității
interne, ordinii publice și siguranței naționale, de combatere
a criminalității transfrontaliere și a terorismului internațional;
o) aducerea de contribuții meritorii de către unitățile
militare specializate în asigurarea securității interne, ordinii
publice și siguranței naționale și de către unitățile de
învățământ care pregătesc cadre specializate pentru
ministerele și instituțiile centrale autonome ale statului
privind securitatea internă, ordinea publică și siguranța
națională.
Art. 16. — În termen de 30 de zile de la data intrării în
vigoare a prezentei legi, Secretariatul General al
Guvernului, pentru instituțiile de specialitate din subordinea
sa, ministerele și instituțiile centrale autonome ale statului
cu responsabilități în domeniile securității interne, ordinii
publice și siguranței naționale vor elabora, în baza art. 15,
reglementările specifice domeniului lor de activitate,
aprobate prin hotărâre a Guvernului și ordine ale miniștrilor
de resort și ale conducătorilor instituțiilor centrale autonome
ale statului, în care se vor detalia condițiile în care se
poate conferi Ordinul Bărbăție și Credință.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.003/1.XI.2004
ANEXA Nr. 2*)

Modelul desenat al Ordinului Bărbăție și Credință
Civili
Panglica

Gradul de Cavaler

Revers

Avers

Față

Spate
Rozeta Cavaler

Gradul de Ofițer

Revers

Avers

Față

Spate

Rozeta Ofițer

Gradul de Comandor
Rozeta Comandor

Avers

Revers

*) Anexa nr. 2 este reprodusă în facsimil.

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 1.003/1.XI.2004
Modelul desenat al Ordinului Bărbăție și Credință
Militari și funcționari publici cu statut special

Panglica

Gradul de Cavaler

Revers

Avers

Față

Bareta Cavaler

Spate

Gradul de Ofițer

Revers

Avers

Față

Spate

Bareta Ofițer

Gradul de Comandor

Bareta Comandor

Avers

Revers

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.003/1.XI.2004
Modelul desenat al Ordinului Bărbăție și Credință
Civili

Gradul de Mare Ofițer

Însemnul propriu-zis al gradului de Mare Ofițer

Rozeta gradului de Mare Ofițer

Placa gradului de Mare Ofițer

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.003/1.XI.2004

9

Modelul desenat al Ordinului Bărbăție și Credință
Militari și funcționari publici cu statut special

Gradul de Mare Ofițer

Însemnul propriu-zis al gradului de Mare Ofițer

Bareta gradului de Mare Ofițer

Placa gradului de Mare Ofițer

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 1.003/1.XI.2004
Modelul desenat al Ordinului Bărbăție și Credință

Panglica gradului de Comandor

Funda pentru persoane civile
de sex feminin gradul de Cavaler

Funda pentru persoane civile
de sex feminin gradul de Ofițer

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.003/1.XI.2004

11

PREȘEDINTELE ROMÂNIEI

DECRET
pentru promulgarea Legii privind Ordinul Bărbăție și Credință
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind Ordinul Bărbăție și Credință
și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

ION ILIESCU
București, 15 octombrie 2004.
Nr. 783.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 360
din 23 septembrie 2004

referitoare la excepția de neconstituționalitate a Legii contabilității nr. 82/1991, republicată,
cu modificările și completările ulterioare
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ioan Tiucă
Claudia Margareta Niță

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a Legii contabilității nr. 82/1991, republicată, cu modificările
și completările ulterioare. Excepția a fost ridicată de
Societatea Comercială îVest și Est 2000 Impex“ — S.R.L.
din București în Dosarul nr. 3.186/2003 al Înaltei Curți de
Casație și Justiție — Secția de contencios administrativ.
La apelul nominal răspunde autorul excepției de
neconstituționalitate, prin avocat Doru Băjan, cu delegație
depusă la dosar, lipsind celelalte părți, față de care
procedura de citare este legal îndeplinită.
Reprezentantul autorului excepției solicită admiterea
acesteia, reiterând motivele expuse în notele scrise și
depuse în fața instanței de judecată. Arată, în plus, că
importantă în susținerea neconstituționalității Legii
contabilității nr. 82/1991 este încadrarea sa juridică de

către Parlament, așa cum aceasta reiese din Monitorul
Oficial al României în care actul normativ a fost publicat, și
nu numărul de voturi întrunit la adoptarea acestuia.
Reprezentantul Ministerului Public pune concluzii de
respingere a excepției de neconstituționalitate ca
inadmisibilă, în temeiul art. 29 alin. (1) și (6) din Legea
nr. 47/1992, republicată. În acest sens, arată, în esență, că
latura penală a litigiului în cursul căruia a fost ridicată
excepția de neconstituționalitate a fost tranșată prin
rezoluția Parchetului de pe lângă Curtea Supremă de
Justiție, cu soluția de scoatere de sub urmărire penală
dispusă asupra autorului excepției, astfel încât dispozițiile
art. 40, care au, într-adevăr, caracterul de norme juridice
de nivel organic, nu au legătură cu soluționarea litigiului
aflat pe rolul instanței de judecată.
C U R T E A,

având în vedere actele și lucrările dosarului, constată
următoarele:
Prin Încheierea din 5 mai 2004, pronunțată în Dosarul
nr. 3.186/2003, Înalta Curte de Casație și Justiție — Secția
de contencios administrativ a sesizat Curtea
Constituțională cu excepția de neconstituționalitate a Legii
contabilității nr. 82/1991, republicată. Excepția a fost
ridicată de Societatea Comercială îVest și Est 2000 Impex“ —
S.R.L. din București într-un recurs declarat împotriva
unei sentințe prin care s-a respins cererea acesteia de

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 1.003/1.XI.2004

anulare a unei decizii a Ministerului Finanțelor Publice și a
unui proces-verbal de control întocmit de Garda Financiară,
exonerarea de la plata sumelor reținute prin actele de
control, precum și restituirea acestora.
În motivarea excepției de neconstituționalitate, autorul
acesteia susține că Legea contabilității nr. 82/1991 a fost
adoptată cu încălcarea prevederilor art. 76 alin. (1) din
Constituție, republicată. În acest sens, se arată că, deși
legea criticată are ca obiect principal de reglementare
domeniul contabilității, ce nu se regăsește printre materiile
care, conform Constituției, se reglementează prin lege
organică, actul normativ prevede, la art. 40 în forma sa
inițială, infracțiunea de fals intelectual, ceea ce atrage,
conform art. 73 alin. (3) lit. h) din Legea fundamentală,
adoptarea sa ca lege organică. Se face referire la
Monitorul Oficial al României, Partea I, nr. 265 din
27 decembrie 1991, unde este precizat regimul de lege
ordinară a actului normativ atacat, autorul excepției
considerând că autoritatea legiuitoare îa omis“ încadrarea
acesteia în categoria legilor organice, deoarece îîn alte
situații similare, când legi ce reglementau domenii ce
aparțineau de legea ordinară, dar cuprindeau și infracțiuni,
au fost votate ca legi organice“. În sfârșit, se adaugă că
înu se poate susține faptul că art. 40 din Legea
contabilității nr. 82/1991 nu ar incrimina o infracțiune, de
vreme ce în practica penală s-au pronunțat condamnări
pentru încălcarea dispozițiilor acestui articol“.
Înalta Curte de Casație și Justiție — Secția de
contencios administrativ consideră că excepția de
neconstituționalitate este neîntemeiată, deoarece nu sunt
încălcate dispozițiile art. 74 din Constituție.
Potrivit prevederilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate.
Guvernul apreciază că excepția de neconstituționalitate
este neîntemeiată, întrucât îprevederea de la art. 37 din
Legea contabilității nr. 82/1991, republicată, nu incriminează
infracțiunea de fals intelectual ca atare, ca o infracțiune
distinctă de cea prevăzută la art. 289 din Codul penal,
circumstanțiind numai aplicarea Codului penal la fapte
contrare dispozițiilor din Legea contabilității“. îMai mult“, se
adaugă, îart. 37 face în mod expres trimitere, în ceea ce
privește pedeapsa, la dispozițiile legale în materie,
respectiv Codul penal“. În sprijinul argumentelor menționate
este invocată și jurisprudența Curții Constituționale, și
anume Decizia nr. 130 din 16 aprilie 2002.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor,
concluziile procurorului, dispozițiile legale criticate, raportate
la prevederile Constituției, republicată, precum și dispozițiile
Legii nr. 47/1992, reține următoarele:

Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și ale art. 1 alin. (2), ale
art. 2, 3, 10 și 29 din Legea nr. 47/1992, republicată, să
soluționeze excepția de neconstituționalitate ridicată.
Obiectul excepției de neconstituționalitate îl constituie
Legea contabilității nr. 82/1991, republicată în temeiul
art. III din Ordonanța Guvernului nr. 61/2001 în Monitorul
Oficial al României, Partea I, nr. 629 din 26 august 2002,
cu modificările și completările ulterioare.
În opinia autorului excepției de neconstituționalitate,
Legea contabilității nr. 82/1991, republicată, cu modificările
și completările ulterioare, contravine dispozițiilor art. 76
alin. (1) din Constituție, republicată, care prevăd următoarele:
— Art. 76 alin. (1): îLegile organice și hotărârile privind
regulamentele Camerelor se adoptă cu votul majorității
membrilor fiecărei Camere.“
Din examinarea excepției de neconstituționalitate
rezultă că autorul acesteia solicită un control de
constituționalitate extrinsecă a Legii contabilității
nr. 82/1991, republicată, întrucât critica sa vizează procedura
de adoptare de către Parlament a actului normativ aminitit.
În acest sens, se arată că Legea contabilității nr. 82/1991,
republicată, contravine normelor constituționale referitoare la
adoptarea legilor, întrucât la art. 37 (art. 40 în forma sa
inițială) se prevede infracțiunea de fals intelectual; or,
potrivit normelor constituționale ale art. 76 alin. (1) și ale
art. 73 alin. (3) lit. h), coroborate, infracțiunile se
reglementează prin lege organică. Ca atare, legea trebuia
adoptată conform procedurii stabilite de Constituție pentru
legile organice, și nicidecum pe calea procedurii prevăzute
pentru legile ordinare, așa cum Parlamentul a procedat la
adoptarea acesteia în ședința din 20 decembrie 1991.
Analizând dispozițiile cuprinse în art. 37 din Legea
contabilității nr. 82/1991, republicată, Curtea constată că
acestea incriminează infracțiunea de fals intelectual, care
constă în îefectuarea cu știință de înregistrări inexacte,
precum și omisiunea cu știință a înregistrărilor în contabilitate,
având drept consecință denaturarea veniturilor, cheltuielilor,
rezultatelor financiare, precum și a elementelor de activ și de
pasiv ce se reflectă în bilanț (…) și se pedepsește conform
legii.“
În același timp însă Curtea reține că latura penală a
litigiului dedus instanței de judecată a fost tranșată prin
Rezoluția nr. 114/P/2000 din 27 decembrie 2001, prin care
Parchetul de pe lângă Curtea Supremă de Justiție a
dispus scoaterea de sub urmărire penală a
administratorului societății comerciale — autor al prezentei
excepții de neconstituționalitate, întrucât nu au fost întrunite
elementele constitutive ale infracțiunii de fals intelectual
prevăzute de art. 40 din Legea contabilității nr. 82/1991.
Așa fiind, doar aspecte de ordin civil constituie, în prezent,
fondul dosarului supus judecății în fața instanței de
contencios administrativ.
În atare situație, Curtea constată că ne găsim într-un
caz de inadmisibilitate, deoarece, așa cum prevede art. 29
alin. (1) din Legea nr. 47/1992, republicată, excepția de

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.003/1.XI.2004
neconstituționalitate poate viza numai acele prevederi legale
îcare au legătură cu soluționarea cauzei“. O decizie a Curții
Constituționale nu ar produce nici un efect în speță,
întrucât este evidentă lipsa legăturii și a interesului legitim
privind ridicarea excepției de către autor și soluționarea
cauzei de către instanța de judecată. Caracterul de lege
îorganică“ sau îordinară“ a Legii contabilității nr. 82/1991
nu are nici o relevanță pentru rezolvarea recursului
formulat de autorul excepției într-o cauză în care se

13

contestă o decizie a Ministerului Finanțelor Publice și un
proces-verbal de control al Gărzii Financiare.
În consecință, potrivit art. 29 alin. (1) și (6) din Legea
nr. 47/1992, republicată, instanța de judecată avea obligația
să respingă, ca inadmisibilă, printr-o încheiere motivată,
excepția de neconstituționalitate, fără a mai sesiza instanța
de contencios constituțional.

Pentru considerentele expuse, în temeiul art. 146 lit. d) și al art. 147 alin. (4) din Constituție, republicată, precum
și al art. 1—3, al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge, ca inadmisibilă, excepția de neconstituționalitate a Legii contabilității nr. 82/1991, republicată, cu
modificările și completările ulterioare, excepție ridicată de Societatea Comercială îVest și Est 2000 Impex“ — S.R.L. din
București în Dosarul nr. 3.186/2003 al Înaltei Curți de Casație și Justiție — Secția de contencios administrativ.
Definitivă și general obligatorie.
Pronunțată în ședința publică din data de 23 septembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Niță

CURTEA CONSTITUȚIONALĂ

D E C I Z I A Nr. 399
din 5 octombrie 2004

referitoare la excepția de neconstituționalitate a dispozițiilor art. 26 alin. 3 din Legea nr. 112/1995
pentru reglementarea situației juridice a unor imobile cu destinația de locuințe,
trecute în proprietatea statului
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Aurelia Popa
Mihaela Senia Costinescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe
rol
se
află
soluționarea
excepției
de
neconstituționalitate a dispozițiilor art. 26 alin. 3 din Legea
nr. 112/1995 pentru reglementarea situației juridice a unor

imobile cu destinația de locuințe, trecute în proprietatea
statului, excepție ridicată de Ioana Malița și Maria Iosefa
Brazdă în Dosarul nr. 8.654/C/2004 al Curții de Apel
Timișoara — Secția civilă.
La apelul nominal se prezintă partea Mariana Bogăcean
Georgescu Vâlcea, lipsind autorii excepției și celelalte părți,
față de care procedura de citare este legal îndeplinită.
Partea prezentă solicită respingerea excepției, arătând
că dispozițiile art. 26 alin. 3 din Legea nr. 112/1995 au
făcut obiectul controlului de constituționalitate, Curtea
respingând excepțiile cu un atare obiect ca fiind
neîntemeiate. Însă în cauza de față textul de lege criticat
nu are legătură cu soluționarea litigiului la instanța de fond,
care are ca obiect modul de distribuire a suprafeței
aferente imobilului supus împărțirii, iar nu suprafețele

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 1.003/1.XI.2004

excedentare. Așa fiind, se impune respingerea excepției de
neconstituționalitate ca inadmisibilă.
Reprezentantul Ministerului Public pune concluzii de
respingere a excepției de neconstituționalitate
ca
neîntemeiată, susținând că textul de lege criticat, potrivit
jurisprudenței constante a Curții, este în deplină
concordanță cu prevederile constituționale ale art. 16
alin. (1) și ale art. 44 alin. (2). Întrucât nu au intervenit
elemente noi de natură a schimba această jurisprudență,
se opinează în sensul menținerii soluției pronunțate în
prealabil.
C U R T E A,

având în vedere actele și lucrările dosarului, reține
următoarele:
Prin Încheierea din 11 iunie 2004, pronunțată în Dosarul
nr. 8.654/C/2004, Curtea de Apel Timișoara — Secția civilă
a sesizat Curtea Constituțională cu excepția de
neconstituționalitate a dispozițiilor art. 26 alin. 3 din Legea
nr. 112/1995 pentru reglementarea situației juridice a unor
imobile cu destinația de locuințe, trecute în proprietatea
statului, excepție ridicată de Ioana Malița și Maria Iozefa
Brazda.
În motivarea excepției de neconstituționalitate, autorii
arată că dispozițiile art. 26 alin. 3 din Legea nr. 112/1995
aduc atingere principiului garantării și ocrotirii dreptului de
proprietate consacrat de art. 44 alin. (2) teza întâi și de
Protocolul adițional nr. 1 la Convenția pentru apărarea
drepturilor omului și a libertăților fundamentale.
Neconstituționalitatea textului de lege decurge din
împrejurarea că legiuitorul ordinar a stabilit o măsură
reparatorie restrictivă, nesocotind voința legiuitorului
constituant, care consacră, prin formula redacțională a
dispoziției constituționale de referință, aplicarea principiului
reparației integrale și în natură a oricărui prejudiciu cauzat
unei persoane prin încălcarea dreptului său de proprietate.
De altfel, chiar și art. 21 din Legea nr. 112/1995 stabilește
că: îO dată cu restituirea în natură și dobândirea dreptului de
proprietate asupra apartamentelor se dobândește și dreptul de
proprietate asupra terenurilor aferente, așa cum au fost
determinate la data trecerii în proprietatea statului […].“
De asemenea, art. 26 alin. 3 din Legea nr. 112/1995
instituie o inegalitate de tratament între persoanele care la
data preluării în proprietatea statului dețineau o construcție
și terenul aferent, față de care măsura reparatorie
operează integral, și cele care dețineau în proprietate și o
suprafață de teren ce o depășea pe cea aferentă
construcției, care beneficiază de o restituire parțială a
proprietății.
Curtea de Apel Timișoara — Secția civilă arată că
Legea nr. 112/1995 vizează acele categorii de bunuri,
existente în patrimoniul statului, care au fost dobândite în
perioada comunistă prin acte juridice valabile în raport cu
reglementările atunci în vigoare, instituind măsuri reparatorii
în folosul foștilor proprietari ai imobilelor cu destinația de

locuințe, trecute cu titlu în proprietatea statului sau a altor
persoane juridice. Or, în speța dedusă judecății, s-a stabilit
prin hotărâre judecătorească irevocabilă că imobilele în
litigiu au trecut în proprietatea statului fără titlu valabil.
În ceea ce privește invocarea art. 16 alin. (1) din
Constituție, republicată, instanța apreciază că aceasta este
neîntemeiată, legiuitorul având posibilitatea de a face
distincție între regimul juridic al proprietăților naționalizate
cu titlu valabil și regimul proprietăților care nu au la bază
un astfel de titlu, fără a crea discriminări între persoanele
cărora li se aplică aceste regimuri diferite.
În conformitate cu dispozițiile art. 30 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului, Guvernului, precum și Avocatului Poporului
pentru a-și formula punctele de vedere cu privire la
excepția ridicată.
Guvernul consideră excepția de neconstituționalitate ca
fiind neîntemeiată, apreciind că textul de lege criticat nu
instituie un regim juridic discriminatoriu între titularii de
drepturi asupra terenurilor ce fac obiectul Legii
nr. 112/1995.
În ceea ce privește dreptul fostului proprietar de a i se
restitui imobilul, acesta se naște în viitor, prin pronunțarea
hotărârii judecătorești, prevederile constituționale privind
garantarea și ocrotirea proprietății aplicându-se numai după
reconstituirea dreptului de proprietate. Așa fiind, nu se
poate susține în mod pertinent încălcarea dispozițiilor
art. 44 din Constituție, republicată, și nici a celor ale art. 1
din Protocolul adițional nr. 1 la Convenția pentru apărarea
drepturilor omului și a libertăților fundamentale.
Avocatul Poporului arată că, întrucât foștii proprietari
ale căror imobile au fost trecute în proprietatea statului cu
titlu și cei ale căror imobile au fost preluate fără titlu se
află în situații diferite, se justifică, în mod obiectiv și
rezonabil, aplicarea unor tratamente juridice diferite.
Pe de altă parte, stabilirea de către legiuitor a limitelor
în care se acordă măsuri reparatorii foștilor proprietari este
conformă art. 44 alin. (1) teza a doua din Constituție,
republicată, potrivit cărora conținutul și limitele dreptului de
proprietate sunt stabilite de lege. În plus, este dreptul
legiuitorului să aprecieze nu numai cu privire la
oportunitatea măsurilor reparatorii, ci și asupra întinderii lor.
În concluzie, excepția de neconstituționalitate având ca
obiect dispozițiile art. 26 alin. 3 din Legea nr. 112/1995
este neîntemeiată.
Președinții celor două Camere ale Parlamentului nu au
comunicat punctul lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.003/1.XI.2004
prevederile Constituției, republicată, precum și dispozițiile
Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituția României, republicată, ale art. 1 alin. (2), ale
art. 2, 3, 10 și 29 din Legea nr. 47/1992, republicată, să
soluționeze excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 26 alin. 3 din Legea nr. 112/1995 pentru
reglementarea situației juridice a unor imobile cu destinația
de locuințe, trecute în proprietatea statului, publicată în
Monitorul Oficial al României, Partea I, nr. 279 din
29 noiembrie 1995, dispoziții care au următorul conținut:
îSuprafețele de teren preluate de stat sau de alte persoane
juridice, aflate la data de 22 decembrie 1989 în posesia
acestora și care depășesc suprafața aferentă construcțiilor,
rămân în proprietatea statului.“
Autorii excepției susțin că dispozițiile legale criticate
încalcă următoarele prevederi din Constituția României,
republicată:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 20 alin. (2): îDacă există neconcordanțe între
pactele și tratatele privitoare la drepturile fundamentale ale
omului, la care România este parte, și legile interne, au
prioritate reglementările internaționale, cu excepția cazului în
care Constituția sau legile interne conțin dispoziții mai
favorabile.“;
— Art. 44 alin. (2) teza întâi: îProprietatea privată este
garantată și ocrotită în mod egal de lege, indiferent de titular.“
Se apreciază că se încalcă și prevederile art. 1 din
Protocolul adițional nr. 1 la Convenția pentru apărarea
drepturilor omului și a libertăților fundamentale, care are

15

următorul cuprins: îOrice persoană fizică sau juridică are
dreptul la respectarea bunurilor sale. Nimeni nu poate fi lipsit
de proprietatea sa decât pentru cauză de utilitate publică și în
condițiile prevăzute de lege și de principiile generale ale
dreptului internațional.“
Examinând excepția de neconstituționalitate, Curtea
constată că, potrivit dispozițiilor art. 1 din Legea
nr. 112/1995, acest act normativ stabilește măsuri
reparatorii aplicabile foștilor proprietari — persoane fizice —
ai imobilelor cu destinația de locuințe, trecute ca atare în
proprietatea statului sau a altor persoane juridice, după
6 martie 1945, cu titlu, și care se aflau în posesia statului
sau a altor persoane juridice la data de 22 decembrie
1989. Așa fiind, una dintre condițiile de incidență a legii o
reprezintă preluarea de către stat, în baza unui titlu, a
imobilelor cu destinația de locuințe. Or, analizând obiectul
litigiului dedus judecății la instanța de fond, Curtea constată
că, în conformitate cu o hotărâre judecătorească definitivă
și irevocabilă, imobilul în discuție a fost preluat de stat fără
titlu, astfel încât dispozițiile Legii nr. 112/1995 nu pot fi
aplicabile în cauză.
Pe cale de consecință, Curtea reține că dispozițiile
art. 26 alin. 3 din Legea nr. 112/1995 sunt irelevante
pentru soluționarea litigiului și urmează a respinge critica
de neconstituționalitate a acestui text ca fiind inadmisibilă,
în temeiul art. 29 alin. (1) din Legea nr. 47/1992,
republicată, care prevede că instanța de contencios
constituțional îdecide asupra excepțiilor ridicate în fața
instanțelor judecătorești sau de arbitraj comercial privind
neconstituționalitatea unei legi sau ordonanțe ori a unei
dispoziții dintr-o lege sau dintr-o ordonanță în vigoare, care are
legătură cu soluționarea cauzei în orice fază a litigiului și
oricare ar fi obiectul acestuia“.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, republicată,
precum și al art. 1—3, al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 26 alin. 3 din Legea
nr. 112/1995 pentru reglementarea situației juridice a unor imobile cu destinația de locuințe, trecute în proprietatea statului,
excepție ridicată de Ioana Malița și Maria Iosefa Brazdă în Dosarul nr. 8.654/C/2004 al Curții de Apel Timișoara —
Secția civilă.
Definitivă și general obligatorie.
Pronunțată în ședința publică din data de 5 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 1.003/1.XI.2004

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
pentru aprobarea Deciziei Comisiei fiscale centrale nr. 8 din 20 octombrie 2004
privind aplicarea unitară a unor prevederi referitoare la impozitul pe profit
În temeiul art. 10 alin. (6) din Hotărârea Guvernului nr. 1.574/2003 privind organizarea și funcționarea Ministerului
Finanțelor Publice și a Agenției Naționale de Administrare Fiscală, cu modificările ulterioare, și în baza prevederilor art. 6
din Legea nr. 571/2003 privind Codul fiscal, publicată în Monitorul Oficial al României, Partea I, nr. 927 din 23 decembrie
2003,
ministrul finanțelor publice emite următorul ordin:
Art. 1. — Se aprobă Decizia Comisiei fiscale centrale
nr. 8 din 20 octombrie 2004 privind aplicarea unitară a
unor prevederi referitoare la impozitul pe profit, prevăzută

în anexa care face parte integrantă din prezentul ordin.
Art. 2. — Prezentul ordin se publică în Monitorul Oficial
al României, Partea I.

Ministrul finanțelor publice,
Mihai Nicolae Tănăsescu
București, 27 octombrie 2004.
Nr. 1.606.
ANEXĂ
DECIZIA COMISIEI FISCALE CENTRALE

nr. 8 din 20 octombrie 2004
privind aplicarea unitară a unor prevederi referitoare la impozitul pe profit
1. Aplicarea prevederilor art. 10 din Ordonanța
Guvernului nr. 27/1996 privind acordarea de facilități
persoanelor care domiciliază sau lucrează în unele localități
din Munții Apuseni și în Rezervația Biosferei îDelta
Dunării“, republicată

Soluție:
îAcordarea facilităților fiscale prevăzute la art. 10 din
Ordonanța Guvernului nr. 27/1996, republicată, nu este
condiționată de o anumită formă juridică a confirmării date
de consiliile locale sau județene, după caz, pentru
investițiile realizate în zona Munților Apuseni și în
Rezervația Biosferei «Delta Dunării».“

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.003/1.XI.2004 conține 16 pagini.

Prețul de vânzare 18.500 lei

ISSN 1453—4495

PDF compression, OCR, web-optimization with CVISION's PdfCompressor

