PARTEA

Anul 172 (XVI) — Nr. 601

I

Luni, 5 iulie 2004

LEGI, DECRETE, HOTĂRÂRI ȘI ALTE ACTE
SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 210 din 4 mai 2004 referitoare la excepția de
neconstituționalitate a dispozițiilor art. 13 lit. b) din
Ordonanța de urgență a Guvernului nr. 40/1999
privind protecția chiriașilor și stabilirea chiriei
pentru spațiile cu destinația de locuințe, aprobată
cu modificări și completări prin Legea
nr. 241/2001 .............................................................

888.
899.

39.

HOTĂRÂRI ALE GUVERNULUI ROMÂNIEI
— Hotărâre privind aprobarea stemei orașului
Târgu Ocna, județul Bacău ....................................
— Hotărâre pentru modificarea și completarea
Hotărârii Guvernului nr. 349/2002 privind
gestionarea ambalajelor și deșeurilor de ambalaje
ACTE ALE BĂNCII NAȚIONALE A ROMÂNIEI
— Hotărâre privind retragerea autorizației de
funcționare a Cooperativei de credit PÂNCOTANA
PÂNCOTA ................................................................

DECIZII

ALE

Nr.

Pagina

40.

41.
1–3
42.
3–4

10

— Hotărâre privind retragerea autorizației de
funcționare a Cooperativei de credit SOLIDARITATEA
SÂNTANA .................................................................

11

— Hotărâre privind retragerea autorizației de
funcționare a Cooperativei de credit VIITORUL
SECUSIGIU ..............................................................

12

ACTE ALE CONSILIULUI CONCURENȚEI

5–8
150.

9

CURȚII

— Hotărâre privind retragerea autorizației de
funcționare a Cooperativei de credit SPERANȚA
PECICA ....................................................................

— Ordin privind punerea în aplicare a
Regulamentului pentru modificarea anexei la
Regulamentul Consiliului Concurenței privind
autorizarea concentrărilor economice .....................

13–16

CONSTITUȚIONALE

CURTEA CONSTITUȚIONALĂ

D E C I Z I A Nr. 210
din 4 mai 2004

referitoare la excepția de neconstituționalitate a dispozițiilor art. 13 lit. b) din Ordonanța de urgență
a Guvernului nr. 40/1999 privind protecția chiriașilor și stabilirea chiriei pentru spațiile
cu destinația de locuințe, aprobată cu modificări și completări prin Legea nr. 241/2001
Nicolae Popa
Costică Bulai
Nicolae Cochinescu
Constantin Doldur
Kozsokár Gábor
Petre Ninosu
Șerban Viorel Stănoiu

—
—
—
—
—
—
—

președinte
judecător
judecător
judecător
judecător
judecător
judecător

Lucian Stângu
Ioan Vida
Dana Titian
Maria Bratu

—
—
—
—

judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 13 lit. b) din Ordonanța de urgență a
Guvernului nr. 40/1999 privind protecția chiriașilor și stabilirea

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 601/5.VII.2004

chiriei pentru spațiile cu destinația de locuințe, aprobată cu
modificări și completări prin Legea nr. 241/2001, excepție
ridicată de Steliana Anghel în Dosarul nr. 2.527/2003 al
Curții de Apel București — Secția a IV-a civilă.
La apelul nominal sunt prezenți autorul excepției, prin
avocații Marin Popa și Andrei Dumitru, precum și părțile Dan
Costin Petrescu și Irina Igiroșianu, prin avocat Ioan Filoti.
Cauza fiind în stare de judecată, avocații autorului
excepției solicită admiterea excepției, arătând că, prin
dispozițiile art. 13 lit. b) din Ordonanța de urgență a
Guvernului nr. 40/1999, legiuitorul sancționează chiriașii
pentru actele încheiate de aceștia înainte de publicarea
textului criticat, încălcându-se astfel principiul neretroactivității
legii consacrat în art. 15 alin. (2) din Constituție.
Avocatul Ioan Filoti, pentru Dan Costin Petrescu și Irina
Igiroșianu, pune concluzii de respingere a excepției de
neconstituționalitate, considerând că textul criticat nu
contravine dispozițiilor constituționale referitoare la
neretroactivitatea legii, ele consfințind o prevedere din Legea
locuinței nr. 114/1996. Depune note scrise în acest sens.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, apreciind că textul criticat reglementează pentru
viitor raporturi juridice născute sub incidența sa, fără a
modifica raporturile juridice născute înainte de publicarea sa.
C U R T E A,

având în vedere actele și lucrările dosarului, constată
următoarele:
Prin Încheierea din 9 decembrie 2003, pronunțată în
Dosarul nr. 2.527/2003, Curtea de Apel București — Secția
a IV-a civilă a sesizat Curtea Constituțională cu excepția
de neconstituționalitate a dispozițiilor art. 13 lit. b) din
Ordonanța de urgență a Guvernului nr. 40/1999 privind
protecția chiriașilor și stabilirea chiriei pentru spațiile cu
destinația de locuințe, aprobată cu modificări și completări
prin Legea nr. 241/2001, excepție ridicată de Steliana
Anghel.
În motivarea excepției de neconstituționalitate autorul
acesteia s-a limitat doar la indicarea dispozițiilor
constituționale considerate a fi încălcate, fără a arăta în ce
mod textele legale criticate încalcă prevederile invocate.
Curtea de Apel București — Secția a IV-a civilă
apreciază că excepția de neconstituționalitate este
neîntemeiată, deoarece textul criticat nu are în vedere
raporturi juridice născute anterior intrării sale în vigoare,
acestea rămânând guvernate de dispozițiile legale sub
imperiul cărora s-au încheiat. Reglementările criticate
reprezintă voința legiuitorului care a înțeles să excludă
anumite categorii de chiriași de la beneficiul prelungirii
contractelor de închiriere.
Potrivit prevederilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate.
De asemenea, în conformitate cu dispozițiile art. 181 din
Legea nr. 35/1997, cu modificările ulterioare, s-a solicitat
punctul de vedere al instituției Avocatul Poporului.
Guvernul apreciază că textul de lege criticat nu încalcă
dispozițiile art. 15 alin. (2) din Constituție, arătând că
acesta nu reglementează raporturi juridice născute anterior
intrării sale în vigoare, raporturi care sunt și rămân
guvernate de dispozițiile legale sub imperiul cărora s-au
încheiat.
Avocatul Poporului apreciază că excepția de
neconstituționalitate este neîntemeiată, deoarece
reglementarea criticată reprezintă voința legiuitorului care a
înțeles să excludă anumite categorii de chiriași de la
beneficiul prelungirii contractelor de închiriere.

Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părților prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și celor ale art. 1 alin. (1),
art. 2, 3, 12 și 23 din Legea nr. 47/1992, republicată, să
soluționeze excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 13 lit. b) din Ordonanța de urgență a
Guvernului nr. 40/1999 privind protecția chiriașilor și
stabilirea chiriei pentru spațiile cu destinația de locuințe,
publicată în Monitorul Oficial al României, Partea I, nr. 148
din 8 aprilie 1999, aprobată cu modificări și completări prin
Legea nr. 241/2001.
Acest text de lege are următorul conținut:
— Art. 13 lit. b): îPrelungirea contractelor de închiriere nu
se aplică: [...]
b) în cazul contractelor de închiriere pentru spațiile cu
destinația de locuințe proprietate particulară, prevăzute la
art. 1—7, ai căror titulari de contract sau membri de familie
menționați în contract sunt proprietari ai unei locuințe
corespunzătoare ori au înstrăinat o locuință corespunzătoare,
după data de 1 ianuarie 1990, în aceeași localitate. Fac
excepție contractele de închiriere ai căror titulari sau membri
de familie menționați în contract au redobândit, ca foști
proprietari sau moștenitori ai acestora, locuințe care sunt
efectiv ocupate de chiriași persoane fizice, de una dintre
persoanele juridice prevăzute la art. 1 sau de o instituție
publică.“
Autorii excepției susțin că dispozițiile legale criticate
încalcă prevederile art. 15 alin. (2) din Constituția
României, republicată, care au următoarea redactare:
— Art. 15 alin. (2): îLegea dispune numai pentru viitor, cu
excepția legii penale sau contravenționale mai favorabile.“
Examinând excepția de neconstituționalitate, Curtea
constată că dispozițiile art. 13 lit. b) din Ordonanța de
urgență a Guvernului nr. 40/1999, aprobată cu modificări și
completări prin Legea nr. 241/2001, au mai constituit
obiectul controlului de constituționalitate, instanța de
contencios constituțional stabilind că aceste dispoziții sunt
constituționale în raport cu prevederile art. 16, 20, 41, 43,
49, 54 și 135 din Constituție, de exemplu prin Decizia
nr. 213 din 11 iulie 2002, publicată în Monitorul Oficial al
României, Partea I, nr. 721 din 3 octombrie 2002. În
considerentele acestei decizii Curtea a statuat că finalitatea
Ordonanței de urgență a Guvernului nr. 40/1999, aprobată
cu modificări și completări prin Legea nr. 241/2001, este
de a reglementa raporturile dintre chiriași și proprietari, de
a oferi soluții juridice situațiilor litigioase ivite în procesul
aplicării Legii nr. 112/1995, prin utilizarea unor mijloace
juridice, asigurându-se totodată posibilitatea pentru
proprietar de valorificare a atributelor dreptului său de
proprietate și, în același timp, protecția chiriașilor împotriva
unor eventuale abuzuri.
Curtea observă că dispozițiile art. 13 lit. b) din
Ordonanța de urgență a Guvernului nr. 40/1999, aprobată
cu modificări și completări prin Legea nr. 241/2001, nu au
mai făcut obiectul controlului de neconstituționalitate prin
raportare la art. 15 alin. (2) din Constituție, republicată. De
aceea Curtea va proceda la examinarea excepției astfel
cum a fost formulată în prezenta cauză.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 601/5.VII.2004
Dispozițiile art. 13 lit. b) din Ordonanța de urgență a
Guvernului nr. 40/1999, aprobată cu modificări și completări
prin Legea nr. 241/2001, reglementează unul dintre cazurile în
care nu se aplică prelungirea de drept a contractelor de
închiriere, și anume ipoteza contractelor de închiriere pentru
spațiile cu destinația de locuințe proprietate particulară,
prevăzute la art. 1—7 din Ordonanța de urgență a Guvernului
nr. 40/1999, aprobată cu modificări și completări prin Legea
nr. 241/2001, ai căror titulari de contract sau membri de
familie menționați în contract sunt proprietari ai unei locuințe
corespunzătoare ori au înstrăinat o locuință corespunzătoare,
după data de 1 ianuarie 1990, în aceeași localitate.
Referitor la pretinsa încălcare a art. 15 alin. (2) din
Constituție, republicată, Curtea reține că formula
redacțională a textului legal dedus controlului nu oferă
temei unei atare critici, întrucât nu conține în sine nici o
dispoziție cu caracter retroactiv, textul urmând a-și găsi
aplicarea exclusiv de la data intrării în vigoare a
Ordonanței de urgență a Guvernului nr. 40/1999, și anume
de la data de 8 aprilie 1999, data publicării acesteia în
Monitorul Oficial al României, Partea I. Curtea observă că
prevederile art. 13 lit. b) nu reglementează raporturi juridice

3

născute anterior intrării sale în vigoare, modurile în care
s-a realizat înstrăinarea locuinței rămânând guvernate de
dispozițiile legale sub imperiul cărora s-au perfectat. Astfel
cum a statuat Curtea Constituțională prin Decizia nr. 330
din 27 noiembrie 2001, publicată în Monitorul Oficial al
României, Partea I, nr. 59 din 28 ianuarie 2002, o lege nu
este retroactivă atunci când modifică pentru viitor o stare
de drept născută anterior și nici atunci când suprimă
producerea în viitor a efectelor unei situații juridice
constituite sub imperiul legii vechi, pentru că în aceste
cazuri legea nouă nu face altceva decât să reglementeze
modul de acțiune în timpul următor intrării ei în vigoare,
adică în domeniul ei propriu de aplicare.
Curtea observă că reglementarea criticată reprezintă
voința legiuitorului care a înțeles să excludă anumite
categorii de persoane, care până la data intrării în vigoare
a ordonanței de urgență au fost titulari ai contractelor de
închiriere, de la beneficiul prelungirii acestor contracte.
Într-adevăr, beneficiarul unei locuințe cu privire la care
contractul de închiriere a ajuns la termen nu poate pretinde
că are un drept de a obține prelungirea acestui contract,
proprietarul putând decide suveran în această privință.

Față de cele expuse, în temeiul art. 146 lit. d) și al art. 147 alin. (4) din Constituție, republicată, al art. 1—3,
art. 13 alin. (1) lit. A.c), precum și al art. 23 și art. 25 alin. (1) din Legea nr. 47/1992, republicată, cu majoritate de voturi,
CURTEA

În numele legii
D E C I D E:

Respinge excepția de neconstituționalitate a dispozițiilor art. 13 lit. b) din Ordonanța de urgență a Guvernului
nr. 40/1999 privind protecția chiriașilor și stabilirea chiriei pentru spațiile cu destinația de locuințe, aprobată cu modificări
și completări prin Legea nr. 241/2001, excepție ridicată de Steliana Anghel în Dosarul nr. 2.527/2003 al Curții de Apel
București — Secția a IV-a civilă.
Definitivă și obligatorie.
Pronunțată în ședința publică din data de 4 mai 2004.
PREȘEDINTELE CURȚII CONSTITUȚIONALE,

prof. univ. dr. NICOLAE POPA
Magistrat-asistent,
Maria Bratu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind aprobarea stemei orașului Târgu Ocna, județul Bacău
În temeiul art. 108 din Constituție, republicată, și al art. 10 alin. 2 din Legea nr. 102/1992 privind stema țării și
sigiliul statului,
Guvernul României adoptă prezenta hotărâre.
Articol unic. — (1) Se aprobă stema orașului Târgu
Ocna, județul Bacău, prevăzută în anexa nr. 1.
(2) Descrierea elementelor stemei și semnificațiile

acestora sunt prevăzute în anexa nr. 2.
(3) Anexele nr. 1 și 2 fac parte integrantă din prezenta
hotărâre.

PRIM-MINISTRU

ADRIAN NĂSTASE

București, 3 iunie 2004.
Nr. 888.

Contrasemnează:
p. Ministrul de stat,
ministrul administrației și internelor,
Toma Zaharia,
secretar de stat
Ministrul delegat pentru administrația publică,
Gabriel Oprea

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 601/5.VII.2004
ANEXA Nr. 1*)

STEMA ORAȘULUI TÂRGU OCNA, JUDEȚUL BACĂU

*) Anexa nr. 1 este reprodusă în facsimil.

ANEXA Nr. 2

DESCRIEREA ȘI SEMNIFICAȚIILE
elementelor însumate ale stemei orașului Târgu Ocna, județul Bacău
Descrierea stemei:
Stema orașului Târgu Ocna, județul Bacău, potrivit
anexei nr. 1, se compune dintr-un scut roșu, încărcat cu
un căprior undat de argint, întovărășit de trei brațe, ținând
fiecare în mână câte un ciocan, totul de argint.
Semnificațiile elementelor însumate:
Căpriorul undat de argint sugerează cele două ape, la
confluența cărora se află localitatea.

Prin forma sa, căpriorul undat simbolizează
binecunoscutul deal Măgura, la poalele căruia se află
localitatea, iar spațiul pe care el îl mărginește la baza
scutului indică intrarea în mină.
Cele trei brațe sunt purtătoare ale ciocanelor de șalgău,
unealtă specifică minelor de sare.
Coroana murală cu cele trei turnuri crenelate semnifică
faptul că localitatea are rangul de oraș.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 601/5.VII.2004

5

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 349/2002
privind gestionarea ambalajelor și deșeurilor de ambalaje
În temeiul art. 108 din Constituție, republicată, al art. 54 pct. 1 lit. e) din Ordonanța de urgență a Guvernului
nr. 78/2000 privind regimul deșeurilor, aprobată cu modificări și completări prin Legea nr. 426/2001, precum și al art. 5
alin. (2) din Legea nr. 608/2001 privind evaluarea conformității produselor, cu modificările și completările ulterioare,
Guvernul României adoptă prezenta hotărâre.
Art. I. — Hotărârea Guvernului nr. 349/2002 privind
gestionarea ambalajelor și deșeurilor de ambalaje, publicată
în Monitorul Oficial al României, Partea I, nr. 269 din
23 aprilie 2002, se modifică și se completează după cum
urmează:
1. Alineatul (2) al articolului 1 va avea următorul
cuprins:
î(2) Prevederile prezentei hotărâri se aplică cu
respectarea prevederilor specifice de calitate existente
pentru ambalaje privind siguranța, protecția sănătății și
igiena produselor ambalate, cerințelor de transport și
prevederilor privind gestionarea deșeurilor periculoase.“
2. Articolul 2 va avea următorul cuprins:
îArt. 2. — Sunt supuse prevederilor prezentei hotărâri
toate ambalajele introduse pe piață, indiferent de materialul
din care au fost realizate și de modul lor de utilizare în
activitățile economice, comerciale, în gospodăriile populației
sau în orice alte activități, precum și toate deșeurile de
ambalaje, indiferent de modul de generare.“
3. După alineatul (1) al articolului 5 se introduce
alineatul (2) cu următorul cuprins:
î(2) Este interzisă obstrucționarea introducerii pe piață a
ambalajelor care îndeplinesc cerințele prevăzute în anexa
nr. 2.“
4. Articolul 6 va avea următorul cuprins:
îArt. 6. — (1) Se consideră că sunt respectate cerințele
esențiale prevăzute în anexa nr. 2 dacă ambalajele sunt
conforme cu:
a) standardele române sau standardele naționale ale
statelor membre ale Uniunii Europene, care adoptă
standarde europene armonizate;
b) standardele române, pentru domeniile în care nu sunt
adoptate standarde europene armonizate.
(2) Lista cuprinzând standardele române care adoptă
standarde europene armonizate prevăzute la alin. (1) lit. a)
se aprobă prin ordin al ministrului economiei și comerțului
și se publică în Monitorul Oficial al României, Partea I.
Lista se actualizează periodic.
(3) Asociația de Standardizare din România va
comunica Comisiei Europene textul standardelor române,
prevăzute la alin. (1) lit. b), care răspund cerințelor
specificate în prezentul articol.“
5. După articolul 6 se introduce articolul 6 1 cu
următorul cuprins:
îArt. 6 1 . — (1) Ministerul Economiei și Comerțului
notifică Comisiei Europene proiectele de reglementări prin
care intenționează să adopte instrumente economice pentru
implementarea prevederilor prezentei hotărâri, cu excepția
celor de natură fiscală, pentru a oferi Comisiei Europene

posibilitatea examinării conformității lor cu prevederile
comunitare.
(2) Obligația de notificare se aplică și specificațiilor
tehnice aferente măsurilor de natură fiscală care
încurajează conformarea cu specificațiile tehnice respective.“
6. După alineatul (3) al articolului 7 se introduce un nou
alineat, alineatul (4), cu următorul cuprins:
î(4) Alte excepții de la prevederile alin. (1), care
transpun derogări stabilite de Uniunea Europeană, se
aprobă prin ordin al ministrului economiei și comerțului.“
7. Alineatele (2)—(5) ale articolului 9 vor avea următorul
cuprins:
î(2) Agenții economici care produc produse ambalate în
ambalaje reutilizabile sunt obligați să ia măsurile necesare în
vederea asigurării unui număr optim de cicluri de utilizare.
(3) Agenții economici care produc produse ambalate în
ambalaje reutilizabile sunt obligați să organizeze un sistem
pentru colectare, în vederea reutilizării multiple a
ambalajelor, prin agenții economici care comercializează
aceste produse sau prin centre specializate de colectare a
acestor tipuri de ambalaje.
(4) Agenții economici care produc produse ambalate în
ambalaje reutilizabile sunt obligați să asigure o distribuție
optimă în teritoriu și o capacitate corespunzătoare a
centrelor specializate de colectare conform prevederilor
alin. (3), astfel încât acestea să poată prelua de la
consumatori ambalajele reutilizabile.
(5) Agenții economici care comercializează produse
ambalate în ambalaje reutilizabile sunt obligați să informeze
consumatorii asupra sistemului de colectare a ambalajelor
reutilizabile în vederea asigurării reutilizării multiple.“
8. Articolul 10 va avea următorul cuprins:
îArt. 10. — Agenții economici care produc produse
ambalate în ambalaje reutilizabile sunt obligați să
marcheze/să inscripționeze pe ambalaj/etichetă sintagma
«ambalaj reutilizabil».“
9. Articolul 11 va avea următorul cuprins:
îArt. 11. — Agenții economici care introduc pe piață
produse ambalate în ambalaje reutilizabile sunt obligați să
informeze comercianții și/sau consumatorii despre încetarea
reutilizării unui anumit tip de ambalaj și să asigure preluarea
acestora încă 6 luni de la data încetării utilizării acestora.“
10. Alineatul (1) al articolului 12 va avea următorul
cuprins:
îArt. 12. — (1) Agenții economici care comercializează
produse ambalate în ambalaje reutilizabile sunt obligați să
primească ambalajele reutilizabile la schimb sau să
ramburseze cumpărătorului valoarea ambalajului restituit,
plătită de acesta la achiziționarea produsului ambalat.“

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 601/5.VII.2004

11. Alineatul (1) al articolului 13 va avea următorul
cuprins:
îArt. 13. — (1) Obiectivele naționale privind valorificarea
și, respectiv, reciclarea deșeurilor de ambalaje, ce vor fi
atinse până la 31 decembrie 2006, sunt următoarele:
a) valorificarea unui procent de minimum 50% din
greutatea deșeurilor de ambalaje;
b) reciclarea unui procent de minimum 25% din
greutatea totală a materialelor de ambalaj conținute în
deșeurile de ambalaj, cu un procent minim de 15% din
greutatea fiecărui tip de material de ambalaj.“
12. Articolul 14 va avea următorul cuprins:
îArt. 14. — (1) Pentru atingerea obiectivelor naționale,
agenții economici au responsabilitatea atingerii obiectivelor
anuale prevăzute în anexa nr. 4, după cum urmează:
a) agenții economici care introduc pe piață produse
ambalate sunt responsabili pentru ambalajele primare,
secundare și terțiare ce ambalează produsele lor în
momentul introducerii pe piață;
b) agenții economici care ambalează produse ambalate
sunt responsabili pentru ambalajele secundare și terțiare pe
care le introduc pe piață;
c) agenții economici care introduc pe piață ambalaje de
desfacere sunt responsabili pentru ambalajele respective
introduse pe piață.
(2) Obiectivele de valorificare, respectiv de reciclare a
deșeurilor de ambalaje, se pot realiza prin una dintre
următoarele modalități:
a) individual;
b) prin transferarea acestei responsabilități către o
persoană juridică autorizată în acest scop de către
Ministerul Mediului și Gospodăririi Apelor.
(3) Procedura și criteriile de autorizare pentru
persoanele juridice prevăzute la alin. (2) lit. b) se stabilesc
prin ordin comun al ministrului mediului și gospodăririi
apelor și al ministrului economiei și comerțului.
(4) Valorificarea și reciclarea deșeurilor de ambalaje
trebuie să fie astfel organizate încât să nu introducă
bariere în calea comerțului.“
13. Articolul 15 va avea următorul cuprins:
îArt. 15. — (1) Agenții economici care introduc pe piață
ambalaje, agenții economici prevăzuți la art. 14 alin. (1),
autoritățile și instituțiile administrației publice locale, precum și
agenții economici care preiau deșeurile de ambalaje în
vederea valorificării, respectiv reciclării, au obligația să
furnizeze anual Ministerului Mediului și Gospodăririi Apelor
informații privind gestionarea ambalajelor și a deșeurilor de
ambalaje.
(2) În situația prevăzută la art. 14 alin. (2) lit. b),
obligația furnizării informațiilor revine persoanei juridice
autorizate.
(3) La solicitarea Ministerului Mediului și Gospodăririi
Apelor, agenții economici, autoritățile și instituțiile
administrației publice locale trebuie să dovedească, prin
documente, corectitudinea datelor raportate.“
14. Articolul 16 va avea următorul cuprins:
îArt. 16. — Procedura de raportare, tipul datelor și
informațiilor privind gestionarea ambalajelor și a deșeurilor
de ambalaje, furnizate potrivit art. 5 alin. (1), se stabilesc
prin ordin al ministrului mediului și gospodăririi apelor.“
15. Articolul 17 va avea următorul cuprins:
îArt. 17. — (1) Autoritățile și instituțiile administrației
publice locale asigură colectarea selectivă a deșeurilor de
ambalaje de la populație, prin:
a) servicii publice de salubrizare, conform legislației în
vigoare;

b) spații amenajate și dotate, prin amplasarea de
containere adecvate.
(2) Autoritățile și instituțiile administrației publice locale
asigură organizarea valorificării cantităților de deșeuri de
ambalaje colectate selectiv conform alin. (1).“
16. Articolul 18 va avea următorul cuprins:
îArt. 18. — (1) Deținătorii de deșeuri de ambalaje,
instituții publice, asociații, fundații și persoane fizice, au
următoarele obligații:
a) să depună selectiv deșeurile de ambalaje în
containere diferite, inscripționate în mod corespunzător,
amplasate special de către autoritățile administrației publice
locale; sau
b) să predea deșeurile de ambalaje la agenții economici
specializați.
(2) Agenții economici deținători de deșeuri de ambalaje
au obligația să asigure valorificarea și, respectiv, reciclarea
acestora prin mijloace proprii sau prin predare către agenți
economici specializați.“
17. Articolul 19 va avea următorul cuprins:
îArt. 19. — Ministerul Mediului și Gospodăririi Apelor,
Ministerul Economiei și Comerțului, Ministerul Educației și
Cercetării, precum și agenții economici care introduc pe
piață produse ambalate au obligația să promoveze
campanii de informare și educare în domeniul gestionării
ambalajelor și deșeurilor de ambalaje.“
18. Articolul 20 va avea următorul cuprins:
îArt. 20. — Ministerul Mediului și Gospodăririi Apelor
publică informări privind gestionarea ambalajelor și
deșeurilor de ambalaje și transmite informații celorlalte
autorități competente, la cerere, precum și organismelor
internaționale interesate, conform prevederilor anexei nr. 5.“
19. Alineatul (1) al articolului 21 va avea următorul
cuprins:
îArt. 21. — (1) Ministerul Economiei și Comerțului
propune programe de cercetare având ca obiect fabricarea
și compoziția ambalajului, caracterul reutilizabil al
ambalajului și caracterul valorificabil al acestuia.“
20. Articolul 22 va avea următorul cuprins:
îArt. 22. — Prevederile anexelor nr. 1—5 se
actualizează prin ordin comun al ministrului mediului și
gospodăririi apelor și ministrului economiei și comerțului, în
funcție de obligațiile ce revin României prin adoptarea
acquisului comunitar, respectiv de perioadele de tranziție
negociate.“
21. Articolul 26 va avea următorul cuprins:
îArt. 26. — Constituie contravenții următoarele fapte și
se sancționează astfel:
a) nerespectarea prevederilor art. 18 alin. (1), cu
amendă de la 1.000.000 lei la 5.000.000 lei pentru
persoane fizice, respectiv cu amendă de la 25.000.000 lei
la 50.000.000 lei pentru instituții publice, asociații și
fundații;
b) nerespectarea prevederilor art. 9 alin. (5), art. 10
și 11, cu amendă de la 5.000.000 lei la 10.000.000 lei;
c) nerespectarea prevederilor art. 8 alin. (1), art. 9
alin. (1) și (3) și art. 18 alin. (2), cu amendă de la
20.000.000 lei la 40.000.000 lei;
d) nerespectarea prevederilor art. 12 alin. (1), cu
amendă de la 30.000.000 lei la 60.000.000 lei;
e) nerespectarea prevederilor art. 15, cu amendă de la
40.000.000 lei la 80.000.000 lei;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 601/5.VII.2004
f) nerespectarea prevederilor art. 5, art. 7 alin. (1) și
art. 17 alin. (1), cu amendă de la 100.000.000 lei la
200.000.000 lei;
g) nerespectarea prevederilor art. 14 alin. (1), cu
amendă de la 100.000.000 lei la 500.000.000 lei.“
22. Alineatul (1) al articolului 27 va avea următorul
cuprins:
îArt. 27. — (1) Constatarea contravențiilor și aplicarea
sancțiunilor se fac de persoane împuternicite în acest scop,
din cadrul Ministerului Mediului și Gospodăririi Apelor —
pentru art. 15, de către personalul împuternicit, la nivel
teritorial al Ministerului Mediului și Gospodăririi Apelor și al
Autorității Naționale de Control — pentru art. 14 alin. (1),
art. 17 alin. (1) și art. 18 alin. (1) și (2) și Autorității
Naționale pentru Protecția Consumatorilor — pentru art. 5,
art. 7 alin. (1), art. 8 alin. (1), art. 9 alin. (1), (3) și (5),
art. 10, art. 11 și art. 12 alin. (1).“
23. După articolul 27 se introduce un nou articol,
articolul 271, cu următorul cuprins:
îArt. 271. — Prezenta hotărâre transpune în legislația
națională Directiva Parlamentului și Consiliului nr. 94/62/CE
privind ambalajele și deșeurile de ambalaje, completată prin
Decizia nr. 97/138/CE.“
24. Anexele nr. 1 și 4 se modifică și se înlocuiesc cu
anexele nr. 1 și 2 care fac parte integrantă din prezenta
hotărâre.

7

25. Anexa nr. 5 se completează în subsol, astfel:
îTabelul 2 se completează opțional.“
26. În cuprinsul hotărârii, termenul recuperare se
înlocuiește cu termenul valorificare.
Art. II. — (1) Prezenta hotărâre intră în vigoare la
30 de zile de la publicarea ei în Monitorul Oficial al
României, Partea I, cu excepția art. 6 alin. (3) și a art. 61
din Hotărârea Guvernului nr. 349/2002, care intră în
vigoare de la data aderării României la Uniunea Europeană.
(2) În termen de 90 de zile de la data intrării în vigoare
a prezentei hotărâri, agenții economici care au încheiat
contracte de transfer de responsabilitate, în baza Hotărârii
Guvernului nr. 349/2002, au obligația să ia măsurile
necesare pentru conformarea cu prevederile art. 14
alin. (2) din aceeași hotărâre.
(3) Ordinul prevăzut la art. 14 alin. (3) din Hotărârea
Guvernului nr. 349/2002 va fi emis în termen de 30 de zile
de la data publicării prezentei hotărâri în Monitorul Oficial
al României, Partea I.
(4) Ordinul prevăzut la art. 16 din Hotărârea Guvernului
nr. 349/2002 va fi emis în termen de 120 de zile de la
data intrării în vigoare a prezentei hotărâri.
Art. III. — Hotărârea Guvernului nr. 349/2002, cu
modificările și completările aduse prin prezenta hotărâre, va
fi republicată în Monitorul Oficial al României, Partea I,
dându-se textelor o nouă numerotare.

PRIM-MINISTRU

ADRIAN NĂSTASE
Contrasemnează:
Ministru de stat, ministrul economiei și comerțului,
Dan Ioan Popescu
p. Ministrul mediului și gospodăririi apelor,
Florin Stadiu,
secretar de stat
p. Ministrul de stat, ministrul administrației și internelor,
Toma Zaharia,
secretar de stat
p. Ministrul delegat pentru administrația publică,
Ilie Ștefan,
secretar de stat
București, 10 iunie 2004.
Nr. 899.
ANEXA Nr. 1
(Anexa nr. 1 la Hotărârea Guvernului nr. 349/2002)

SEMNIFICAȚIA TERMENILOR SPECIFICI

1. Semnificația termenilor:
a) acord voluntar — acord oficial încheiat între
autoritățile publice competente și reprezentanții sectoarelor
economice implicate, deschis tuturor partenerilor care
doresc să se conformeze condițiilor acordului, în vederea
atingerii obiectivelor prevăzute în prezenta hotărâre;
b) agenți economici — referitor la ambalaje, înseamnă
furnizorii de materiale de ambalare, producătorii de
ambalaje și produse ambalate, importatorii, comercianții și
distribuitorii;
c) ambalaj — orice produs, indiferent de materialul din
care este confecționat ori de natura acestuia, destinat

reținerii, protejării, manipulării, distribuției și prezentării
bunurilor, de la materii prime la produse procesate, de la
producător până la utilizator sau consumator. Produsul
nereturnabil destinat acelorași scopuri este, de asemenea,
considerat ambalaj;
d) ambalaj primar — ambalaj de vânzare — ambalaj
conceput și realizat pentru a îndeplini funcția de unitate de
vânzare, pentru utilizatorul final sau consumator în punctul
de achiziție;
e) ambalaj secundar — ambalaj grupat-supraambalaj —
ambalaj conceput pentru a constitui la punctul de achiziție
o grupare a unui număr de unități de vânzare, indiferent

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 601/5.VII.2004

dacă acesta este vândut ca atare către utilizator sau
consumatorul final ori dacă el servește numai ca mijloc de
umplere a rafturilor în punctul de vânzare; el poate fi
separat de produs fără a afecta caracteristicile produsului;
f) ambalaj terțiar — ambalaj de transport — ambalaj
conceput pentru a ușura manipularea și transportul unui
număr de unități de vânzare sau ambalaje grupate, în
scopul prevenirii deteriorării în timpul manipulării ori
transportului. Ambalajul pentru transport nu include
containerele rutiere, feroviare, navale sau aeriene;
g) ambalaj reutilizabil — un ambalaj refolosit pentru
același scop, a cărui returnare de către consumator ori
comerciant este asigurată de plata unei sume-sistem
depozit, prin reachiziționare sau altfel;
h) ambalaj de desfacere — ambalaj primar sau terțiar,
ca de exemplu pungi din plastic ori carton pentru
transportul cumpărăturilor, pungi pentru cadouri, pahare și
tăvi de unică folosință, farfurii din plastic, carton de unică
folosință sau alte recipiente necesare, care sunt în mod
obișnuit umplute/utilizate în punctul ori zona de deservire;
i) colectare selectivă — colectarea deșeurilor de
ambalaje pe tipuri de materiale și/sau sortimente de
materiale;
j) deșeuri de ambalaje — orice ambalaje sau materiale
de ambalare care satisfac cerințele definiției de deșeu,
exclusiv deșeurile de producție, din anexa nr. I A la
Ordonanța de urgență a Guvernului nr. 78/2000 privind
regimul deșeurilor, aprobată cu modificări și completări prin
Legea nr. 426/2001;
k) gestionarea deșeurilor de ambalaj — gestionarea
deșeurilor așa cum este definită în anexa nr. I A la
Ordonanța de urgență a Guvernului nr. 78/2000, aprobată
cu modificări și completări prin Legea nr. 426/2001;
l) prevenire — reducerea cantității și nocivității pentru
mediu a materialelor și substanțelor utilizate în ambalaje și
deșeuri de ambalaje, precum și a ambalajelor și deșeurilor

de ambalaje în cadrul procesului de producție,
comercializare, distribuție, utilizare și eliminare, mai ales
prin dezvoltarea de produse și tehnologii curate;
m) reciclarea deșeurilor de ambalaje — operațiunea de
reprelucrare într-un proces de producție a deșeurilor de
ambalaje pentru a fi folosite în scopul inițial sau pentru
alte scopuri. Termenul include reciclarea organică, dar
exclude recuperarea de energie;
n) reciclare organică — tratarea aerobă (compostare) sau
anaerobă (biometanizare), în condiții controlate utilizându-se
microorganisme, a părților biodegradabile ale deșeurilor de
ambalaje, care produc reziduuri organice stabilizate sau
metan. Depozitarea în depozite nu poate fi considerată
reciclare organică;
o) reutilizarea ambalajelor — orice operație prin care un
ambalaj care a fost conceput și creat, pentru a putea
îndeplini în cursul ciclului său de viață un număr minim de
rotații, este reutilizat într-un scop identic celui pentru care a
fost conceput, recurgându-se sau nu la produse auxiliare
existente pe piață care permit reumplerea ambalajului
însuși; un asemenea ambalaj reutilizat va deveni deșeu de
ambalaj atunci când nu va mai putea fi reutilizat;
p) valorificare — orice operație aplicabilă deșeurilor de
ambalaje, prevăzută în anexa nr. II B la Ordonanța de
urgență a Guvernului nr. 78/2000, aprobată cu modificări și
completări prin Legea nr. 426/2001;
q) valorificare energetică — utilizarea deșeurilor de
ambalaje combustibile ca mijloc de producere a energiei
prin incinerarea directă, cu sau fără alte deșeuri, dar cu
recuperare de căldură.
2. Termenii definiți la pct. 1 se completează cu termenii
definiți în anexa nr. I A la Ordonanța de urgență a
Guvernului nr. 78/2000, aprobată cu modificări și completări
prin Legea nr. 426/2001, și la art. 4 din Legea
nr. 608/2001 privind evaluarea conformității produselor, cu
modificările și completările ulterioare.

ANEXA Nr. 2
(Anexa nr. 4 la Hotărârea Guvernului nr. 349/2002)
ETAPIZAREA

obiectivelor de valorificare și, respectiv, reciclare pentru agenții economici
prevăzuți la art. 14 alin. (1) din hotărâre, pe perioada 2004—2006
Anul

2004
2005
2006***)

Valorificare*)
(%)

15
30
50

Reciclare**)
(%)

12
20
25

***) Procentul minim din greutatea deșeurilor de ambalaje.
***) Procentul minim din greutatea totală a materialelor de ambalaj conținute în deșeurile de ambalaje.
***) Cu un procent minim de reciclare de 15% din greutatea fiecărui tip de material de ambalaj.

N O T Ă: Materialele compozite se încadrează în funcție de materialul preponderent.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 601/5.VII.2004

9

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

H O T Ă R Â R E*)
privind retragerea autorizației de funcționare a Cooperativei de credit
PÂNCOTANA PÂNCOTA

GUVERNATORUL BĂNCII NAȚIONALE A ROMÂNIEI,

MUGUR ISĂRESCU
București, 25 mai 2004.
Nr. 39.
*) Hotărârea este reprodusă în facsimil.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 601/5.VII.2004
BANCA NAȚIONALĂ A ROMÂNIEI

H O T Ă R Â R E*)
privind retragerea autorizației de funcționare a Cooperativei de credit
SPERANȚA PECICA

GUVERNATORUL BĂNCII NAȚIONALE A ROMÂNIEI,

MUGUR ISĂRESCU
București, 25 mai 2004.
Nr. 40.

*) Hotărârea este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 601/5.VII.2004

11

BANCA NAȚIONALĂ A ROMÂNIEI

H O T Ă R Â R E*)
privind retragerea autorizației de funcționare a Cooperativei de credit
SOLIDARITATEA SÂNTANA

GUVERNATORUL BĂNCII NAȚIONALE A ROMÂNIEI,

MUGUR ISĂRESCU
București, 25 mai 2004.
Nr. 41.
*) Hotărârea este reprodusă în facsimil.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 601/5.VII.2004
BANCA NAȚIONALĂ A ROMÂNIEI

H O T Ă R Â R E*)
privind retragerea autorizației de funcționare a Cooperativei de credit
VIITORUL SECUSIGIU

GUVERNATORUL BĂNCII NAȚIONALE A ROMÂNIEI,

MUGUR ISĂRESCU
București, 25 mai 2004.
Nr. 42.
*) Hotărârea este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 601/5.VII.2004

ACTE

ALE

CONSILIULUI

13

CONCURENȚEI

CONSILIUL CONCURENȚEI

ORDIN
privind punerea în aplicare a Regulamentului pentru modificarea anexei la Regulamentul
Consiliului Concurenței privind autorizarea concentrărilor economice
În baza:
– Decretului nr. 57/2004 privind numirea membrilor Plenului Consiliului Concurenței;
– prevederilor art. 21 alin. (4) lit. f), ale art. 28 alin. (1) și (2) și ale art. 29 alin. (1) din Legea concurenței
nr. 21/1996, cu modificările și completările ulterioare,
având în vedere avizul favorabil al Consiliului Legislativ,
președintele Consiliului Concurenței emite următorul ordin:
Art. 1. — În urma adoptării în Plenul Consiliului
Concurenței, se pune în aplicare Regulamentul pentru
modificarea anexei la Regulamentul Consiliului Concurenței
privind autorizarea concentrărilor economice, prevăzut în
anexa care face parte integrantă din prezentul ordin.

Art. 2. — Compartimentele de specialitate din cadrul
Consiliului Concurenței vor urmări punerea în aplicare a
prevederilor prezentului ordin.
Art. 3. — Prezentul ordin și regulamentul menționat la
art. 1 vor fi publicate în Monitorul Oficial al României,
Partea I.

p. Președintele Consiliului Concurenței,
George Musliu
București, 3 iunie 2004.
Nr. 150.
ANEXĂ

REGULAMENT
pentru modificarea anexei la Regulamentul Consiliului Concurenței privind autorizarea concentrărilor economice
În temeiul art. 28 alin. (1) și (2) din Legea concurenței nr. 21/1996, cu modificările și completările ulterioare,
Consiliul Concurenței adoptă prezentul regulament.
Art. I. — Formularul de notificare conținut în anexa la
Regulamentul privind autorizarea concentrărilor economice,
pus în aplicare prin Ordinul președintelui Consiliului
Concurenței nr. 63/2004, publicat în Monitorul Oficial al
României, Partea I, nr. 280 din 31 martie 2004, se
modifică și va avea următorul cuprins:
îFO R M U L A R

de notificare a concentrărilor economice
Nu se notifică concentrările economice, potrivit art. 15
din Legea concurenței nr. 21/1996, cu modificările și
completările ulterioare, atunci când cifra de afaceri cumulată
a agenților economici implicați nu depășește echivalentul în
lei a 10.000.000 euro și nu există cel puțin 2 agenți
economici implicați în operațiune, care să realizeze pe
teritoriul României, fiecare în parte, o cifră de afaceri mai
mare decât echivalentul în lei a 4.000.000 euro.
CAPITOLUL I
Informații despre părți
1. Pentru:
a) partea (sau părțile) care notifică; și

b) alte părți implicate*) în operațiunea de concentrare,
comunicați:
1.1. denumirea agentului economic, sediul legal (conform
certificatului de înregistrare la registrul comerțului), sediul
administrativ (sediul real), numărul și data certificatului de
înregistrare la registrul comerțului, codul fiscal, telefon, fax,
numele persoanei indicate pentru relații;
1.2. obiectul de activitate al agenților economici,
precizând activitățile principale și activitățile secundare.
CAPITOLUL II
Informații despre operațiunea de concentrare economică
2. Descrieți (pe scurt) natura operațiunii de concentrare
economică notificată, precizând:
2.1. dacă operațiunea se realizează prin fuziune, prin
dobândirea controlului unic sau a controlului în comun,
asupra unuia sau mai multor agenți economici în totalitatea
lor sau asupra unei părți din aceștia ori prin crearea unei
societăți în comun concentrative, precum și dacă
dobândirea controlului se face direct sau indirect;

*) La cap. III partea I sunt prezentate toate părțile implicate în diferite operațiuni de concentrare economică, realizate în modalitățile prevăzute
la art. 11 din lege.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 601/5.VII.2004

2.2. data propusă sau așteptată a oricăror evenimente
majore determinate de realizarea concentrării;
2.3. dacă, în cazul unei licitații publice, oferta prezentată
a fost selecționată de organizatorul licitației;
2.4. dacă operațiunea de concentrare economică trebuie
avizată de alte autorități și situația obținerii avizelor
respective;
2.5. dacă realizarea operațiunii este condiționată de
anumite evenimente speciale sau de îndeplinirea unor
condiții speciale.
CAPITOLUL III
Deținerea proprietății și a controlului
3. Pentru fiecare dintre părțile implicate în concentrarea
economică, furnizați o listă a tuturor agenților economici
(români și străini) aparținând aceluiași grup. Această listă
trebuie să includă:
3.1. toți agenții economici controlați sau persoanele care
controlează direct ori indirect părțile implicate;
3.2. toți agenții economici activi pe piața relevantă, care
sunt controlați direct sau indirect de:
a) părțile implicate;
b) oricare agent economic identificat la pct. 3.1.
3.3. Pentru fiecare dintre elementele enumerărilor de
mai sus, specificați natura și mijloacele de exercitare a
controlului.
3.4. Informațiile prezentate în acest capitol pot fi
ilustrate prin diagrame sau prin alte metode grafice, care
să ușureze înțelegerea structurii de proprietate și a
exercitării controlului asupra agenților economici.
CAPITOLUL IV
Structura economică și financiară
a concentrării economice
4. Furnizați următoarele informații:
4.1. structura proprietății și deținătorii controlului, înainte
și după realizarea operațiunii de concentrare;
4.2. natura și valoarea oricărui eventual ajutor financiar
sau de altă natură, de care beneficiază oricare dintre
părțile implicate în concentrarea economică, în orice
calitate și de la orice entitate, inclusiv ajutor de stat;
4.3. pentru fiecare dintre agenții economici implicați în
concentrarea economică, comunicați următoarele date
pentru ultimii 3 ani financiari, iar în cazul în care un agent
economic implicat aparține unui grup, se vor comunica și
datele aferente grupului, acordându-se atenție ca, în cazul
achiziționării parțiale de către agenți economici, datele să se
refere la partea care face obiectul concentrării economice:
4.3.1. cifra de afaceri totală;
4.3.2. cifra de afaceri realizată în România;
4.3.3. profitul net;
4.3.4. defalcarea cifrei de afaceri realizate în România
pe categorii de activități și produse.
CAPITOLUL V
Legăturile personale și financiare și achiziții precedente
5. În legătură cu părțile implicate în concentrarea
economică, precum și cu fiecare agent economic sau
persoană identificată în răspunsurile date la cap. III,
furnizați:

5.1. o listă a tuturor agenților economici activi pe piețele
relevante, în cazul cărora agenții economici, persoanele
sau grupul dețin, individual sau colectiv, 10% sau mai mult
din drepturile de vot, acțiunile sau alte valori mobiliare
emise; în fiecare caz numiți deținătorul și procentajul
deținut;
5.2. în cazul fiecărui agent economic: o listă a
membrilor consiliilor de administrație și a directorilor
executivi care sunt, în același timp, membri ai consiliilor de
administrație sau directori la oricare alt agent economic
activ pe piețele relevante; și, acolo unde este cazul, pentru
fiecare agent economic, o listă a membrilor consiliilor de
administrație care sunt directori la oricare alt agent
economic activ pe piețele relevante. În fiecare caz precizați
denumirea celorlalți agenți economici și poziția deținută;
5.3. detalii despre achizițiile de agenți economici,
efectuate de grupurile identificate mai sus în ultimii 3 ani.
CAPITOLUL VI
Informații despre piețele relevante
6.1. Prezentați lista produselor fabricate și/sau
comercializate de agenții economici implicați în operațiunea
de concentrare economică, așa cum sunt definite aceste
produse de înșiși agenții economici, în scopuri de
marketing.
6.2. Definiți piețele relevante (a produsului și
geografică), pe care se realizează concentrarea economică,
explicând care dintre produsele și/sau serviciile agenților
economici implicați în concentrare sau incluse, respectiv
excluse din aceste piețe și din ce cauză.
6.3. Furnizați pentru ultimii 3 ani, pentru fiecare grupă
de produse implicate în operațiunea de concentrare,
respectiv pentru fiecare piață relevantă:
6.3.1. mărimea estimată a pieței relevante (volum și
valoare). Comparați mărimea estimată cu cea provenind din
alte surse;
6.3.2. vânzările de produse (volum și valoare) realizate
de agenții economici implicați și grupurile lor, pe piață;
estimați cota de piață deținută de fiecare;
6.3.3. cota de piață estimată a concurenților mai
importanți (inclusiv importatorii), prezenți pe piața geografică
relevantă afectată de concentrare;
6.3.4. comparația între prețurile practicate de agenții
economici implicați în concentrare și prețurile practicate de
ceilalți concurenți importanți, care activează pe aceeași piață
relevantă;
6.3.5. estimarea impactului operațiunii de concentrare
economică asupra prețului produselor și/sau al serviciilor de
pe piața relevantă, la nivelul consumatorilor;
6.3.6. estimarea valorii și, dacă este posibil, a volumului
importurilor (indicând țările de origine), pentru produsele de
pe piețele relevante, precum și a procentului acestor
importuri provenite de la grupurile de care aparțin agenții
economici implicați;
6.3.7. estimarea impactului taxelor vamale și a barierelor
netarifare asupra prețului practicat la produsele de import
similare cu cele de pe piața relevantă.
Pentru fiecare dintre informațiile furnizate se va preciza
sursa acestora.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 601/5.VII.2004

15
ANEXĂ
la formular

I. Condiții generale pe piețele afectate
Furnizați informații despre primii 5 furnizori importanți
(naționali și internaționali) ai părților implicate în operațiunea
de concentrare economică, indicând natura și valoarea
achizițiilor părților implicate de la fiecare dintre acești furnizori,
menționând adresa și numerele de telefon și de fax la care
pot fi contactați.
1. Structura ofertei pe piețele relevante
Furnizați următoarele informații:
a) rețelele existente pentru distribuție pe piață și importanța
lor pentru extinderea vânzărilor; importanța respectivelor rețele
de distribuție ale terților și ale agenților economici aparținând
grupului din care fac parte agenții economici implicați în
concentrare;
b) rețeaua existentă de service (întreținere și reparații)
și importanța ei pentru extinderea vânzărilor, respectiv
importanța rețelelor conduse de terți și de agenții economici
care aparțin grupului din care fac parte agenții economici
implicați în concentrarea economică în cauză;
c) o estimare a mărimii capacității totale a pieței
românești pentru ultimii 3 ani; pentru această perioadă, ce
proporție din această capacitate este deținută de fiecare
parte la concentrarea economică și care au fost gradele
respective de utilizare a capacității deținute de fiecare parte.
2. Structura cererii pe piețele relevante
a) Furnizați informații despre primii 5 clienți (naționali și
internaționali) ai părților implicate, indicând natura și
valoarea vânzărilor efectuate de părți către fiecare dintre
acești clienți, menționând adresa și numerele de telefon și
de fax la care aceștia pot fi contactați.
b) Descrieți structura cererii pe piețele relevante. Pentru
aceasta luați în considerare următoarele elemente:
— evaluarea ritmului de creștere a piețelor relevante de
concentrare;
— importanța preferințelor clienților pentru anumite mărci
de produse consacrate, diferențele dintre produsele de pe
piața relevantă și măsura în care există o gamă completă de
produse;
— gradul de concentrare sau de dispersie a clienților;
— segmentarea clienților în diferite grupuri și descrierea
consumatorului tipic pentru fiecare dintre aceste grupuri;
— importanța contractelor de distribuție exclusivă și a
altor tipuri de contracte pe termen lung;
— importanța administrației publice, a altor organisme
de stat, a agenților economici cu capital de stat sau cu
participarea statului asupra dezvoltării cererii.
c) Descrieți efectul operațiunii de concentrare economică
asupra consumatorilor intermediari și finali.
d) Prezentați programul de investiții asumat de achizitor
pentru a fi realizat la agentul economic achiziționat,
specificând:
— volumul total al investițiilor și eșalonarea anuală a
acestora;
— destinația investițiilor, respectiv domeniile de activitate
în care sunt realizate (retehnologizare, crearea sau
extinderea de capacități de producție etc.);
— stadiul realizării investițiilor la data notificării.
Precizați efectul programului de investiții asupra creșterii
eficienței economice a agentului economic achiziționat
(scăderea costurilor de producție și/sau de distribuție) și
asupra prețului de piață al produselor.

3. Intrarea pe piață
a) Indicați pentru ultimii 5 ani intrările de noi concurenți
semnificativi de pe piețele relevante; furnizați informații
privind noii concurenți și evaluați cota lor actuală pe piață,
indicând adresa și numerele de telefon și fax la care pot fi
contactați.
b) Precizați dacă, după părerea părților notificatoare,
există agenți economici potențiali în situația de a intra pe
piețele relevante; furnizați, în măsura în care este posibil,
informații despre acești concurenți potențiali, indicând și
adresa și numerele de telefon și de fax la care pot fi
contactați.
c) Descrieți detaliat diferiții factori care influențează
intrarea pe piețele relevante, pe care are loc concentrarea
economică.
Pentru aceasta:
— estimați costurile totale ale intrării (cercetaredezvoltare, realizarea sistemelor de distribuție, activități de
promovare, reclamă, asigurarea de service etc.), la scara
echivalentă unui concurent semnificativ, indicând cota de
piață a unui astfel de concurent;
— indicați dacă intrarea pe piață este condiționată de
obținerea unei autorizații de natură administrativă, de
respectarea unor eventuale prescripții cu caracter de norme
obligatorii sau de existența unor controale legale ori
administrative;
— clarificați în ce măsură intrarea pe piață depinde de
accesul la materiile prime;
— precizați în ce măsură intrarea pe piață este
condiționată de durata contractelor dintre un agent economic
care activează pe piață și furnizorii și/sau clienții săi;
— descrieți importanța licențelor pentru tehnologie și/sau
know-how sau a licențelor pentru alte drepturi, pe piețele
relevante.
4. Cercetare-dezvoltare
a) Apreciați importanța cercetării și dezvoltării asupra
capacității unui agent economic, care activează pe piețele
relevante pe care are loc concentrarea economică, de a
concura pe termen lung.
b) Explicați natura activităților de cercetare/dezvoltare pe
piețele afectate, desfășurate de agenții economici implicați în
concentrarea economică, luând în considerare următoarele
elemente:
— intensitatea activității de cercetare-dezvoltare (definită
ca raport între cheltuielile cu cercetarea-dezvoltarea și cifra
de afaceri) pentru piețele relevante și intensitatea activității
de cercetare-dezvoltare pentru agenții economici implicați;
importanța și tendința cercetării-dezvoltării tehnologice pentru
aceste piețe în ultimii ani și în viitor (atât în procesele de
distribuție, cât și în sistemele de distribuție);
— inovațiile majore făcute pe piețele pe care are loc
concentrarea economică propusă și agenții economici
cărora acestea le sunt atribuite;
— ciclul înnoirilor și situația în care se află, în raport cu
acest ciclu, agenții economici implicați în concentrarea
economică propusă;
— importanța pentru părți a licențelor pentru tehnologie,
know-how și pentru alte drepturi pe piețele implicate în
concentrarea economică propusă.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 601/5.VII.2004

5. Acorduri de cooperare
a) Precizați în ce măsură există acorduri de cooperare
pe orizontală și/sau pe verticală pe piețele afectate de
operațiunea de concentrare economică;
b) Furnizați informații despre acordurile de cooperare
cele mai importante în care sunt angajați agenții economici
implicați în operațiunea de concentrare economică pe
piețele afectate, cum ar fi: acordurile de cercetaredezvoltare de licențe, de producție în comun, de
specializare, de distribuție, de livrare pe termen lung și
acordurile pentru schimburile de informații.
6. Asociații profesionale și patronale
a) Precizați asociațiile profesionale și/sau patronale în
care părțile la concentrarea economică sunt membre.
b) Indicați cele mai importante asociații profesionale
și/sau patronale la care sunt membri clienții și furnizorii
părților la concentrarea economică.
Furnizați numele, adresa, numerele de telefon și de fax
pentru asociațiile profesionale și patronale de mai sus.
II. Integrarea verticală
Descrieți modul în care agenții economici, inclusiv
grupurile din care aceștia fac parte, implicați în operațiunea
de concentrare economică produc și își vând produsele
și/sau serviciile, de exemplu dacă sunt numai producători,
dacă sunt numai distribuitori, atât înainte de operațiunea de

concentrare economică propusă, cât și după înfăptuirea
acesteia. Precizați natura și gradul de integrare verticală,
ale fiecărui agent economic implicat, înainte de
concentrarea economică și gradul de integrare pe verticală
a noii entități economice rezultate prin înfăptuirea operațiunii
de concentrare economică propuse.
III. Restricționări auxiliare
Dacă părțile la concentrare economică și/sau alte părți,
inclusiv vânzătorul și acționarii (asociații) minoritari, sunt
supuse la restricționări auxiliare, respectiv direct legate și
necesare pentru implementarea concentrării economice:
a) identificați fiecare restricționare auxiliară prevăzută în
acordurile prezentate împreună cu notificarea;
b) explicați de ce aceste restricționări sunt direct legate
și necesare pentru implementarea concentrării economice.
IV. Contextul internațional
Descrieți eventualele aspecte internaționale ale
concentrărilor economice propuse, precizând poziția pe
piețele internaționale respective a părților implicate în
concentrarea economică propusă.“
Art. II. — Prezentul regulament va fi pus în aplicare
prin ordin al președintelui Consiliului Concurenței și va fi
publicat în Monitorul Oficial al României, Partea I.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 601/5.VII.2004 conține 16 pagini.

Prețul de vânzare 17.000 lei

ISSN 1453—4495

PDF compression, OCR, web-optimization with CVISION's PdfCompressor

