Anul 172 (XVI) — Nr. 986

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 27 octombrie 2004

SUMAR

Nr.

Pagina

Pagina

LEGI ȘI DECRETE
410.

780.

— Lege pentru modificarea și completarea Legii
nr. 132/1997 privind rechizițiile de bunuri și
prestările de servicii în interes public .....................

1–4

— Decret privind promulgarea Legii pentru
modificarea și completarea Legii nr. 132/1997
privind rechizițiile de bunuri și prestările de servicii
în interes public .......................................................

33.

Decizia nr. 374 din 28 septembrie 2004 referitoare la
excepția de neconstituționalitate a prevederilor

ȘI

5–7

ACTE ALE CAMEREI AUDITORILOR
FINANCIARI DIN ROMÂNIA

4

DECIZII ALE CURȚII CONSTITUȚIONALE

LEGI

art. 26 alin. (1) din Ordonanța de urgență a
Guvernului nr. 190/2000 privind regimul metalelor
prețioase, aliajelor acestora și pietrelor prețioase
în România, republicată............................................

— Hotărâre cu privire la alegerea președintelui
Consiliului Camerei Auditorilor Financiari din
România ...................................................................

7

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Legii nr. 132/1997
privind rechizițiile de bunuri și prestările de servicii în interes public
Parlamentul României adoptă prezenta lege.
Art. I. — Legea nr. 132/1997 privind rechizițiile de
bunuri și prestările de servicii în interes public, publicată în
Monitorul Oficial al României, Partea I, nr. 161 din 18 iulie
1997, se modifică și se completează după cum urmează:
1. Articolul 1 va avea următorul cuprins:
îArt. 1. — rechiziția de bunuri și prestările de servicii
reprezintă măsura cu caracter excepțional prin care
autoritățile publice împuternicite prin lege obligă agenții
economici, instituțiile publice, precum și alte persoane
juridice și fizice la cedarea temporară a unor bunuri mobile
sau imobile, în condițiile prezentei legi.“

2. Alineatul (1) al articolului 2 va avea următorul
cuprins:
îArt. 2. — (1) Bunurile rechiziționate sunt puse la
dispoziție forțelor destinate apărării naționale sau a
autorităților publice, la declararea mobilizării parțiale sau
totale a forțelor armate ori a stării de război, la instituirea
stări de asediu sau de urgență, atât pentru prevenirea,
localizarea, înlăturarea urmărilor unor dezastre, cât și pe
timpul acestor situații.“

2

MONITORUL OFICIAL AL ROMÂNIEI, PARTEA I, Nr. 986/27.X.2004

3. Articolul 4 va avea următorul cuprins:
îArt. 4. — Rechiziționarea de bunuri și chemarea
persoanelor fizice pentru prestări de servicii în interes
public se dispun astfel:
a) la declararea mobilizării parțiale sau totale, precum și
a stării de război, prin decretul de declarare emis de
Președintele României;
b) la instituirea stării de asediu sau de urgență, prin
decretul de instituire emis de Președintele României;
c) în cazul prevenirii, localizării și înlăturării urmărilor
unor dezastre, prin hotărâre a Guvernului sau prin ordine
ale prefecților.“
4. La articolul 5, după alineatul (1) se introduce
alineatul (11), cu următorul cuprins:
î(11) Pentru bunurile prevăzute la alin. (1) lit. a)—f), h),
i) și n) planificarea rechiziției se realizează din timp de
pace prin planul de rechiziții județean, respectiv al
municipiului București.“
5. La articolul 6, alineatele (1)—(3) vor avea următorul
cuprins:
îArt. 6. — (1) Rechiziționarea bunurilor și chemarea
persoanelor fizice pentru prestări de servicii în interes
public, în situațiile prevăzute de prezenta lege, se fac de
către centrele militare, în caz de mobilizare sau de război,
precum și de către prefect, pentru prevenirea, localizarea
și înlăturarea urmărilor unor dezastre.
(2) Rechiziționarea navelor, a mijloacelor plutitoare și
portuare se face de către Statul Major al Forțelor Navale.
(3) Rechiziționarea aeronavelor, instalațiilor și tehnicii de
aerodrom se face de către Statul Major al Forțelor
Aeriene.“
6. Articolul 10 va avea următorul cuprins:
îArt. 10. — (1) Agenții economici, instituțiile publice și
celelalte persoane juridice țin evidența bunurilor
rechiziționabile pe care le au în proprietate sau în folosință
legală, conform normelor prevăzute de lege privind
evidența bunurilor din patrimoniul lor.
(2) Evidența bunurilor supuse rechiziției, aflate în
proprietatea persoanelor fizice, se ține de către autoritățile
administrației publice locale.
(3) Autoritățile administrației publice locale, persoanele
juridice și fizice, proprietare sau deținătoare legale de
bunuri repartizate prin planul de rechiziții, sunt obligate să
comunice date privind existentul, starea și caracteristicile
acestora, la cererea beneficiarilor, respectiv a prefectului,
centrului militar, Statului Major al Forțelor Aeriene și a
Statului Major al Forțelor Navale, după caz.
(4) Schimbările survenite în evidența și în starea
bunurilor cuprinse în planul de rechiziții aprobat se
comunică de către proprietarii sau deținătorii legali,
semestrial, autorităților prevăzute la alin. (3).“
7. Articolul 11 se abrogă.
8. Articolul 12 va avea următorul cuprins:
îArt. 12. — (1) Guvernul poate dispune periodic
recensământul anumitor categorii de bunuri supuse
rechiziției, stabilind totodată perioada, informațiile și
autoritățile publice cărora li se comunică rezultatul.

(2) Proprietarii și deținătorii legali ai bunurilor supuse
rechiziției sunt obligați să le declare și, la cerere, să le
prezinte comisiilor de recensământ.
(3) Autoritățile administrației publice sunt obligate să
participe la operațiunile de recensământ.“
9. La articolul 14, alineatul (3) va avea următorul
cuprins:
î(3) Ordinul de predare se înmânează proprietarului sau
deținătorului legal de către delegatul centrului militar, al
autorităților administrației publice locale, al poliției sau al
unității beneficiare, după caz.“
10. Articolul 18 va avea următorul cuprins:
îArt. 18. — (1) În timpul mobilizării sau pe timp de
război, persoanele chemate pentru prestări de servicii în
interes public sunt rezerviști aflați în disponibilul centrului
militar, necuprinși în lucrările de mobilizare la locul de
muncă, precum și persoane fără obligații militare.
(2) În situațiile prevăzute la alin. (1), persoanele
chemate pentru prestări de servicii în interes public sunt
supuse regulamentelor, disciplinei și jurisdicției militare.“
11. Titlul capitolului IV va avea următorul cuprins:
îComisii de rechiziții. Despăgubiri. Restituiri. Contestații“
12. La articolul 19, alineatul (1) va avea următorul
cuprins:
îArt. 19. — (1) Proprietarii bunurilor rechiziționate au
dreptul la despăgubiri, stabilite în conformitate cu
prevederile prezentei legi.“
13. La articolul 19, alineatele (3), (4), (5) și (6) se
abrogă.
14. Articolul 20 va avea următorul cuprins:
îArt. 20. — Pentru stabilirea cantităților de bunuri
rechiziționabile, a despăgubirilor, precum și pentru
soluționarea litigiilor care derivă din executarea rechizițiilor
se înființează și funcționează:
a) comisii mixte de rechiziții;
b) Comisia Centrală de Rechiziții.“
15. Articolul 21 va avea următorul cuprins:
îArt. 21. — (1) Comisia mixtă de rechiziții de la nivelul
județului sau al municipiului București, după caz, este
compusă din:
a) prefectul județului ori al municipiului București —
președinte;
b) comandantul centrului militar județean, respectiv
comandanții centrelor militare ale sectoarelor municipiului
București, după caz;
c) reprezentantul Statului Major al Forțelor Aeriene sau,
după caz, al Statului Major al Forțelor Navale;
d) reprezentantul comandamentului de jandarmi județean
sau al municipiului București;
e) reprezentantul inspectoratului județean de poliție ori
al Direcției generale de poliție a municipiului București;
f) șeful compartimentului juridic al prefecturii;
g) reprezentantul direcției generale a finanțelor publice
județene sau a municipiului București — specialist în
prețuri și evaluări de bunuri;
h) șeful oficiului de mobilizare a economiei naționale și
pregătirii teritoriului pentru apărare;

MONITORUL OFICIAL AL ROMÂNIEI, PARTEA I, Nr. 986/27.X.2004
i) directorul oficiului registrului comerțului județean,
respectiv al municipiului București;
j) reprezentantul consiliului județean;
k) președintele camerei de comerț și industrie a
județului sau a municipiului București;
l) reprezentantul structurii teritoriale pentru situații de
urgență.
(2) La lucrările comisiei mixte de rechiziții pot fi invitați
reprezentanții instituțiilor publice care concură la pregătirea
și realizarea rechizițiilor de bunuri și prestărilor de servicii
în interes public.“
16. La articolul 22, alineatele (1) și (3) vor avea
următorul cuprins:
îArt. 22. — (1) Comisiile prevăzute la art. 20 lit. a) se
convoacă de președintele acestora semestrial sau ori de
câte ori este necesar.
..........................................................................................
(3) Anual, comisiile mixte de rechiziții propun limitele
prețurilor pentru principalele bunuri consumptibile
rechiziționabile, pe care le înaintează Comisiei Centrale de
Rechiziții.“
17. Articolul 23 va avea următorul cuprins:
îArt. 23. — Comisia Centrală de Rechiziții, organ de
pregătire și executare a rechizițiilor, din subordinea
Guvernului, este compusă din:
a) șeful Oficiului Central de Stat pentru Probleme
Speciale — președinte;
b) 4 reprezentanți ai Ministerului Apărării Naționale;
c) 2 reprezentanți ai Ministerului Administrației și
Internelor;
d) un reprezentant al Ministerului Justiției;
e) 2 reprezentanți ai Ministerului Finanțelor Publice;
f) un reprezentant al Institutului Național de Statistică;
g) directorul general al Oficiului Național al Registrului
Comerțului;
h) un reprezentant al Băncii Naționale a României;
i) câte un reprezentant din partea ministerelor stabilite
prin hotărâre a Guvernului.“
18. La articolul 24, alineatele (2) și (3) vor avea
următorul cuprins:
î(2) Comisia Centrală de Rechiziții, pe baza propunerilor
limitelor de prețuri ale comisiilor mixte de rechiziții,
efectuate potrivit art. 22 alin. (3), stabilește prețurile
principalelor bunuri consumptibile necesare estimării
fondurilor folosite la plata despăgubirilor acestora.
(3) Prețurile stabilite de Comisia Centrală de Rechiziții
se publică în Monitorul Oficial al României, Partea I.“
19. Articolul 25 va avea următorul cuprins:
îArt. 25. — (1) Despăgubirile pentru bunurile
neconsumptibile rechiziționate se acordă astfel:
a) prin chirie, a cărei modalitate de calcul se stabilește
prin hotărâre a Guvernului;
b) prin acordarea diferenței de valoare corespunzătoare,
pentru bunurile care se restituie cu degradări majore;

3

c) prin acordarea unui bun similar sau prin plata
contravalorii bunului, stabilită în funcție de starea tehnică și
de gradul de uzură la momentul rechiziționării, în cazul în
care, din motive obiective, acesta nu mai poate fi restituit.
(2) Despăgubirile pentru bunurile consumptibile se
acordă prin achitarea la prețul pieței în momentul preluării,
conform măsurilor dispuse în împrejurări excepționale de
către Guvern, potrivit legii.
(3) Evaluarea prejudiciilor bunurilor prevăzute la alin. (1)
lit. b) și c) se face de către o comisie de experți din care
fac parte în mod obligatoriu reprezentanți ai beneficiarului,
ai prefectului și proprietarul sau deținătorul legal, după caz,
al bunului rechiziționat.
(4) Cuantumul despăgubirilor la nivelul unităților
administrativ-teritoriale se avizează în mod obligatoriu de
comisia mixtă de rechiziții.
(5) Metodologia, cadrul de organizare și criteriile de
evaluare a despăgubirilor, pe categorii de bunuri, se
stabilesc prin hotărâre a Guvernului.“
20. La articolul 26, după alineatul (3) se introduc
alineatele (4) și (5), cu următorul cuprins:
î(4) Plata prestărilor de servicii în interes public în
timpul mobilizării sau pe timp de război se efectuează la
nivelul stabilit prin sistemul de salarizare pentru salariații
civili din instituțiile publice cu atribuții în domeniul apărării,
siguranței naționale și ordinii publice, în condițiile legii.
(5) Plata prestărilor de servicii în interes public,
efectuate în scopul prevenirii, localizării și înlăturării unor
dezastre, se efectuează la nivelul stabilit prin sistemul de
salarizare a personalului contractual din sectorul bugetar, în
condițiile legii.“
21. Articolul 27 va avea următorul cuprins:
îArt. 27. — Plata despăgubirilor pentru bunurile
rechiziționate și pentru prestările de servicii în interes
public se face de beneficiari, astfel:
a) de către ministere și celelalte autorități publice în
folosul cărora s-au efectuat rechizițiile sau prestările de
servicii în interes public, din fondurile cu această destinație
puse la dispoziție de la bugetul de stat ori din alte fonduri
constituite potrivit legii, în cazul stării de război, de
mobilizare, de asediu sau de urgență;
b) de către autoritățile administrației publice, din
bugetele locale sau de la bugetul de stat, pentru
prevenirea, localizarea și înlăturarea urmărilor unor
dezastre.“
22. La articolul 30, alineatul (1) va avea următorul
cuprins:
îArt. 30. — (1) Contestațiile privind prețurile practicate,
valoarea de despăgubire a bunurilor rechiziționate înscrise
în documentele oficiale și modul de achitare a acestora
se adresează comisiei mixte de rechiziții, în cel mult 90 de zile
de la data încheierii procesului-verbal de restituire.“
23. Articolul 33 va avea următorul cuprins:
îArt. 33. — Refuzul de a pune la dispoziție bunurile
legal rechiziționate, sustragerea de la îndeplinirea acestor
obligații ori nedeclararea la recensământ a bunurilor supuse
rechiziționării se pedepsește potrivit legii penale.“

4

MONITORUL OFICIAL AL ROMÂNIEI, PARTEA I, Nr. 986/27.X.2004

24. Articolul 34 va avea următorul cuprins:
îArt. 34. — (1) Următoarele fapte constituie contravenții:
a) necomunicarea de către persoanele fizice și juridice,
la cererea și la termenul solicitat de autoritățile
administrației publice implicate, a datelor de evidență
privind bunurile rechiziționabile, precum și a schimbărilor
survenite în evidența acestora;
b) absența nejustificată sau refuzul persoanelor fizice
legal chemate de a presta servicii în interes public pentru
prevenirea, localizarea și înlăturarea urmărilor unor
dezastre.
(2) Contravențiile prevăzute la alin. (1) se sancționează
cu amendă de la 5.000.000 lei la 50.000.000 lei, pentru
persoanele fizice, respectiv de la 75.000.000 lei la
250.000.000 lei, pentru persoanele juridice.
(3) Constatarea contravențiilor prevăzute la alin. (1) și
aplicarea sancțiunilor se fac de către persoanele
împuternicite de președintele Comisiei Centrale de
Rechiziții.
(4) Contravenientul poate achita, pe loc sau în termen
de cel mult 48 de ore de la data încheierii procesului-

verbal ori, după caz, de la data comunicării acestuia,
jumătate din minimul amenzii prevăzute la alin. (2), agentul
constatator făcând mențiune despre această posibilitate în
procesul-verbal.
(5) Dispozițiile privind contravențiile prevăzute în
prezentul articol se completează cu dispozițiile Ordonanței
Guvernului nr. 2/2001 privind regimul juridic al
contravențiilor, aprobată cu modificări și completări prin
Legea nr. 180/2002, cu modificările ulterioare.“
25. Articolul 35 va avea următorul cuprins:
îArt. 35. — Faptele prevăzute la art. 34 alin. (1),
săvârșite în timpul stării de asediu, de urgență, de
mobilizare sau de război, constituie infracțiuni și se
pedepsesc cu închisoare de la 6 luni la 2 ani.“
26. Articolele 36 și 37 se abrogă.
Art. II. — Legea nr. 132/1997 privind rechizițiile de
bunuri și prestările de servicii în interes public, publicată
în Monitorul Oficial al României, Partea I, nr. 161 din
18 iulie 1997, cu modificările și completările aduse prin
prezenta lege, va fi republicată în Monitorul Oficial al
României, Partea I, dându-se textelor o nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 18 octombrie 2004.
Nr. 410.

PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii nr. 132/1997 privind rechizițiile de bunuri și prestările
de servicii în interes public
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea și completarea
Legii nr. 132/1997 privind rechizițiile de bunuri și prestările de servicii în
interes public și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

ION ILIESCU

București, 15 octombrie 2004.
Nr. 780.

MONITORUL OFICIAL AL ROMÂNIEI, PARTEA I, Nr. 986/27.X.2004

DECIZII

ALE

CURȚII

5

CONSTITUȚIONALE

CURTEA CONSTITUȚIONALĂ

D E C I Z I A Nr. 374
din 28 septembrie 2004

referitoare la excepția de neconstituționalitate a prevederilor art. 26 alin. (1)
din Ordonanța de urgență a Guvernului nr. 190/2000 privind regimul metalelor prețioase,
aliajelor acestora și pietrelor prețioase în România, republicată
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Claudia Margareta Niță

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 26 alin. (1) din ordonanța de urgență a
Guvernului nr. 190/2000 privind regimul metalelor prețioase,
aliajelor acestora și pietrelor prețioase în România,
republicată. Excepția a fost ridicată de Mihai M. Enuică în
Dosarul nr. 14.259/2003 al Judecătoriei Sectorului 3
București.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate, arătând, în
acest sens, că textul de lege criticat a mai făcut obiectul
controlului de constituționalitate, iar prin Decizia nr. 157 din
30 martie 2004, Curtea a statuat că acesta nu contravine
principiului egalității și nediscriminării în ceea ce privește
ocrotirea și garantarea proprietății private.
C U R T E A,

având în vedere actele și lucrările dosarului, constată
următoarele:
Prin Încheierea din 29 aprilie 2004, pronunțată în
Dosarul nr. 14.259/2003, Judecătoria Sectorului 3
București a sesizat Curtea Constituțională cu excepția de
neconstituționalitate a prevederilor art. 31 din Legea
nr. 261/2002 prin care s-a introdus art. 34 1 alin. (1) în
Ordonanța de urgență a Guvernului nr. 190/2000. Excepția
a fost ridicată de Mihai M. Enuică într-un proces civil
având drept obiect o revendicare mobiliară.
În motivarea excepției, autorul acesteia arată că
dispozițiile art. 341 alin. (1) din Ordonanța de urgență a
Guvernului nr. 190/2000, introduse prin Legea nr. 261/2002
de aprobare a acestei ordonanțe, contravin principiului
egalității cetățenilor în fața legii, consacrat prin art. 16
alin. (1) din Constituție, republicată. Autorul excepției

consideră că prin sintagma î...abuziv, cu încălcarea
reglementărilor în vigoare...“, cuprinsă în textul de lege
criticat, dreptul de restituire a unor obiecte din metale
prețioase, confiscate în perioada 1946—1990, îse
circumstanțiază legislativ în funcție de condițiile în care
acestea au fost preluate“, întrucât caracterul de îpreluare
abuzivă“ este apreciat în funcție de respectarea legislației
în vigoare la momentul deposedării. Arată, în acest sens,
că în perioada 1946—1990, au existat îcel puțin patru acte
normative diferite“ care au reglementat regimul juridic al
metalelor prețioase, după cum, de asemenea, și regimul
constituțional al proprietății particulare a variat. În concluzie,
apreciază că îrecunoașterea dreptului la restituirea
obiectelor din metale prețioase în funcție de criteriul
caracterului abuziv al preluării, echivalat cu respectarea la
acel moment a reglementărilor în vigoare, conduce la
discriminări între persoane, făcând să depindă dreptul la
restituire de momentul confiscării, deoarece la momente
diferite erau în vigoare dispoziții legale diferite.“
Judecătoria Sectorului 3 București consideră că
excepția de neconstituționalitate este neîntemeiată, textul de
lege criticat respectând principiul constituțional al egalității
cetățenilor în fața legii. Se arată că, prin aplicarea
dispozițiilor art. 341 alin. (1) din Ordonanța de urgență a
Guvernului nr. 190/2000 privind regimul metalelor prețioase
în România, nu se creează situații discriminatorii între
cetățeni, întrucât îregimul juridic al restituirii obiectelor din
metale prețioase se întemeiază pe condițiile în care au fost
preluate și nu pe calitatea cetățenilor care solicită
restituirea“. Mai menționează că principiul egalității nu
înseamnă uniformitate, iar îviolarea principiului egalității și
nediscriminării există atunci când se aplică tratament
diferențiat unor cazuri egale, fără să existe o motivare
obiectivă și rezonabilă“.
Potrivit prevederilor art. 24 alin. (1) din Legea
nr. 47/1992, republicată, modificată și completată prin
Legea nr. 232/2004, încheierea de sesizare a fost
comunicată președinților celor două Camere ale
Parlamentului, Guvernului și instituției Avocatul Poporului,
pentru a-și exprima punctele de vedere asupra excepției de
neconstituționalitate ridicate.
Guvernul, prin punctul său de vedere comunicat cu
Adresa nr. 5/6.841/A.N. din data de 2 august 2004,
consideră că excepția de neconstituționalitate este
neîntemeiată. În acest sens, susține că, prin măsura

6

MONITORUL OFICIAL AL ROMÂNIEI, PARTEA I, Nr. 986/27.X.2004

dispusă de art. 341 alin. (1), astfel cum a fost modificat
prin Legea nr. 362/2003 privind aprobarea Ordonanței de
urgență a Guvernului nr. 24/2003 pentru perfecționarea
cadrului legislativ privind regimul metalelor prețioase în
România, înu se aduce vreo atingere principiului egalității
în drepturi a cetățenilor și care se referă la egalitatea în
drepturi a acestora în raport cu prevederile legii, iar nu la
faptul că toți ar beneficia de aceleași drepturi“. În sprijinul
argumentelor sale menționează jurisprudența Curții
Constituționale, respectiv Decizia nr. 31 din 6 februarie
2001 și Decizia nr. 43 din 7 februarie 2001.
Avocatul Poporului a comunicat punctul său de vedere
cu Adresa nr. 5.430 din data de 5 iulie 2004, prin care
apreciază că excepția de neconstituționalitate este
neîntemeiată. Arată că dispozițiile legale criticate se aplică,
în mod egal, tuturor persoanelor aflate în situația prevăzută
în ipoteza normei, astfel că nu se poate susține încălcarea
principiului egalității cetățenilor în fața legii.
Președinții celor două Camere ale Parlamentului nu au
comunicat, până la data întocmirii raportului, punctele lor
de vedere.
C U R T E A,

examinând încheierea de sesizare, punctele de vedere ale
Guvernului și ale instituției Avocatul Poporului, raportul
întocmit de judecătorul-raportor, concluziile procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992,
republicată, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și ale art. 1 alin. (2), ale
art. 2, 3, 10 și 29 din Legea nr. 47/1992, republicată, să
soluționeze excepția de neconstituționalitate ridicată.
Obiectul excepției de neconstituționalitate, așa cum
reiese din încheierea de sesizare a Curții Constituționale, îl
constituie dispozițiile art. 31 din Legea nr. 261/2002, prin
care s-a introdus art. 34 1 alin. (1) din Ordonanța de
urgență a Guvernului nr. 190/2000 privind regimul metalelor
prețioase în România. Prin pct. 17 al articolului unic din
Legea nr. 362/2003 privind aprobarea Ordonanței
Guvernului nr. 24/2003 pentru perfecționarea cadrului
legislativ privind regimul metalelor prețioase în România,
art. 341 alin. (1) din Ordonanța de urgență a Guvernului
nr. 190/2000 a fost modificat, fără a se schimba însă
esența reglementării juridice. Totodată, în temeiul art. III din
Ordonanța Guvernului nr. 24/2003, aprobată cu modificări
și completări prin Legea nr. 362/2003, ordonanța criticată a
fost republicată sub un alt titlu, dându-se textelor o nouă
numerotare, art. 341 alin. (1) devenind, în acest fel, art. 26
alin. (1). Ca atare, obiectul excepției de neconstituționalitate
îl constituie, în realitate, dispozițiile art. 26 alin. (1) din
Ordonanța de urgență a Guvernului nr. 190/2000 privind
regimul metalelor prețioase, aliajelor acestora și pietrelor
prețioase în România, republicată în Monitorul Oficial al

României, Partea I, nr. 77 din 29 ianuarie 2004. Aceste
prevederi au următorul conținut:
— Art. 26 alin. (1): îPersoanele fizice și juridice ale căror
obiecte din metale prețioase, aliaje ale acestora și pietre
prețioase de natura celor prevăzute la art. 4 au fost preluate
abuziv, cu încălcarea reglementărilor în vigoare, după anul
1946 și până în anul 1990, pot solicita restituirea acestora
instanțelor de judecată de la domiciliul reclamantului, până la
data de 31 decembrie 2003.“
În opinia autorului excepției de neconstituționalitate,
dispozițiile de lege criticate încalcă principiul egalității în
drepturi a cetățenilor, consacrat de art. 16 alin. (1) din
Constituție, republicată, conform căruia îCetățenii sunt egali
în fața legii și a autorităților publice, fără privilegii și fără
discriminări“.
Examinând excepția de neconstituționalitate, Curtea
reține că autorul acesteia critică uzitarea sintagmei îcu
încălcarea reglementărilor în vigoare“, cu motivarea că astfel
se instituie o apreciere discriminatorie și îpur aleatorie“ a
caracterului de îpreluare abuzivă“ a unor obiecte din
metale prețioase, confiscate în perioada 1946—1990.
Posibilitatea exercitării dreptului la restituire depinde, în
opinia acestuia, de respectarea legislației în vigoare în
momentul preluării obiectelor de către stat — legislație care
a variat în timp — și duce astfel la îdiferențierea soluțiilor
juridice ocurente în urma aplicării concrete a ipotezei
juridice pentru cazuri particulare“.
Curtea Constituțională constată că excepția de
neconstituționalitate referitoare la dispozițiile art. 26 alin. (1)
din Ordonanța de urgență a Guvernului nr. 190/2000
privind regimul metalelor prețioase, aliajelor acestora și
pietrelor prețioase în România, republicată, este
neîntemeiată, deoarece textele normative criticate nu aduc
atingere principiului fundamental al egalității cetățenilor în
drepturi, consacrat în art. 16 alin. (1) din Constituție,
republicată.
Astfel cum s-a statuat constant în jurisprudența Curții
Constituționale și în acord cu practica Curții Europene a
Drepturilor Omului, principiul egalității între cetățeni este
înfrânt atunci când unor situații de fapt identice le
corespund tratamente juridice diferite, fără să existe o
motivare obiectivă și rezonabilă. Or, textul de lege criticat
nu instituie nici o condiție sau element care să determine
aplicarea unui tratament juridic diferit persoanelor aflate în
aceeași situație juridică, respectiv în ipoteza normei
atacate. Dispoziția cuprinsă în art. 26 alin. (1) din
Ordonanța de urgență a Guvernului nr. 190/2000 prevede
posibilitatea exercitării dreptului la restituire al îpersoanelor
fizice și juridice ale căror obiecte din metale prețioase, aliaje
ale acestora și pietre prețioase (…) au fost preluate abuziv, cu
încălcarea reglementărilor în vigoare“, în perioada anilor
1946—1990, fixând ca termen de exercitare a acestui drept
data de 31 decembrie 2003 și stabilind că este
competentă în soluționarea unor astfel de cereri instanța
de la domiciliul reclamantului.
În ceea ce privește susținerea autorului excepției,
conform căreia au existat o succesiune de acte normative

MONITORUL OFICIAL AL ROMÂNIEI, PARTEA I, Nr. 986/27.X.2004

7

aplicabile în materie, precum și schimbări ale regimului
constituțional, creându-se astfel o diferențiere de tratament
juridic, Curtea Constituțională precizează că aceste aspecte
nu sunt de competența instanței de contencios
constituțional, ci revin instanței de judecată competente să
soluționeze litigiul în cursul căruia s-a ridicat excepția de
neconstituționalitate.

Oficial al României, Partea I, nr. 412 din 10 mai 2004.

De altfel, dispozițiile normative criticate au mai fost
supuse controlului de constituționalitate, concretizat în
Decizia nr. 157 din 30 martie 2004, publicată în Monitorul

contencios constituțional a analizat textul criticat și din

Chiar dacă, în soluționarea acestei excepții, Curtea a
examinat constituționalitatea art. 26 alin. (1) din Ordonanța
de urgență a Guvernului nr. 190/2000, republicată, în
raport cu alte prevederi din Legea fundamentală decât cele
invocate de autorul excepției de față, instanța de
perspectiva încălcării principiilor egalității și nediscriminării,
stabilind că acestea nu sunt nesocotite.

Pentru considerentele expuse, în temeiul art. 146 lit. d) și al art. 147 alin. (4) din Constituție, republicată, precum
și al art. 1—3, art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 26 alin. (1) din Ordonanța de urgență a Guvernului
nr. 190/2000 privind regimul metalelor prețioase, aliajelor acestora și pietrelor prețioase în România, republicată, excepție
ridicată de Mihai M. Enuică în Dosarul nr. 14.259/2003 al Judecătoriei Sectorului 3 București.
Definitivă și general obligatorie.
Pronunțată în ședința publică din data de 28 septembrie 2004.
PREȘEDINTELE CURȚII CONSTITUȚIONALE

prof. univ. dr. IOAN VIDA
Magistrat-asistent,
Claudia Margareta Niță

ACTE ALE CAMEREI AUDITORILOR FINANCIARI
DIN ROMÂNIA
CAMERA AUDITORILOR FINANCIARI DIN ROMÂNIA

HOTĂRÂRE
cu privire la alegerea președintelui Consiliului Camerei Auditorilor Financiari din România
În baza prevederilor art. 6 alin. (4) și (5) din Ordonanța de urgență a Guvernului nr. 75/1999 privind activitatea
de audit financiar, republicată, cu modificările și completările ulterioare, și ale art. 20 alin. (1) din Regulamentul de
organizare și funcționare a Camerei Auditorilor Financiari din România, aprobat prin Hotărârea Guvernului nr. 983/2004,
Consiliul Camerei Auditorilor Financiari din România
Art. 1. — Având în vedere faptul că domnul Florin
Georgescu s-a retras din calitatea de membru al Consiliului
Camerei Auditorilor Financiari din România și din funcțiile
de președinte al Camerei Auditorilor Financiari din
România, al Consiliului Camerei Auditorilor Financiari din
România și al Biroului permanent al acesteia, la data de
18 octombrie 2004 a avut loc alegerea unui nou
președinte. În funcția de președinte al Consiliului Camerei
Auditorilor Financiari din România a fost ales, cu
respectarea prevederilor Regulamentului de organizare și

h o t ă r ă ș t e:
funcționare a Camerei Auditorilor Financiari din România,
domnul Ion Mihăilescu.
Art. 2. — Potrivit art. 27 alin. (1) din Regulamentul de
organizare și funcționare a Camerei Auditorilor Financiari din
România, președintele ales de Consiliul Camerei Auditorilor
Financiari din România este președintele Camerei Auditorilor
Financiari din România și al Biroului permanent al
Consiliului Camerei Auditorilor Financiari din România.
Art. 3. — Prezenta hotărâre va fi publicată în Monitorul
Oficial al României, Partea I.

Președintele Camerei Auditorilor Financiari din România,
Ion Mihăilescu
București, 18 octombrie 2004.
Nr. 33.

P R E Ț U R I L E

publicațiilor legislative pentru anul 2005
— pe suport tradițional —
Nr.
crt.

1.
2.
3.
4.
5.
6.
7.
8.
9.
10.
11.
12.

Valoarea
abonamentului
anual
— lei —

Trim. I

Trim. II

Trim. III

română
română,

12.340.000
2.135.000

3.085.000
—

3.085.000
—

3.085.000
—

3.085.000
—

maghiară

9.480.000
15.000.000
3.040.000
12.820.000
11.820.000
3.130.000
5.190.000

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

800.000
565.000
3.000.000

—
—
—

—
—
—

—
—
—

—
—
—

Denumirea publicației

Monitorul Oficial, Partea I, în limba
Monitorul Oficial, Partea I, în limba
numere bis*)
Monitorul Oficial, Partea I, în limba
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Colecția Legislația României
Colecția de hotărâri ale Guvernului
acte normative
Repertoriul actelor normative
Decizii ale Curții Constituționale
Ediții trilingve

și alte

Valoarea
abonamentului trimestrial
— lei —
Trim. IV

**) Cu excepția numerelor bis în care se publică acte cu un volum extins și care interesează doar un număr restrâns de utilizatori.

Toate publicațiile Regiei Autonome îMonitorul Oficial“ sunt purtătoare de T.V.A. în cotă de 9%, aceasta fiind
inclusă în prețul de abonament.
Pentru siguranța clienților, abonamentele la publicațiile Regiei Autonome îMonitorul Oficial“ se pot efectua prin
următorii difuzori:
u COMPANIA NAȚIONALĂ îPOȘTA ROMÂNĂ“ — S.A. — prin oficiile sale poștale
u RODIPET — S.A.
— prin toate filialele
u INTERPRESS SPORT — S.R.L.
— București, str. Hristo Botev nr. 6
(telefon/fax: 313.85.07; 313.85.08; 313.85.09)
u PRESS EXPRES — S.R.L.
— Otopeni, str. Flori de Câmp nr. 9
(telefon/fax: 221.05.37; 0745.133.712)
u M.T. PRESS IMPEX — S.R.L.
— București, bd. Basarabia nr. 256
(telefon/fax: 255.48.15; 255.48.16)
u INFO EUROTRADING — S.A.
— București, Splaiul Independenței nr. 202A
(telefon/fax: 212.73.54)
u ACTA LEGIS — S.R.L.
— București, str. Banul Udrea nr. 10,
(telefon/fax: 411.91.79)
u CURIER PRESS — S.A.
— Brașov, str. Traian Grozăvescu nr. 7
(telefon/fax: 0268/47.05.96)
u MIMPEX — S.R.L.
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
u CALLIOPE — S.R.L.
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
u ASTOR-MED — S.R.L.
— Iași, str. Sucidava nr. 2, bl. U2, sc. C, ap. 2
(telefon/fax: 0232/27.91.76, 0232/25.84.27)
u ART ADVERTISING — S.R.L.
— Râmnicu Vâlcea, str. Regina Maria nr. 7, bl. C1, sc. C, mezanin II
(tel. 0250/73.54.75, 0744.50.90.99)
u ZIRKON MEDIA — S.R.L.
— București, str. Călin Ottoi nr. 29
(tel. 250.52.77, 250.22.94, fax 250.56.30)
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 986/27.X.2004 conține 8 pagini.

Prețul de vânzare 9.500 lei

ISSN 1453—4495

