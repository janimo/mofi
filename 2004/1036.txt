Anul 172 (XVI) — Nr. 1.036

PARTEA

I

LEGI, DECRETE, HOTĂRÂRI ȘI ALTE ACTE

Marți, 9 noiembrie 2004

SUMAR
Nr.

Pagina

ALE

Pagina
abilitare a persoanelor fizice și a persoanelor

HOTĂRÂRI ALE GUVERNULUI ROMÂNIEI
1.871. — Hotărâre privind suplimentarea bugetului
Ministerului Justiției din Fondul de rezervă
bugetară la dispoziția Guvernului, prevăzut în
bugetul de stat pe anul 2004 ..................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
550. — Ordin al ministrului muncii, solidarității sociale
și familiei privind aprobarea Regulamentului de

HOTĂRÂRI

Nr.

juridice pentru a presta servicii psihologice în
1

domeniul protecției muncii ......................................

2–7

2.848/C. — Ordin al ministrului justiției pentru modificarea
ordinelor ministrului justiției nr. 897/C/2001 și
nr. 1.624/C/2003........................................................

GUVERNULUI

7–8

ROMÂNIEI

GUVERNUL ROMÂNIEI

HOTĂRÂRE
privind suplimentarea bugetului Ministerului Justiției din Fondul de rezervă bugetară
la dispoziția Guvernului, prevăzut în bugetul de stat pe anul 2004
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare, precum și al art. 21 din Ordonanța Guvernului nr. 48/2004 cu privire la rectificarea
bugetului de stat pe anul 2004,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Justiției pe anul 2004 la Capitolul 51.01 îAutorități publice“
și, respectiv, la Capitolul 57.01 îÎnvățământ“, din Fondul de
rezervă bugetară la dispoziția Guvernului pe anul 2004, cu
suma de 20.750.000 mii lei, după cum urmează:
a) Capitolul 51.01 la titlul II îCheltuieli materiale și
servicii“, cu suma de 14.750.000 mii lei;
b) Capitolul 57.01, cu suma de 6.000.000 mii lei, din care:
— titlul II îCheltuieli materiale
și servicii“
3.000.000 mii lei;
— titlul V îTransferuri“
3.000.000 mii lei.

Art. 2. — Suma prevăzută la art. 1 este destinată
pentru finanțarea unor măsuri de aplicare din Strategia de
reformă a sistemului judiciar, aprobată prin Hotărârea
Guvernului nr. 1.052/2003.
Art. 3. — Utilizarea sumelor prevăzute la art. 1 se face
de ordonatorul principal de credite, potrivit dispozițiilor legale.
Art. 4. — Ministerul Finanțelor Publice este autorizat să
introducă modificările corespunzătoare în structura bugetului
de stat și în volumul și structura bugetului Ministerului
Justiției pe anul 2004.

PRIM-MINISTRU

ADRIAN NĂSTASE

București, 4 noiembrie 2004.
Nr. 1.871.

Contrasemnează:
Ministrul justiției,
Cristian Diaconescu
p. Ministrul finanțelor publice,
Gheorghe Gherghina
secretar de stat

2

MONITORUL OFICIAL AL ROMÂNIEI, PARTEA I, Nr. 1.036/9.XI.2004

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MUNCII, SOLIDARITĂȚII SOCIALE ȘI FAMILIEI

ORDIN
privind aprobarea Regulamentului de abilitare a persoanelor fizice și a persoanelor juridice
pentru a presta servicii psihologice în domeniul protecției muncii
Având în vedere prevederile:
— art. 5 alin. (1), art. 18 alin. (1) lit. k) și ale art. 20 lit. a) din Legea protecției muncii nr. 90/1996, republicată;
— art. 11 lit. q), art. 24 din Normele generale de protecție a muncii,
în temeiul art. 17 din Hotărârea Guvernului nr. 737/2003 privind organizarea și funcționarea Ministerului Muncii,
Solidarității Sociale și Familiei, cu modificările și completările ulterioare,
ministrul muncii, solidarității sociale și familiei emite următorul ordin:
Art. 1. — Se aprobă Regulamentul de abilitare a
persoanelor fizice și a persoanelor juridice pentru a presta
servicii psihologice în domeniul protecției muncii.

Art. 2. — Anexa face parte integrantă din prezentul
ordin.
Art. 3. — Prezentul ordin va fi publicat în Monitorul
Oficial al României, Partea I.

Ministrul muncii, solidarității sociale și familiei,
Dan Mircea Popescu
București, 22 octombrie 2004.
Nr. 550.

ANEXĂ

REGULAMENT
de abilitare a persoanelor fizice și a persoanelor juridice pentru a presta servicii psihologice
în domeniul protecției muncii
CAPITOLUL I
Dispoziții generale
Art. 1. — Prezentul regulament stabilește condițiile
necesare pentru persoanele fizice și juridice care solicită
abilitarea pentru a presta servicii psihologice în domeniul
protecției muncii, în conformitate cu prevederile art. 24
alin. (1) din Normele generale de protecție a muncii,
precum și procedura de abilitare a acestora.
Art. 2. — Pe baza evaluării capacității și competenței
solicitantului de a presta servicii psihologice în domeniul
protecției muncii, Comisia de evaluare pentru psihologi
emite Certificatul de abilitare pentru a presta servicii
psihologice în domeniul protecției muncii, denumit în
continuare Certificat de abilitare.
Art. 3. — (1) Persoanele fizice și persoanele juridice
abilitate de Comisia de evaluare pentru psihologi pot
încheia contracte de prestări de servicii cu persoane
juridice care desfășoară activități cu personal angajat, în
vederea verificării aptitudinilor psihoprofesionale ale
acestuia, în scopul orientării și îndrumării pe locuri de
muncă, în concordanță cu caracteristicile lor psihologice, în
raport cu particularitățile activității și cu condițiile de muncă
impuse de postul de lucru, în conformitate cu art. 18
alin. (1) lit. k) din Legea nr. 90/1996, republicată, art. 11
lit. q) și art. 24 din Normele generale de protecție a
muncii.

(2) Activitățile prevăzute la alin. (1) sunt cele care revin
angajatorului în conformitate cu prevederile legale în
vigoare.
Art. 4. — Serviciile psihologice în domeniul protecției
muncii se pot efectua numai de către persoanele cu studii
și competență în domeniu, după cum urmează:
a) persoanele cu studii superioare de specialitate în
psihologie;
b) persoanele care au dobândit funcția de psiholog până
în anul 1990, cu obligația prezentării de documente
justificative care să ateste o experiență de minimum 5 ani
în domeniu.
Art. 5. — Certificatul de abilitare se acordă pentru
efectuarea activităților prevăzute la art. 3 alin. (1), dacă sunt
îndeplinite condițiile prevăzute la art. 4, precum și condițiile
generale și specifice prevăzute în prezentul regulament.
Art. 6. — Condițiile generale pentru activitățile
menționate la art. 3 alin. (1) sunt: cunoașterea Legii
nr. 90/1996, republicată, a Normelor generale de protecție
a muncii și a Normelor specifice de securitate a muncii
pentru activitățile din economia națională pentru care se
solicită certificatul de abilitare.
Art. 7. — Pentru activitatea prevăzută la art. 3 alin. (1)
condițiile specifice se referă la obligativitatea solicitantului
de a demonstra că pentru o perioadă de cel puțin 3 ani
deține sau are acces la:
a) spațiu, în conformitate cu prevederile Normelor
generale de protecție a muncii;
b) aparatură adecvată;

MONITORUL OFICIAL AL ROMÂNIEI, PARTEA I, Nr. 1.036/9.XI.2004
c) baterii de teste pentru determinarea caracteristicilor
psihoprofesionale ale solicitanților.
CAPITOLUL II
Procedura de acordare a Certificatului de abilitare
Art. 8. — În vederea obținerii Certificatului de abilitare,
persoanele fizice și juridice interesate vor înainta Comisiei
de evaluare pentru psihologi un dosar cuprinzând
documentele necesare conform prezentului regulament.
Art. 9. — Pentru persoanele fizice care solicită abilitarea
dosarul trebuie să conțină următoarele documente:
a) cerere-tip de acordare a Certificatului de abilitare
(anexa nr. 1), în două exemplare semnate în original;
b) curriculum vitae;
c) copii de pe documentele care atestă pregătirea
profesională în domeniul psihologiei;
d) cazier judiciar;
e) autorizație de la primărie pentru desfășurarea de
activități independente, potrivit legii, și dovada înmatriculării
la registrul comerțului.
Art. 10. — (1) Pentru persoanele juridice care solicită
abilitarea dosarul trebuie să conțină următoarele
documente:
a) cerere-tip de acordare a Certificatului de abilitare
(anexa nr. 1), în două exemplare semnate în original;
b) actul constitutiv al societății comerciale, cu
menționarea, în cadrul obiectului de activitate al persoanei
juridice, a activităților de prestări de servicii psihologice în
domeniul protecției muncii;
c) fișa de prezentare a persoanei juridice;
d) copii de pe documentele care atestă pregătirea
profesională conform art. 4, atât pentru coordonatorul
activității, cât și pentru specialiștii în psihologie care
desfășoară activitatea de prestări de servicii psihologice în
domeniul protecției muncii, desfășurată în cadrul persoanei
juridice;
e) copii de pe documentele care să ateste pentru
coordonatorul activității o vechime în specialitate, ca
psiholog, de minimum 3 ani. Se poate considera drept
vechime în specialitate absolvirea masteratului în
psihologie;
f) curriculum vitae al coordonatorului activității, precum
și al personalului de specialitate care desfășoară activitatea
de prestări de servicii psihologice;
g) cazierul judiciar al coordonatorului și al personalului
de specialitate care desfășoară activități de prestări de
servicii psihologice;
h) documente care să ateste angajarea de către
persoana juridică a coordonatorului activității de prestări de
servicii psihologice în domeniul protecției muncii și a
personalului de specialitate.
(2) La interviu persoana juridică va fi reprezentată de
patronul firmei și de persoana sau persoanele nominalizate
să coordoneze activitatea de psihologie în domeniul
protecției muncii.
(3) Din fișa de prezentare a persoanei juridice trebuie
să rezulte:
a) competența persoanei juridice, exprimată prin număr
de salariați (specialiști), documente referitoare la sediu
(amplasament, schița spațiului disponibil), existența unui
cabinet psihologic amenajat corespunzător (dotat cu
mobilier, aparatură, materiale, mijloace de calcul etc.);
b) compatibilitatea obiectivelor din sfera de activitate a
persoanei juridice cu cerințele actelor normative din
domeniul protecției muncii;

3

c) pregătirea profesională și experiența personalului de
specialitate (coordonator, specialiști), cursuri de formare și
instruire/perfecționare absolvite.
Art. 11. — Persoanele fizice sau juridice care solicită
acordarea Certificatului de abilitare anexează la dosarul ce
se înaintează Comisiei de evaluare pentru psihologi o
documentație metodologică din care să reiasă următoarele:
a) lista de aparate, teste și alte mijloace de evaluare
psihologică folosite și contractul de leasing sau factură de
achiziție;
b) o scurtă descriere a metodologiei de lucru care să
demonstreze compatibilitatea dintre cerințele profesiilor
pentru care solicită abilitarea și metodele de evaluare
utilizate.
Art. 12. — Persoanele fizice sau juridice care solicită
acordarea Certificatului de abilitare vor depune dosarele la
Comisia de evaluare pentru psihologi.
Art. 13. — Comisia de evaluare pentru psihologi se
organizează pe lângă Asociația Psihologilor din România,
care stabilește regulamentele privind organizarea și
funcționarea comisiei, precum și cel privind desfășurarea
examenului în vederea obținerii Certificatului de abilitare.
Art. 14. — (1) Accesul la examenul scris și la interviu
este condiționat de îndeplinirea tuturor condițiilor legate de
conținutul dosarului înaintat Comisiei de evaluare pentru
psihologi.
(2) Comisia de evaluare pentru psihologi organizează și
asigură desfășurarea examenului scris și a interviului în
vederea obținerii Certificatului de abilitare. Examenul scris
și interviul se desfășoară la sediul Asociației Psihologilor
din România.
(3) Examenul scris și interviul se susțin de către toți
solicitanții, cu excepția psihologilor care dețin titlul de
doctor în psihologie și care se prezintă numai la interviu.
(4) Examenul scris și interviul se finalizează cu
aprobarea sau cu respingerea solicitării de abilitare.
(5) În cazul în care solicitantul nu promovează
examenul, dosarul se restituie, pe bază de semnătură,
după anunțarea rezultatului.
Art. 15. — (1) Valabilitatea Certificatului de abilitare este
de 3 ani.
(2) Modificarea oricărei condiții inițiale în baza căreia s-a
obținut certificatul conduce la încetarea valabilității acestuia.
(3) Modificările ulterioare survenite în organizarea
persoanei juridice și în componența personalului angajat
conduc la încetarea valabilității Certificatului de abilitare.
(4) Modificările intervenite la alin. (2) și (3) impun
prezentarea din nou a dosarului de către persoana juridică
la Comisia de evaluare pentru psihologi și susținerea
examenului scris și a interviului de specialiștii nou-angajați.
Reluarea valabilității se realizează prin acte adiționale la
Certificatul de abilitare, consemnându-se noua situație
survenită. În orice situație valabilitatea Certificatului de
abilitare nu poate depăși 3 ani.
Art. 16. — Comisia de evaluare pentru psihologi
transmite după fiecare ședință inspectoratelor teritoriale de
muncă evidența persoanelor fizice și juridice abilitate pentru
a presta servicii psihologice în domeniul protecției muncii.
Art. 17. — Comisia de evaluare pentru psihologi,
împreună cu inspectoratele teritoriale de muncă, asigură
supravegherea activității și respectării condițiilor pentru care
a fost emis Certificatul de abilitare. Constatarea unor
nereguli în desfășurarea activității de prestări de servicii
psihologice în domeniul protecției muncii se consemnează
într-un proces-verbal și Comisia de evaluare pentru
psihologi adoptă sancțiuni care pot merge până la
retragerea Certificatului de abilitare. Abaterile pentru care

4

MONITORUL OFICIAL AL ROMÂNIEI, PARTEA I, Nr. 1.036/9.XI.2004

se adoptă sancțiuni și tipul de sancțiuni sunt stabilite prin
regulamentul de funcționare al Comisiei de evaluare pentru
psihologi.
CAPITOLUL III
Procedura de reînnoire și/sau de extindere
a Certificatului de abilitare
Art. 18. — Reînnoirea Certificatului de abilitare se face
la expirarea termenului de valabilitate, la modificarea
condițiilor inițiale sau în situația extinderii domeniului de
valabilitate a acestuia.
Art. 19. — Pentru reînnoirea Certificatului de abilitare,
după expirarea termenului de valabilitate, personalul de
specialitate trebuie să facă dovada că a urmat cursuri de
instruire și perfecționare profesională în domeniul
psihologiei. Cheltuielile pentru aceste cursuri sunt suportate
de către titularul Certificatului de abilitare.
Art. 20. — Cererea de reînnoire a Certificatului de
abilitare, însoțită de dosarul persoanei fizice sau al
persoanei juridice, se va depune, înainte de expirarea
termenului de valabilitate a acestuia, la Comisia de
evaluare pentru psihologi.
Art. 21. — În vederea reînnoirii și/sau extinderii
Certificatului de abilitare persoanele fizice și persoanele
juridice abilitate vor prezenta următoarele documente:
a) cerere pentru reînnoirea și/sau extinderea
Certificatului de abilitare (anexa nr. 1), în două exemplare,
semnate în original;
b) Certificatul de abilitare, în original;
c) copie de pe documentele care certifică obținerea
titlului de doctor în psihologie, absolvirea de masterate,
cursuri postuniversitare, cursuri de instruire și perfecționare
profesională în domeniul psihologiei, după caz;
d) autorizație de la primărie pentru desfășurarea
activității independente, potrivit legii, sau, în cazul
persoanei juridice, actul constitutiv (statut și/sau contract de
societate) și dovada înmatriculării societății comerciale la
registrul comerțului;
e) documente care să ateste că pentru perioada
următorilor 3 ani întrunește condițiile necesare stipulate la
art. 7;
f) un raport de activitate, pe perioada valabilității ultimei
abilitări, care să conțină: numărul de examinări efectuate;
tipul de examinări; modificările survenite în metodologia de
lucru, respectiv achiziția de noi probe, teste. Acest raport
se include în dosarul de reînnoire a Certificatului de
abilitare.
Art. 22. — Psihologii care solicită reînnoirea
Certificatului de abilitare susțin un interviu la Comisia de
evaluare pentru psihologi în condițiile prevăzute la art. 13.
CAPITOLUL IV
Obligațiile și răspunderile persoanelor fizice atestate
și ale persoanelor juridice abilitate să presteze servicii
psihologice în domeniul protecției muncii
Art. 23. — Persoanele fizice și persoanele juridice
abilitate să presteze servicii psihologice în domeniul
protecției muncii au următoarele obligații:
a) să înainteze Comisiei de evaluare pentru psihologi
un raport anual asupra activității desfășurate. Raportul se
înaintează în cursul lunii ianuarie pentru anul expirat, în
conformitate cu anexa nr. 3;
b) cunoașterea legislației în domeniul securității și
sănătății în muncă, a Normelor generale de protecție a
muncii și a normelor specifice de securitate a muncii

pentru unitățile cu care încheie contracte de prestări de
servicii psihologice în domeniul protecției muncii;
c) cunoașterea metodelor de evaluare a nivelului de risc
profesional și de stabilire a locurilor de muncă cu pericol
deosebit;
d) respectarea strictă a regulilor și măsurilor de
confidențialitate a actului psihologic privind persoanele
examinate;
e) cunoașterea metodelor de analiză a muncii, a
metodelor de psihodiagnostic, evaluare și selecție
psihologică a personalului;
f) menținerea capacităților tehnice, organizatorice și de
dotare a cabinetelor de psihologie, care să permită
prestarea serviciilor psihologice în domeniul protecției
muncii în condițiile pentru care a fost emis Certificatul de
abilitare.
Art. 24. — Persoanele fizice și juridice care dețin
Certificatul de abilitare au răspunderea pentru:
a) calitatea și legalitatea serviciilor prestate;
b) sesizarea în scris a patronului sau managerului
asupra problemelor de ordin psihologic ale salariaților
supuși examinării psihologice și care pot genera accidente
de muncă sau boli profesionale;
c) sesizarea în scris a inspectoratelor teritoriale de
muncă asupra unor riscuri care pot genera accidente cu
urmări grave, constatate cu prilejul prestării serviciilor
psihologice;
d) prestarea serviciilor psihologice numai în domeniile
(ramuri, subramuri și activități) și condițiile pentru care s-a
eliberat Certificatul de abilitare.
CAPITOLUL V
Dispoziții finale
Art. 25. — Contractul de prestări de servicii psihologice
în domeniul protecției muncii, încheiat între prestator și
beneficiar, nu absolvă
patronul sau managerul de
răspunderea ce îi revine, potrivit legii, pentru asigurarea
securității și sănătății salariaților săi în exercitarea profesiei
și a atribuțiilor pentru care au fost angajați.
Art. 26. — (1) Comisia de evaluare pentru psihologi
actualizează și transmite periodic inspectoratelor teritoriale
de muncă lista cu persoanele fizice și juridice abilitate să
presteze servicii psihologice în domeniul protecției muncii.
(2) Inspectoratele teritoriale de muncă semnalează
Comisiei de evaluare pentru psihologi, precum și altor
organe abilitate, după caz, abaterile constatate de către
inspectorii de specialitate din teritoriu.
Art. 27. — Tarifele pentru plata serviciilor prestate se
stabilesc, în funcție de complexitatea acestor servicii, pe
bază de negocieri între părțile contractante.
Art. 28. — Prezentul ordin este valabil până la intrarea
în funcțiune a comisiilor de specialitate ale Colegiului
Psihologilor din România în conformitate cu Legea
nr. 213/2004 privind exercitarea profesiei de psiholog cu
drept de liberă practică, înființarea, organizarea și
funcționarea Colegiului Psihologilor din România, publicată
în Monitorul Oficial al României, Partea I, nr. 492 din
1 iunie 2004.
Art. 29. — Anexele nr. 1—3 fac parte integrantă din
prezentul regulament și au următorul conținut:
— anexa nr. 1 — Cerere de solicitare a Certificatului
de abilitare;
— anexa nr. 2 — Certificat de abilitare pentru a presta
servicii psihologice în domeniul prrotecției muncii;
— anexa nr. 3 — Raport de activitate anual.

5

MONITORUL OFICIAL AL ROMÂNIEI, PARTEA I, Nr. 1.036/9.XI.2004
ANEXA Nr. 1
la regulament

Numărul și data de înregistrare
la persoana solicitantă
................/................
Către
Comisia de abilitare a persoanelor fizice și persoanelor juridice
pentru a presta servicii psihologice în domeniul protecției muncii
Prin prezenta vă rugăm să analizați dosarul anexat, în vederea eliberării Certificatului de
abilitare pentru a presta servicii psihologice în domeniul protecției muncii. Avem competență,
capacitate și personal cu pregătire corespunzătoare. În susținerea celor de mai sus vă
prezentăm următoarele:
1. Denumirea/Numele și prenumele, precum și sediul/adresa persoanei juridice/fizice:
........................................................................................................................................................,
..........................................................................................................................................................
codul poștal ............................, telefon acasă ......................, telefon la serviciu ........................,
fax ......................................... .
2. Numele și prenumele patronului sau ale persoanei fizice:
..........................................................................................................................................................
............................................................... .
3. Numele și prenumele, pregătirea profesională și experiența personalului care va presta
asemenea servicii1):
..........................................................................................................................................................
...................................................... .
Nr.
crt.

Numele și prenumele

Pregătirea profesională

Funcții îndeplinite2)

..........................................................................................................................................................
..........................................................................................................................................................
..........................................................................................................................................................
..........................................................................................................................................................
..........................................................................................................................................................
..........................................................................................................................................................
..........................................................................................................................................................
4. Activitățile pentru care se solicită Certificatul de abilitare (conform art. 3 din Regulamentul
de abilitare a persoanelor fizice și persoanelor juridice pentru a presta servicii psihologice în
domeniul protecției muncii):
..........................................................................................................................................................
..........................................................................................................................................................
5. Ramurile și subramurile economiei naționale pentru care se solicită Certificatul de abilitare
(conform Clasificării activităților din economia națională):
..........................................................................................................................................................
..........................................................................................................................................................
..........................................................................................................................................................
1)
2)

Se va completa numai de către persoanele juridice.
Se vor completa funcțiile îndeplinite în activitatea de prestări de servicii în domeniul protecției muncii din cadrul
persoanei juridice (coordonator al activității, psiholog examinator).
ANEXA Nr. 2
la regulament
ASOCIAȚIA PSIHOLOGILOR DIN ROMÂNIA

Comisia de evaluare pentru psihologi
CERTIFICAT DE ABILITARE

pentru a presta servicii psihologice în domeniul protecției muncii
Nr. .......... din ..........
Se abilitează pregătirea profesională, experiența, capacitatea și competența persoanei
fizice/juridice .............................................., cu domiciliul/sediul în .........................................................,
pentru a presta servicii psihologice în domeniul protecției muncii pentru următoarele:
— domeniu: examinarea psihologică în vederea angajării și repartizării personalului pe locuri
de muncă și a autorizării exercitării meseriilor și profesiilor, în conformitate cu prevederile
legislației în vigoare;

6

MONITORUL OFICIAL AL ROMÂNIEI, PARTEA I, Nr. 1.036/9.XI.2004
— activitățile, conform anexei care face parte integrantă din prezentul certificat.
Serviciile prestate vor respecta Legea protecției muncii nr. 90/1996, republicată, și Normele
generale de protecție a muncii.
Valabil până la ...................................................., cu posibilitate de prelungire.
Președintele
Comisiei de evaluare pentru psihologi,
..............................................

ANEXĂ
la Certificatul de abilitare nr. ....... din ...........
LISTA

activităților de prestări de servicii psihologice în domeniul protecției muncii,
pentru care se eliberează Certificatul de abilitare a capacității profesionale pentru:
psiholog ...............................................,
cu domiciliul în ...................................*)
Activitatea de prestări de servicii psihologice în domeniul protecției muncii din cadrul
persoanei fizice/juridice este desfășurată de psiholog ........................................................, absolvent
al facultății de ..................................., specializarea ..................................................... .
— Verificarea aptitudinilor psihoprofesionale ale solicitanților, în scopul orientării și îndrumării
acestora pe locuri de muncă și profesiuni, în concordanță cu caracteristicile lor psihologice în
raport cu particularitățile activității și cu condițiile de muncă impuse de postul de lucru, potrivit
art. 18 alin. (1) lit. k) din Legea protecției muncii nr. 90/1996, republicată, și art. 11 lit. q) din
Normele generale de protecție a muncii.
Secretarul
Comisiei de evaluare pentru psihologi,
..............................................
*) Se vor completa numele/denumirea și adresa persoanei fizice/juridice.
ANEXA Nr. 3
la regulament

Denumirea persoanei juridice/Numele persoanei fizice ............................/...............................
..................................................................................................................................................................,
adresa .....................................................................................................................................................,
localitatea ............................................................................, județul ...................................................,
cod poștal ..................., telefon ........................, fax ........................... e-mail ......................, posesor
al Certificatului de abilitare pentru a presta servicii psihologice în domeniul protecției muncii
nr. ............ din ................. .
RAPORT DE ACTIVITATE

pentru perioada .................
I. Tabel sintetic asupra activității de examinare
Numele beneficiarului
(persoană juridică)

Examinări psihologice
La angajare

Periodice

Alte examinări

Total examinări

Nr. avize
de inaptitudini

Total
II. Modificări survenite în structura personalului .............................................................................
....................................................................................................................................................................
III. Modificări survenite în metodologia de examinare psihologică (noi achiziții de probe,
aparate, tehnică de calcul) ....................................................................................................................
....................................................................................................................................................................
IV. Modificări survenite în perfecționarea profesională (noi forme de studii absolvite, cursuri,
training-uri, specializări etc.) ..................................................................................................................
....................................................................................................................................................................
V. Aspecte deosebite survenite în activitate, în ceea ce privește relațiile cu beneficiarii ......
....................................................................................................................................................................

MONITORUL OFICIAL AL ROMÂNIEI, PARTEA I, Nr. 1.036/9.XI.2004

7

VI. Aspecte deosebite în raporturile cu alți psihologi și persoane fizice care desfășoară
activități de prestări de servicii psihologice în domeniul protecției muncii ........................................
....................................................................................................................................................................
Data ..............................

Semnătura și parafa psihologului
.........................................................
(persoană fizică sau coordonatorul
activității la persoanele juridice)

MINISTERUL JUSTIȚIEI

ORDIN
pentru modificarea ordinelor ministrului justiției nr. 897/C/2001 și nr. 1.624/C/2003
Având în vedere Ordinul ministrului justiției nr. 897/C/2001 privind aprobarea onorariilor minimale pentru serviciile
prestate de executorii judecătorești, precum și Ordinul ministrului justiției nr. 1.624/C/2003 privind aprobarea onorariilor
maximale pentru serviciile prestate de executorii judecătorești,
ținând seama, în parte, de Hotărârea nr. 34/2004 a Uniunii Naționale a Executorilor Judecătorești cu referire la
corelarea onorariilor minimale plătite pentru serviciile prestate de executorii judecătorești cu onorariile maximale,
în temeiul dispozițiilor art. 33 lit. c) din Legea nr. 188/2000 privind executorii judecătorești, cu modificările și
completările ulterioare,
în baza art. 6 alin. 3 din Hotărârea Guvernului nr. 736/2003 privind organizarea și funcționarea Ministerului Justiției,
ministrul justiției emite următorul ordin:
Art. I. — Ordinul ministrului justiției nr. 897/C/2001
privind aprobarea onorariilor minimale pentru serviciile
prestate de executorii judecătorești, publicat în Monitorul
Oficial al României, Partea I, nr. 236 din 10 mai 2001, și
Ordinul ministrului justiției nr. 1.624/C/2003 privind
aprobarea onorariilor maximale pentru serviciile prestate de
executorii judecătorești, publicat în Monitorul Oficial al
României, Partea I, nr. 529 din 23 iulie 2003, se modifică

și se completează în sensul că anexele acestora vor fi
înlocuite cu anexele care fac parte integrantă din prezentul
ordin.
Art. II. — Direcția publicitate mobiliară, imobiliară și
notari publici, Uniunea Națională a Executorilor
Judecătorești și camerele executorilor judecătorești de pe
lângă curțile de apel vor duce la îndeplinire dispozițiile
prezentului ordin.

p. Ministrul justiției,
Claudiu Ștefan Seucan,
secretar de stat
București, 25 octombrie 2004.
Nr. 2.848/C.
ANEXA Nr. 1
Anexa la Ordinul ministrului justiției nr. 897/C/2001
Nr.
crt.

Activitatea prestată

1. Notificarea și comunicarea actelor
de procedură
2. Executări directe:
— evacuări
— încredințarea minorului sau stabilirea
domiciliului minorului
— vizitarea minorului
— puneri în posesie, grănițuiri, servituți,
predări de bunuri etc.
3. Executări indirecte:
— urmărirea mobiliară a creanțelor
— urmărirea imobiliară a creanțelor
4. Poprire
5. Protestul de neplată la cambie, bilet la ordin
și cecuri
6. Constatarea unor situații de fapt și
inventarierea unor bunuri (art. 239 din
Codul de procedură civilă)

Onorarii minimale

100.000 lei
1.000.000 lei
500.000 lei
500.000 lei
500.000 lei
— 500.000 lei pentru creanțe de până la 10.000.000 lei
— 500.000 lei + 1% din suma ce depășește 10.000.000 lei, pentru
creanțe a căror valoare depășește 10.000.000 lei
— 1.000.000 lei pentru creanțe de până la 10.000.000 lei
— 1.000.000 lei + 1% din suma ce depășește 10.000.000 lei, pentru
creanțe a căror valoare depășește 10.000.000 lei
— 500.000 lei pentru creanțe de până la 10.000.000 lei
— 500.000 lei + 1% din suma ce depășește 10.000.000 lei, pentru
creanțe a căror valoare depășește 10.000.000 lei
1.000.000 lei
500.000 lei

8
Nr.
crt.

7.
8.
9.
10.

MONITORUL OFICIAL AL ROMÂNIEI, PARTEA I, Nr. 1.036/9.XI.2004
Activitatea prestată

Procese-verbale de ofertă reală
Orice alte acte sau operațiuni date prin lege
Confiscări
Consultații în legătură cu constituirea actelor
execuționale

Onorarii minimale

200.000 lei
300.000 lei
10% din valoarea realizată
100.000 lei
ANEXA Nr. 2
Anexa la Ordinul ministrului justiției nr. 1.624/C/2003

Nr.
crt.

Activitatea prestată

Onorarii maximale

1. Notificarea și comunicarea actelor de procedură 3.000.000 lei
2. Executări directe:
— evacuări
— 20.000.000 lei pentru debitor persoană fizică
— 50.000.000 lei pentru debitor persoană juridică
— încredințarea minorului sau stabilirea
domiciliului minorului
10.000.000 lei
— vizitarea minorului
5.000.000 lei
— puneri în posesie, grănițuiri, servituți,
— 20.000.000 lei pentru debitor persoană fizică
predări de bunuri etc.
— 50.000.000 lei pentru debitor persoană juridică
3. Executări indirecte:
— urmărirea mobiliară a creanțelor
— 10% din valoarea creanței efectiv recuperate, dar nu mai puțin de
500.000 lei, pentru creanțe a căror valoare este de până la
1 miliard lei
— 100.000.000 lei, dacă creanța efectiv recuperată este de 1 miliard lei,
pentru creanțe a căror valoare depășește 1 miliard lei
— 100.000.000 lei + 1% din suma efectiv recuperată peste 1 miliard lei,
pentru creanțe a căror valoare depășește 1 miliard lei
— urmărirea imobiliară a creanțelor
— 10% din valoarea creanței efectiv recuperate, dar nu mai puțin de
1.000.000 lei, pentru creanțe a căror valoare este de până la
1 miliard lei
— 100.000.000 lei, dacă creanța efectiv recuperată este de 1 miliard lei,
pentru creanțe a căror valoare depășește 1 miliard lei
— 100.000.000 lei + 1% din suma efectiv recuperată peste 1 miliard lei,
pentru creanțe a căror valoare depășește 1 miliard lei
4. Poprire
— 10% din valoarea creanței efectiv recuperate, dar nu mai puțin de
500.000 lei, pentru creanțe a căror valoare este de până la
1 miliard lei
— 100.000.000 lei, dacă creanța efectiv recuperată este de 1 miliard lei,
pentru creanțe a căror valoare depășește 1 miliard lei
— 100.000.000 lei + 1% din suma efectiv recuperată peste 1 miliard lei,
pentru creanțe a căror valoare depășește 1 miliard lei
5. Protestul de neplată la cambie, bilet la
ordin și cecuri
3.000.000 lei
6. Constatarea unor situații de fapt și
inventarierea unor bunuri (art. 239 din
Codul de procedură civilă)
— 20.000.000 lei pentru debitor persoană fizică
— 50.000.000 lei pentru debitor persoană juridică
7. Procese-verbale de ofertă reală
3.000.000 lei
8. Orice alte acte sau operațiuni date prin lege 1.000.000 lei
9. Confiscări
10% din valoarea realizată
10. Consultații în legătură cu constituirea actelor
execuționale
1.000.000 lei
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.036/9.XI.2004 conține 8 pagini.

Prețul de vânzare 9.500 lei

ISSN 1453—4495

