Anul 172 (XVI) — Nr. 1.057

PARTEA

I

LEGI, DECRETE, HOTĂRÂRI ȘI ALTE ACTE

Luni, 15 noiembrie 2004

SUMAR

Nr.

Pagina
LEGI ȘI DECRETE

448.

2

Convenție între România și Republica Federală
Democrată Etiopia pentru evitarea dublei impuneri
și prevenirea evaziunii fiscale cu privire
la impozitele pe venit și pe capital .........................

2–10

461.

873.

462.

— Decret pentru promulgarea Legii privind
ratificarea Convenției dintre România și Republica
Federală Democrată Etiopia pentru evitarea dublei
impuneri și prevenirea evaziunii fiscale cu privire
la impozitele pe venit și pe capital, semnată
la București la 6 noiembrie 2003 ............................

— Lege pentru modificarea și completarea Legii
nr. 257/2001 privind modul de acțiune împotriva
aeronavelor care utilizează neautorizat spațiul
aerian al României....................................................
— Decret privind promulgarea Legii pentru
modificarea și completarea Legii nr. 257/2001
privind modul de acțiune împotriva aeronavelor
care utilizează neautorizat spațiul aerian
al României................................................................

— Lege pentru aprobarea Ordonanței Guvernului
nr. 88/2004 privind scoaterea din funcțiune a unor

Pagina
mijloace fixe, inclusiv a construcțiilor aferente
acestora, uzate fizic sau moral, neamortizate
integral, din cadrul unor capacități de producție
oprite ale agenților economici din portofoliul
Ministerului Economiei și Comerțului .......................

— Lege privind ratificarea Convenției dintre
România și Republica Federală Democrată Etiopia
pentru evitarea dublei impuneri și prevenirea
evaziunii fiscale cu privire la impozitele pe venit și
pe capital, semnată la București la 6 noiembrie
2003 ...........................................................................

850.

Nr.

10

10–11

12

12

881. — Decret privind promulgarea Legii pentru
aprobarea Ordonanței Guvernului nr. 88/2004
privind scoaterea din funcțiune a unor mijloace
fixe, inclusiv a construcțiilor aferente acestora,
uzate fizic sau moral, neamortizate integral, din
cadrul unor capacități de producție oprite ale
agenților economici din portofoliul Ministerului
Economiei și Comerțului ...........................................

13

467. — Lege pentru modificarea și completarea
Ordonanței Guvernului nr. 14/2003 privind
înființarea, organizarea și funcționarea Autorității
Naționale pentru Persoanele cu Handicap..............

13–15

886. — Decret privind promulgarea Legii pentru
modificarea și completarea Ordonanței Guvernului
nr. 14/2003 privind înființarea, organizarea și
funcționarea Autorității Naționale pentru Persoanele
cu Handicap...............................................................

15

HOTĂRÂRI ALE GUVERNULUI ROMÂNIEI
1.896. — Hotărâre privind acordarea unei indemnizații
lunare cadrului didactic român care predă limba,
literatura și civilizația românească în Republica
Portugheză .................................................................

16

2

MONITORUL OFICIAL AL ROMÂNIEI, PARTEA I, Nr. 1.057/15.XI.2004

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind ratificarea Convenției dintre România și Republica
Federală Democrată Etiopia pentru evitarea dublei impuneri
și prevenirea evaziunii fiscale cu privire la impozitele pe venit
și pe capital, semnată la București la 6 noiembrie 2003
Parlamentul României adoptă prezenta lege.
Articol unic. — Se ratifică Convenția dintre România și Republica
Federală Democrată Etiopia pentru evitarea dublei impuneri și prevenirea
evaziunii fiscale cu privire la impozitele pe venit și pe capital, semnată la
București la 6 noiembrie 2003.
Această lege a fost adoptată de Parlamentul României, cu respectarea
prevederilor art. 75 și ale art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

VALER DORNEANU

p. PREȘEDINTELE SENATULUI,

DORU IOAN TĂRĂCILĂ

București, 1 noiembrie 2004.
Nr. 448.

CONVENȚIE
între România și Republica Federală Democrată Etiopia pentru evitarea dublei impuneri și prevenirea evaziunii fiscale
cu privire la impozitele pe venit și pe capital
România și Republica Federală Democrată Etiopia,
dorind să încheie o convenție pentru evitarea dublei impuneri și prevenirea evaziunii fiscale cu privire la
impozitele pe venit și pe capital,
au convenit după cum urmează:
ARTICOLUL 1
Persoane vizate

Prezenta convenție se aplică persoanelor care sunt
rezidente ale unuia sau ale ambelor state contractante.
ARTICOLUL 2
Impozite vizate

1. Prezenta convenție se aplică impozitelor pe venit și
pe capital stabilite în numele fiecărui stat contractant sau
al autorităților locale ori al unităților sale administrativteritoriale, indiferent de modul în care sunt percepute.
2. Sunt considerate impozite pe venit și pe capital toate
impozitele stabilite pe venitul total, pe capitalul total sau pe
elementele de venit ori de capital, inclusiv impozitele pe
câștigurile provenite din înstrăinarea proprietății mobiliare
sau imobiliare, precum și impozitele asupra creșterii
capitalului.
3. Impozitele existente asupra cărora se aplică prezenta
convenție sunt în special:
a) în cazul României:
(i) impozitul pe venit;

(ii) impozitul pe profit;
(iii) impozitul pe dividend;
(iv) impozitul pe venitul agricol,
denumite în continuare impozit român;
b) în cazul Etiopiei:
(i) impozitul pe venitul din salarii și remunerații
aferente;
(ii) impozitul pe venitul din activități de afaceri
desfășurate de persoane juridice și din activități
de afaceri desfășurate de persoane fizice, inclusiv
impozitul pe venitul din activități agricole și
impozitul pe venitul din închirierea de proprietăți
imobiliare;
(iii) impozitul pe veniturile obținute din servicii prestate
în străinătate;
(iv) impozitul pe dividend, redevență și pe câștig
întâmplător;
(v) impozitul pe câștiguri de capital,
denumite în continuare impozit etiopian.
4. Convenția se va aplica, de asemenea, oricăror
impozite identice sau în esență similare, care sunt stabilite
după data semnării prezentei convenții, în plus sau în locul
impozitelor existente. Autoritățile competente ale statelor

MONITORUL OFICIAL AL ROMÂNIEI, PARTEA I, Nr. 1.057/15.XI.2004
contractante se vor informa reciproc asupra oricăror
modificări importante aduse în legislațiile lor fiscale
respective.
ARTICOLUL 3
Definiții generale

1. În sensul prezentei convenții:
a) termenii un stat contractant și celălalt stat contractant
înseamnă România sau Etiopia, după cum cere contextul;
b) termenul România înseamnă teritoriul de stat al
României, inclusiv marea sa teritorială și spațiul aerian de
deasupra teritoriului și mării teritoriale asupra cărora
România își exercită suveranitatea, precum și zona
contiguă și platoul continental și zona economică exclusivă
asupra cărora România își exercită, în conformitate cu
legislația sa și potrivit normelor și principiilor dreptului
internațional, drepturile suverane și jurisdicția;
c) termenul Etiopia înseamnă Republica Federală
Democrată Etiopia și, când este folosit în sens geografic,
înseamnă teritoriul național și orice altă regiune care, în
conformitate cu dreptul internațional și cu legislația Etiopiei,
este sau poate fi considerată ca o regiune în care Etiopia
își exercită drepturile suverane ori jurisdicția;
d) termenul persoană include o persoană fizică, o
societate și orice altă asociere de persoane;
e) termenul societate înseamnă orice persoană juridică
sau orice entitate care este considerată ca o persoană
juridică în scopul impozitării;
f) termenii întreprindere a unui stat contractant și
întreprindere a celuilalt stat contractant înseamnă, după caz,
o întreprindere exploatată de un rezident al unui stat
contractant și o întreprindere exploatată de un rezident al
celuilalt stat contractant;
g) termenul național înseamnă:
(i) în cazul României, orice persoană fizică având
cetățenia României și orice persoană juridică,
asociere de persoane și orice altă entitate
constituită și având statutul în conformitate cu
legislația în vigoare în România;
(ii) în cazul Etiopiei, toate persoanele fizice având
naționalitatea Etiopiei și toate persoanele juridice,
parteneriatele și asocierile având statutul în
conformitate cu legislația în vigoare în Etiopia;
h) termenul transport internațional înseamnă orice
transport efectuat cu o navă sau aeronavă, exploatate de
o întreprindere care are sediul conducerii efective într-un
stat contractant, cu excepția cazului în care asemenea
transport este efectuat numai între locuri situate în celălalt
stat contractant;
i) termenul autoritate competentă înseamnă:
(i) în cazul României, ministrul finanțelor publice sau
reprezentantul său autorizat;
(ii) în cazul Etiopiei, ministrul finanțelor sau
reprezentantul său autorizat.
2. În ceea ce privește aplicarea prezentei convenții de
un stat contractant, orice termen care nu este definit în
aceasta va avea, dacă contextul nu cere o interpretare
diferită, înțelesul pe care îl are în cadrul legislației acelui
stat cu privire la impozitele la care prezenta convenție se
aplică.
ARTICOLUL 4
Rezident

1. În sensul prezentei convenții, termenul rezident al unui
stat contractant înseamnă orice persoană care, potrivit
legislației acelui stat, este supusă impunerii în acel stat

3

datorită domiciliului său, rezidenței sale, locului conducerii
efective sau oricărui alt criteriu de natură similară și
include de asemenea acel stat și orice autoritate locală ori
unitate administrativ-teritorială a acelui stat. Dar acest
termen nu include o persoană care este supusă impozitării
în acel stat numai pentru faptul că realizează venituri din
surse sau capital, situate în acel stat.
2. Când, în conformitate cu prevederile paragrafului 1,
o persoană fizică este rezidentă a ambelor state
contractante, atunci statutul său se determină după cum
urmează:
a) aceasta va fi considerată rezidentă numai a statului
în care are o locuință permanentă la dispoziția sa; dacă
dispune de o locuință permanentă în ambele state, va fi
considerată rezidentă a statului cu care legăturile sale
personale și economice sunt mai strânse (centrul
intereselor vitale);
b) dacă statul în care această persoană are centrul
intereselor sale vitale nu poate fi determinat sau dacă ea
nu dispune de o locuință permanentă la dispoziția sa în
nici unul dintre state, ea va fi considerată rezidentă numai
a statului în care locuiește în mod obișnuit;
c) dacă această persoană locuiește în mod obișnuit în
ambele state sau în nici unul dintre ele, ea va fi
considerată rezidentă numai a statului al cărui național
este;
d) dacă această persoană este național al ambelor
state sau al nici unuia dintre ele, autoritățile competente
ale statelor contractante vor rezolva problema de comun
acord.
3. Când, potrivit prevederilor paragrafului 1, o persoană,
alta decât o persoană fizică, este rezidentă a ambelor
state contractante, ea va fi considerată rezidentă numai a
statului în care se află locul conducerii sale efective.
ARTICOLUL 5
Sediu permanent

1. În sensul prezentei convenții, termenul sediu
permanent înseamnă un loc fix de afaceri prin care
întreprinderea își desfășoară în întregime sau în parte
activitatea.
2. Termenul sediu permanent include îndeosebi:
a) un loc de conducere;
b) o sucursală;
c) un birou;
d) o fabrică;
e) un magazin;
f) un atelier;
g) un depozit comercial;
h) o fermă, o plantație sau un alt loc unde sunt
desfășurate activități agricole, forestiere, de plantație sau
activități conexe; și
i) o mină, un puț petrolier sau de gaze, o carieră sau
orice alt loc de extracție a resurselor naturale.
3. Un șantier de construcții sau un proiect de construcții
ori de instalare constituie sediu permanent, dar numai când
acesta durează mai mult de 6 luni.
4. Independent de prevederile anterioare ale acestui
articol, termenul sediu permanent se consideră că nu
include:
a) folosirea de instalații numai în scopul depozitării,
expunerii sau livrării de produse ori mărfuri aparținând
întreprinderii;

4

MONITORUL OFICIAL AL ROMÂNIEI, PARTEA I, Nr. 1.057/15.XI.2004

b) menținerea unui stoc de produse sau de mărfuri
aparținând întreprinderii numai în scopul depozitării,
expunerii ori livrării;
c) menținerea unui stoc de produse sau de mărfuri
aparținând întreprinderii, numai în scopul prelucrării de
către o altă întreprindere;
d) menținerea unui stoc de produse sau de mărfuri
aparținând întreprinderii, care sunt expuse în cadrul unui
târg comercial sau al unei expoziții și care sunt vândute
de întreprindere la închiderea târgului sau a expoziției
menționate;
e) menținerea unui loc fix de afaceri numai în scopul
cumpărării de produse sau de mărfuri ori colectării de
informații pentru întreprindere;
f) menținerea unui loc fix de afaceri exclusiv în scopuri
de publicitate, pentru furnizarea de informații pentru
cercetare științifică sau pentru activități similare care au un
caracter pregătitor ori auxiliar pentru întreprindere;
g) menținerea unui loc fix de afaceri numai pentru orice
combinare de activități menționate în subparagrafele a)—f),
cu condiția ca întreaga activitate a locului fix de afaceri ce
rezultă din această combinare să aibă un caracter
pregătitor sau auxiliar.
5. Independent de prevederile paragrafelor 1 și 2, atunci
când o persoană — alta decât un agent cu statut
independent căruia i se aplică prevederile paragrafului 7 —
acționează în numele unei întreprinderi și are și exercită în
mod obișnuit într-un stat contractant împuternicirea de a
încheia contracte în numele întreprinderii, această
întreprindere se consideră că are un sediu permanent în
acel stat în privința oricăror activități pe care persoana le
exercită pentru întreprindere, în afară de cazul când
activitățile acestei persoane sunt limitate la cele menționate
în paragraful 4, care, dacă sunt exercitate printr-un loc fix
de afaceri, nu fac din acest loc fix de afaceri un sediu
permanent, potrivit prevederilor acelui paragraf.
6. Independent de prevederile precedente ale acestui
articol, o întreprindere de asigurări a unui stat contractant
se consideră că are un sediu permanent în celălalt stat
contractant, dacă încasează prime pe teritoriul celuilalt stat
sau asigură riscuri situate acolo prin intermediul unei
persoane, alta decât un agent cu statut independent căruia
i se aplică prevederile paragrafului 7.
Autoritățile competente ale statelor contractante se vor
consulta reciproc cu privire la modul de aplicare a
prevederilor acestui paragraf.
7. O întreprindere nu se consideră că are un sediu
permanent într-un stat contractant numai prin faptul că
aceasta își exercită activitatea de afaceri în acel stat
printr-un broker, agent comisionar general sau orice alt
agent cu statut independent, cu condiția ca aceste
persoane să acționeze în cadrul activității lor obișnuite.
Totuși, când activitățile unui asemenea agent sunt
consacrate în întregime sau în principal acelei întreprinderi,
el nu va fi considerat ca fiind un agent cu statut
independent în sensul acestui paragraf.
8. Faptul că o societate care este rezidentă a unui stat
contractant controlează sau este controlată de o societate
care este rezidentă a celuilalt stat contractant sau care își
exercită activitatea de afaceri în acel celălalt stat
contractant (printr-un sediu permanent sau în alt mod) nu
este suficient pentru a face una dintre aceste societăți un
sediu permanent al celeilalte.

ARTICOLUL 6
Venituri din proprietăți imobiliare

1. Veniturile realizate de un rezident al unui stat
contractant din proprietăți imobiliare (inclusiv veniturile din
agricultură sau din exploatări forestiere) situate în celălalt
stat contractant sunt impozabile în acel celălalt stat.
2. Termenul proprietăți imobiliare are înțelesul care este
atribuit de legislația statului contractant în care proprietățile
în cauză sunt situate. Termenul include, în orice caz,
accesoriile proprietății imobiliare, inventarul viu și
echipamentul utilizat în agricultură și în exploatări
forestiere, drepturile asupra cărora se aplică prevederile
dreptului comun cu privire la proprietatea funciară,
uzufructul proprietăților imobiliare și drepturile la rente
variabile sau fixe pentru exploatarea ori concesionarea
exploatării zăcămintelor minerale, izvoarelor și a altor
resurse naturale; navele și aeronavele nu sunt considerate
proprietăți imobiliare.
3. Prevederile paragrafului 1 se aplică veniturilor
obținute din exploatarea directă, din închirierea sau din
folosirea în orice altă formă a proprietății imobiliare.
4. Prevederile paragrafelor 1 și 3 se aplică, de
asemenea, veniturilor provenind din proprietăți imobiliare ale
unei întreprinderi și veniturilor din proprietăți imobiliare
utilizate pentru exercitarea unei profesii independente.
ARTICOLUL 7
Profiturile întreprinderii

1. Profiturile unei întreprinderi a unui stat contractant
sunt impozabile numai în acel stat, în afară de cazul când
întreprinderea exercită activitate de afaceri în celălalt stat
contractant printr-un sediu permanent situat acolo. Dacă
întreprinderea exercită activitate de afaceri în acest mod,
profiturile întreprinderii pot fi impuse în celălalt stat, dar
numai acea parte din ele care este atribuibilă acelui sediu
permanent.
2. Sub rezerva prevederilor paragrafului 3, când o
întreprindere a unui stat contractant exercită activitate de
afaceri în celălalt stat contractant printr-un sediu permanent
situat acolo, atunci se atribuie în fiecare stat contractant
acelui sediu permanent profiturile pe care le-ar fi putut
realiza, dacă ar fi constituit o întreprindere distinctă și
separată, exercitând activități identice sau similare în
condiții identice ori similare și tratând cu toată
independența cu întreprinderea al cărei sediu permanent
este.
3. Dacă o întreprindere a unui stat contractant, care are
un sediu permanent în celălalt stat contractant, vinde
bunuri sau mărfuri de același fel ori de natură similară cu
cele vândute de sediul permanent sau prestează servicii de
același fel ori de natură similară cu cele prestate de sediul
permanent, profiturile obținute din astfel de activități pot fi
atribuite sediului permanent, dar numai dacă întreprinderea
demonstrează că asemenea vânzări sau servicii nu sunt
aferente activității sediului permanent.
4. La determinarea profiturilor unui sediu permanent
sunt admise ca deductibile cheltuielile ce pot fi dovedite ca
fiind efectuate pentru scopurile urmărite de acest sediu
permanent, inclusiv cheltuielile de conducere și cheltuielile
generale de administrare efectuate, indiferent de faptul că
s-au efectuat în statul în care se află situat sediul
permanent sau în altă parte. Aceste prevederi sunt
aplicabile sub rezerva restricțiilor prevăzute de legislația
internă.

MONITORUL OFICIAL AL ROMÂNIEI, PARTEA I, Nr. 1.057/15.XI.2004
5. În măsura în care într-un stat contractant se
obișnuiește ca profitul care se atribuie unui sediu
permanent să fie determinat prin repartizarea profitului total
al întreprinderii în diversele sale părți componente, nici o
prevedere a paragrafului 2 nu împiedică acest stat
contractant să determine profitul impozabil în conformitate
cu repartiția uzuală; metoda de repartizare adoptată trebuie
totuși să fie aceea prin care rezultatul obținut să fie în
concordanță cu principiile enunțate în prezentul articol.
6. Nici un profit nu se atribuie unui sediu permanent
numai pentru faptul că acest sediu permanent cumpără
produse sau mărfuri pentru întreprindere.
7. În vederea aplicării prevederilor paragrafelor
precedente, profitul care se atribuie unui sediu permanent
se determină în fiecare an prin aceeași metodă, în afară
de cazul când există motive temeinice și suficiente de a
proceda altfel.
8. Când profiturile includ elemente de venit care sunt
tratate separat în alte articole ale prezentei convenții,
prevederile acelor articole nu sunt afectate de prevederile
acestui articol.
ARTICOLUL 8
Transporturi internaționale

1. Profiturile obținute din exploatarea în trafic
internațional a navelor și aeronavelor sunt impozabile
numai în statul contractant în care se află locul conducerii
efective a întreprinderii.
2. Dacă locul conducerii efective a unei întreprinderi de
transport naval se află la bordul unei nave, atunci acesta
se consideră a fi situat în statul contractant în care se află
portul de înregistrare a navei sau, dacă nu există un astfel
de port, în statul contractant în care este rezident cel care
exploatează nava.
3. Prevederile paragrafului 1 se aplică, de asemenea,
profiturilor obținute din participarea la un pool, la o
exploatare în comun sau la o agenție internațională de
transporturi.
ARTICOLUL 9
Întreprinderi asociate

1. Când:
a) o întreprindere a unui stat contractant participă, direct
sau indirect, la conducerea, controlul ori la capitalul unei
întreprinderi a celuilalt stat contractant; sau
b) aceleași persoane participă, direct sau indirect, la
conducerea, controlul ori la capitalul unei întreprinderi a
unui stat contractant și a unei întreprinderi a celuilalt stat
contractant,
și, fie într-un caz, fie în celălalt, cele două întreprinderi
sunt legate în relațiile lor financiare sau comerciale prin
condiții acceptate ori impuse, care diferă de acelea care ar
fi fost stabilite între întreprinderi independente, atunci
profiturile, care fără aceste condiții ar fi fost obținute de
una dintre întreprinderi, dar nu au putut fi obținute în fapt
datorită acestor condiții, pot fi incluse în profiturile acelei
întreprinderi și impuse în consecință.
2. Când un stat contractant include în profiturile unei
întreprinderi aparținând acelui stat — și impune în
consecință — profiturile pentru care o întreprindere a
celuilalt stat contractant a fost supusă impozitării în celălalt
stat și profiturile astfel incluse sunt profituri care ar fi
revenit întreprinderii primului stat menționat, dacă condițiile
stabilite între cele două întreprinderi ar fi fost acelea care
ar fi fost convenite între întreprinderi independente, atunci
acel celălalt stat va proceda la modificarea

5

corespunzătoare a sumei impozitului stabilit asupra acestor
profituri. La efectuarea acestei modificări se ține seama de
celelalte prevederi ale prezentei convenții și, dacă este
necesar, autoritățile competente ale statelor contractante se
vor consulta reciproc.
ARTICOLUL 10
Dividende

1. Dividendele plătite de o societate care este rezidentă
a unui stat contractant unui rezident al celuilalt stat
contractant sunt impozabile în celălalt stat.
2. Totuși, aceste dividende sunt, de asemenea
impozabile în statul contractant în care este rezidentă
societatea plătitoare de dividende și potrivit legislației
acestui stat, dar dacă beneficiarul efectiv al dividendelor
este rezident al celuilalt stat contractant, impozitul astfel
stabilit nu va depăși 10% din suma brută a dividendelor.
Prezentul paragraf nu afectează impunerea societății în
ceea ce privește profiturile din care se plătesc dividendele.
3. Termenul dividende folosit în acest articol înseamnă
veniturile provenind din acțiuni, din părți miniere, din părți
de fondator sau alte drepturi, care nu sunt titluri de
creanță, din participarea la profituri, precum și veniturile din
alte părți sociale care sunt supuse aceluiași regim de
impunere ca veniturile din acțiuni de către legislația statului
în care este rezidentă societatea distribuitoare a
dividendelor.
4. Prevederile paragrafelor 1 și 2 nu se aplică dacă
beneficiarul efectiv al dividendelor, fiind rezident al unui stat
contractant, desfășoară activitate de afaceri în celălalt stat
contractant, în care societatea plătitoare de dividende este
rezidentă, printr-un sediu permanent situat acolo, sau
desfășoară în celălalt stat profesii independente, printr-o
bază fixă situată acolo, iar deținerea drepturilor generatoare
de dividende în legătură cu care dividendele sunt plătite
este efectiv legată de un asemenea sediu permanent sau
bază fixă. În această situație se aplică prevederile art. 7
sau 14, după caz.
5. Când o societatea rezidentă a unui stat contractant
realizează profituri sau venituri din celălalt stat contractant,
celălalt stat nu poate percepe nici un impozit asupra
dividendelor plătite de societate, cu excepția cazului când
asemenea dividende sunt plătite unui rezident al celuilalt
stat sau când deținerea drepturilor generatoare de
dividende în legătură cu care dividendele sunt plătite este
efectiv legată de un sediu permanent sau de o bază fixă
situată în celălalt stat, nici să supună profiturile nedistribuite
ale societății unui impozit asupra profiturilor nedistribuite,
chiar dacă dividendele plătite sau profiturile nedistribuite
reprezintă în întregime ori în parte profituri sau venituri
provenind din celălalt stat.
ARTICOLUL 11
Dobânzi

1. Dobânzile provenind dintr-un stat contractant și plătite
unui rezident al celuilalt stat contractant sunt impozabile în
celălalt stat.
2. Totuși, aceste dobânzi sunt, de asemenea,
impozabile în statul contractant din care provin, potrivit
legislației acelui stat, dar dacă beneficiarul efectiv al
dobânzilor este rezident al celuilalt stat contractant,
impozitul astfel stabilit nu va depăși 15% din suma brută a
dobânzilor.
Autoritățile competente ale statelor contractante se vor
consulta reciproc asupra modului de aplicare a prevederilor
acestui paragraf.

6

MONITORUL OFICIAL AL ROMÂNIEI, PARTEA I, Nr. 1.057/15.XI.2004

3. Prevederile paragrafului 2 al acestui articol nu se vor
aplica dobânzilor plătite în legătură cu un împrumut acordat
și garantat, direct sau indirect, de către guvernul unui stat
contractant, de autoritățile sale locale, de unitățile sale
administrativ-teritoriale sau de băncile naționale ale statelor
contractante, cu condiția ca garanția să fie emisă pentru
împrumuturile acordate instituțiilor guvernamentale.
4. Termenul dobânzi, astfel cum este folosit în prezentul
articol, înseamnă veniturile din titluri de creanță de orice
natură, însoțite sau nu de garanții ipotecare ori de o
clauză de participare la profiturile debitorului, și în special
veniturile din efecte publice și veniturile din obligațiuni și
titluri de creanță, inclusiv primele și premiile legate de
asemenea efecte, obligațiuni sau titluri de creanță.
Penalitățile pentru plata cu întârziere nu sunt considerate
dobânzi în sensul prezentului articol.
5. Prevederile paragrafelor 1 și 2 nu se aplică dacă
beneficiarul efectiv al dobânzilor, fiind un rezident al unui
stat contractant, desfășoară activitate de afaceri în celălalt
stat contractant din care provin dobânzile, printr-un sediu
permanent situat acolo, sau prestează în celălalt stat
profesii independente, printr-o bază fixă situată acolo, iar
creanța în legătură cu care sunt plătite dobânzile este
efectiv legată de un asemenea sediu permanent sau bază
fixă. În această situație se aplică prevederile art. 7 sau 14,
după caz.
6. Dobânzile se consideră că provin dintr-un stat
contractant când plătitorul este un rezident al acelui stat.
Totuși, când plătitorul dobânzilor, fie că este sau nu este
rezident al unui stat contractant, are într-un stat contractant
un sediu permanent sau o bază fixă în legătură cu care a
fost contractată creanța generatoare de dobânzi și aceste
dobânzi se suportă de acest sediu permanent sau bază
fixă, atunci aceste dobânzi se consideră că provin din
statul contractant în care este situat sediul permanent sau
baza fixă.
7. Când, datorită relațiilor speciale existente între debitor
și beneficiarul efectiv sau între ambii și o altă persoană,
suma dobânzilor, ținându-se seama de creanța pentru care
sunt plătite, depășește suma care s-ar fi convenit între
debitor și beneficiarul efectiv în lipsa unor astfel de relații,
prevederile prezentului articol se aplică numai la această
ultimă sumă menționată. În acest caz, partea excedentară
a plăților este impozabilă potrivit legislației fiecărui stat
contractant, ținându-se seama de celelalte prevederi ale
prezentei convenții.
ARTICOLUL 12
Redevențe

1. Redevențele provenind dintr-un stat contractant și
plătite unui rezident al celuilalt stat contractant sunt
impozabile în celălalt stat.
2. Totuși, aceste redevențe sunt, de asemenea,
impozabile în statul contractant din care provin, potrivit
legislației acestui stat, dar dacă beneficiarul efectiv al
redevențelor este rezident al celuilalt stat contractant,
impozitul astfel stabilit nu va depăși 15% din suma brută a
redevențelor.
3. Termenul redevențe folosit în prezentul articol
înseamnă plăți de orice fel primite pentru folosirea sau
concesionarea oricărui drept de autor asupra unor opere
literare, artistice ori științifice, inclusiv asupra softului de
computer, filmelor de cinematograf și filmelor sau benzilor
folosite pentru emisiunile de radio ori televiziune,
transmisiilor de orice fel pentru emisiunile destinate
publicului, orice patent sau marcă de comerț, desen ori

model, plan, formulă secretă sau procedeu de fabricație ori
pentru utilizarea sau dreptul de a utiliza orice echipament
industrial, comercial ori științific sau pentru informații
referitoare la experiența în domeniul industrial, comercial ori
științific.
4. Prevederile paragrafelor 1 și 2 nu se aplică dacă
beneficiarul efectiv al redevențelor, fiind un rezident al unui
stat contractant, desfășoară activitate de afaceri în celălalt
stat contractant din care provin redevențele, printr-un sediu
permanent situat acolo, sau prestează în celălalt stat
profesii independente printr-o bază fixă situată acolo, iar
dreptul sau proprietatea pentru care se plătesc redevențele
este efectiv legată de un asemenea sediu permanent sau
bază fixă. În această situație se aplică prevederile art. 7
sau 14, după caz.
5. Redevențele se consideră că provin dintr-un stat
contractant când plătitorul este un rezident al acestui stat.
Totuși, când plătitorul redevențelor, fie că este sau nu este
rezident al unui stat contractant, are într-un stat contractant
un sediu permanent sau o bază fixă de care este legată
obligația de a plăti redevențele și acestea sunt suportate
de un asemenea sediu permanent sau bază fixă, atunci
aceste redevențe se consideră că provin din statul
contractant în care este situat sediul permanent sau baza
fixă.
6. Când, datorită relațiilor speciale existente între
plătitorul și beneficiarul efectiv sau între ambii și o altă
persoană, suma redevențelor, avându-se în vedere
utilizarea, dreptul sau informația pentru care sunt plătite,
depășește suma care ar fi fost convenită între plătitor și
beneficiarul efectiv în lipsa unor astfel de relații, prevederile
prezentului articol se aplică numai la această ultimă sumă
menționată. În acest caz, partea excedentară a plăților este
impozabilă potrivit legislației fiecărui stat contractant,
ținându-se seama de celelalte prevederi ale prezentei
convenții.
ARTICOLUL 13
Câștiguri de capital

1. Câștigurile realizate de un rezident al unui stat
contractant din înstrăinarea proprietăților imobiliare, astfel
cum sunt definite la art. 6, situate în celălalt stat
contractant sunt impozabile în celălalt stat.
2. Câștigurile provenind din înstrăinarea proprietății
mobiliare făcând parte din activul unui sediu permanent,
inclusiv acțiunile și alte titluri de participare similare, pe
care o întreprindere a unui stat contractant îl are în celălalt
stat contractant sau a proprietății mobiliare ținând de o
bază fixă de care dispune un rezident al unui stat
contractant în celălalt stat contractant pentru exercitarea
unei profesii independente, inclusiv câștigurile provenind din
înstrăinarea unui asemenea sediu permanent (singur sau
cu întreaga întreprindere) ori a acelei baze fixe, sunt
impozabile în acel celălalt stat contractant.
3. Câștigurile provenind din înstrăinarea navelor sau
aeronavelor exploatate în trafic internațional ori a
proprietăților mobiliare necesare exploatării acestor nave și
aeronave sunt impozabile numai în statul contractant în
care este situat sediul conducerii efective a întreprinderii.
4. Câștigurile provenind din înstrăinarea oricăror
proprietăți, altele decât cele la care se face referire în
paragrafele 1—3, sunt impozabile numai în statul
contractant în care aceste proprietăți sunt situate.

MONITORUL OFICIAL AL ROMÂNIEI, PARTEA I, Nr. 1.057/15.XI.2004
ARTICOLUL 14
Profesii independente

1. Veniturile realizate de un rezident al unui stat
contractant din exercitarea unei profesii independente sau
a altor activități cu caracter independent sunt impozabile
numai în acest stat, în afară de cazul în care acesta
dispune de o bază fixă la dispoziția sa în celălalt stat
contractant în scopul exercitării activităților sale. Dacă
dispune de o astfel de bază fixă, este impozabilă în
celălalt stat contractant numai acea parte din venit care
este atribuibilă acelei baze fixe.
2. Expresia profesii independente cuprinde în special
activitățile independente de ordin științific, literar, artistic,
educativ sau pedagogic, precum și exercitarea
independentă a profesiilor de medic, avocat, inginer,
arhitect, dentist și contabil.

7

calitate în celălalt stat contractant, sunt impozabile în acel
celălalt stat contractant.
2. Când veniturile în legătură cu activitățile personale
desfășurate de un artist de spectacol sau de un sportiv în
această calitate nu revin artistului de spectacol sau
sportivului, ci unei alte persoane, acele venituri,
independent de prevederile art. 7, 14 și 15, sunt
impozabile în statul contractant în care sunt exercitate
activitățile artistului de spectacol sau ale sportivului.
3. Independent de prevederile paragrafelor 1 și 2,
veniturile obținute din activitățile menționate la paragraful 1,
în cadrul schimburilor culturale sau sportive aprobate de
guvernele celor două state contractante și care nu sunt
exercitate în scopul de a obține profituri, sunt scutite de
impozit în statul contractant în care sunt exercitate aceste
activități.
ARTICOLUL 18

ARTICOLUL 15
Profesii dependente

1. Sub rezerva prevederilor art. 16, 18, 19, 20 și 21,
salariile și alte remunerații similare obținute de un rezident
al unui stat contractant pentru o activitate salarială sunt
impozabile numai în acel stat, în afară de cazul când
activitatea salarială este exercitată în celălalt stat
contractant. Dacă activitatea salarială este astfel exercitată,
remunerațiile primite pot fi impuse în celălalt stat.
2. Independent de prevederile paragrafului 1,
remunerațiile obținute de un rezident al unui stat
contractant pentru o activitate salarială exercitată în celălalt
stat contractant sunt impozabile numai în primul stat
menționat, dacă:
a) beneficiarul este prezent în celălalt stat pentru o
perioadă sau perioade care nu depășesc în total 183 de
zile în orice perioadă de 12 luni începând sau sfârșind în
anul calendaristic vizat; și
b) remunerațiile sunt plătite de o persoană sau în
numele unei persoane care angajează și care nu este
rezidentă a celuilalt stat; și
c) remunerațiile nu sunt suportate de un sediu
permanent sau de o bază fixă pe care cel care angajează
o are în celălalt stat.
3. Independent de prevederile precedente ale acestui
articol, remunerațiile pe care un rezident al unui stat
contractant le primește pentru o activitate salarială
exercitată la bordul unei nave sau aeronave exploatate în
trafic internațional sunt impozabile numai în statul
contractant în care se află sediul conducerii efective a
întreprinderii.
ARTICOLUL 16
Remunerațiile membrilor consiliului de administrație

Remunerațiile și alte plăți similare primite de un rezident
al unui stat contractant în calitatea sa de membru al
consiliului de administrație al unei societăți care este
rezidentă a celuilalt stat contractant sunt impozabile în acel
celălalt stat contractant.
ARTICOLUL 17
Artiști și sportivi

1. Independent de prevederile art. 14 și 15, veniturile
obținute de un rezident al unui stat contractant, în calitate
de artist de spectacol, cum sunt artiștii de teatru, de film,
de radio sau de televiziune, ori ca interpret muzical sau ca
sportiv, din activitățile lui personale desfășurate în această

Pensii și anuități

1. Sub rezerva prevederilor paragrafului 2 al art. 19,
pensiile, anuitățile și alte remunerații similare plătite unui
rezident al unui stat contractant pentru munca salarială
desfășurată în trecut sunt impozabile numai în acel stat.
2. Independent de prevederile paragrafului 1 al acestui
articol, pensiile și alte plăți similare primite în cadrul
legislației referitoare la asigurările sociale dintr-un stat
contractant sunt impozabile numai în acel stat.
3. Termenul anuitate înseamnă o sumă determinată,
plătibilă în mod periodic la scadențe fixe în timpul vieții
sau în timpul unei perioade specificate ori determinabile, în
virtutea unui angajament, cu obligația de a face în schimb
plățile pentru deplină și corespunzătoare recompensare în
bani sau în echivalent bănesc.
4. Termenul pensie înseamnă o plată făcută în mod
periodic pentru serviciile prestate în trecut sau sub formă
de compensație pentru prejudiciile suferite pe durata
desfășurării activității salariale.
ARTICOLUL 19
Funcții publice

1. a) Salariile și alte remunerații similare, altele decât
pensiile, plătite de un stat contractant sau de o autoritate
locală ori de o unitate administrativ-teritorială a acestuia
unei persoane fizice pentru serviciile prestate acelui stat
contractant sau autorității locale ori unității administrativteritoriale sunt impozabile numai în acel stat.
b) Totuși, aceste salarii și alte remunerații similare sunt
impozabile numai în celălalt stat contractant, dacă serviciile
sunt prestate în acel stat și persoana fizică este rezidentă
a acelui stat, și:
(i) este un național al acelui stat; sau
(ii) nu a devenit rezidentă a acelui stat, numai în
scopul prestării serviciilor.
2. a) Pensiile plătite de sau din fonduri create de un
stat contractant ori de o autoritate locală sau de o unitate
administrativ-teritorială a acelui stat unei persoane fizice
pentru serviciile prestate acelui stat contractant sau acelei
autorități locale ori acelei unități administrativ-teritoriale sunt
impozabile numai în acel stat.
b) Totuși, aceste pensii sunt impozabile numai în
celălalt stat contractant dacă persoana fizică este rezidentă
și național al acelui stat.
3. Prevederile art. 15, 16, 17 și 18 se aplică salariilor,
altor remunerații similare și pensiilor plătite pentru serviciile
prestate în legătură cu o activitate de afaceri desfășurată

8

MONITORUL OFICIAL AL ROMÂNIEI, PARTEA I, Nr. 1.057/15.XI.2004

de un stat contractant sau de o autoritate locală ori de o
unitate administrativ-teritorială a acestuia.

convenții și provenind din celălalt stat contractant sunt
impozabile, de asemenea, în acel celălalt stat contractant.

ARTICOLUL 20

ARTICOLUL 23

Studenți și practicanți

Capital

1. Sumele pe care le primește pentru întreținere,
educare sau pregătire un student ori un practicant care
este sau a fost rezident al celuilalt stat contractant imediat
anterior venirii sale într-un stat contractant și care este
prezent în primul stat contractant menționat numai în
scopul educării sau pregătirii sale nu sunt impozabile în
acel stat, cu condiția ca astfel de sume să provină din
surse aflate în afara acelui stat.
2. Un student care studiază la o universitate ori la altă
instituție de învățământ superior dintr-un stat contractant
sau un practicant care este sau a fost rezident al primului
stat menționat imediat înaintea venirii sale în celălalt stat
contractant și care este prezent în celălalt stat contractant
pentru o perioadă continuă ce nu depășește 4 ani nu va fi
impus în celălalt stat pentru remunerațiile primite ca urmare
a unor servicii prestate în acel stat, cu condiția ca
serviciile să fie în legătură cu studiile sau cu pregătirea sa
și remunerațiile să constituie venituri necesare pentru
întreținerea sa.

1. Capitalul reprezentat de proprietăți imobiliare la care
se face referire în art. 6, deținute de un rezident al unui
stat contractant și care sunt situate în celălalt stat
contractant, este impozabil în acel celălalt stat.
2. Capitalul reprezentat de proprietăți mobiliare făcând
parte din activul unui sediu permanent pe care o
întreprindere a unui stat contractant îl are în celălalt stat
contractant sau de proprietăți mobiliare aparținând unei
baze fixe pe care un rezident al unui stat contractant o
are în celălalt stat contractant pentru exercitarea unei
profesii independente este impozabil în acel celălalt stat.
3. Capitalul constituit din nave și aeronave exploatate
de o întreprindere a unui stat contractant în trafic
internațional și proprietățile mobiliare ținând de exploatarea
unor asemenea mijloace de transport sunt impozabile
numai în statul contractant în care se află sediul conducerii
efective a întreprinderii.
4. Toate celelalte elemente de capital ale unui rezident
al unui stat contractant sunt impozabile numai în statul
contractant în care aceste proprietăți sunt situate.

ARTICOLUL 21
Profesori și cercetători

1. O persoană fizică care este sau a fost rezidentă a
unui stat contractant imediat înainte de sosirea sa în
celălalt stat contractant și care, la invitația unei universități,
unui colegiu, unei școli sau a altei instituții educaționale
similare nonprofit, care este recunoscută de Guvernul
celuilalt stat contractant, este prezentă în acel celălalt stat
pentru o perioadă care nu depășește 2 ani de la data
primei sale sosiri în acel celălalt stat contractant, numai în
scopul de a preda sau a cerceta ori pentru ambele, la
astfel de instituții educaționale, este scutită de impozit în
acel celălalt stat contractant pentru remunerația primită
pentru predare sau cercetare.
2. Prevederile paragrafului 1 nu se aplică venitului din
cercetare, dacă asemenea cercetare nu este întreprinsă în
interes public, ci în interesul obținerii unui câștig în folosul
unei anumite persoane sau al unui grup de persoane.
ARTICOLUL 22
Alte venituri

1. Elementele de venit ale unui rezident al unui stat
contractant, indiferent de unde provin, care nu sunt tratate
la articolele precedente ale prezentei convenții, sunt
impozabile numai în acel stat.
2. Prevederile paragrafului 1 nu se vor aplica asupra
veniturilor, altele decât veniturile provenind din proprietățile
imobiliare, așa cum sunt definite în paragraful 2 al art. 6,
dacă primitorul unor astfel de venituri, fiind rezident al unui
stat contractant, desfășoară activitate de afaceri în celălalt
stat contractant printr-un sediu permanent situat acolo sau
exercită în celălalt stat contractant profesii independente
printr-o bază fixă situată acolo și dreptul sau proprietatea
în legătură cu care venitul este plătit este efectiv legată de
un asemenea sediu permanent sau bază fixă. În această
situație se aplică prevederile art. 7 sau 14, după caz.
3. Independent de prevederile paragrafelor 1 și 2,
elementele de venit ale unui rezident al unui stat
contractant netratate în articolele precedente ale prezentei

ARTICOLUL 24
Eliminarea dublei impuneri

1. Când un rezident al unui stat contractant realizează
venituri sau deține capital care, în conformitate cu
prevederile prezentei convenții, poate fi impozitat în celălalt
stat contractant, primul stat menționat va acorda:
a) ca o deducere din impozitul pe venitul acelui
rezident, o sumă egală cu impozitul pe venit plătit în acel
celălalt stat;
b) ca o deducere din impozitul pe capitalul acelui
rezident, o sumă egală cu impozitul pe capital plătit în acel
celălalt stat.
Totuși această deducere nu va putea depăși în nici un
caz acea parte a impozitului pe venit sau a impozitului pe
capital, astfel cum este calculată înainte ca deducerea să
fie acordată, care este atribuibilă, după caz, venitului sau
capitalului care poate fi impozitat în acel celălalt stat.
2. În conformitate cu prevederile paragrafului 1 al
prezentului articol, când venitul obținut într-un stat
contractant este scutit sau impus cu o cotă redusă de
impozit în acel stat, pentru o perioadă determinată de timp,
în conformitate cu legislația și reglementările acelui stat,
atunci impozitul aferent unui asemenea venit, care a fost
scutit sau impus cu o cotă redusă de impozit în acel stat,
va fi creditat față de impozitul pe venit datorat în statul în
care beneficiarul efectiv al venitului este rezident.
ARTICOLUL 25
Nediscriminarea

1. Naționalii unui stat contractant nu vor fi supuși în
celălalt stat contractant la nici o impozitare sau obligație
legată de aceasta, diferită sau mai împovărătoare decât
impozitarea ori obligația la care sunt sau pot fi supuși
naționalii acelui celuilalt stat aflați în aceeași situație, mai
ales în ceea ce privește rezidența.
2. Impunerea unui sediu permanent pe care o
întreprindere a unui stat contractant îl are în acel celălalt
stat contractant nu va fi stabilită în condiții mai puțin
favorabile în acel celălalt stat decât impunerea stabilită

MONITORUL OFICIAL AL ROMÂNIEI, PARTEA I, Nr. 1.057/15.XI.2004
întreprinderilor acelui celălalt stat care desfășoară aceleași
activități. Această prevedere nu va fi interpretată ca
obligând un stat contractant să acorde rezidenților celuilalt
stat contractant vreo deducere personală, înlesnire sau
reducere în ceea ce privește impunerea, pe considerente
privind statutul civil ori responsabilitățile familiale pe care le
acordă rezidenților săi.
3. Cu excepția cazului când se aplică prevederile
paragrafului 1 al art. 9, paragrafului 7 al art. 11 sau
paragrafului 6 al art. 12, dobânzile, redevențele și alte plăți
făcute de o întreprindere a unui stat contractant unui
rezident al celuilalt stat contractant se vor deduce, în
scopul determinării profiturilor impozabile ale unei
asemenea întreprinderi, în aceleași condiții ca și cum ar fi
fost plătite unui rezident al primului stat menționat. În mod
similar, orice datorii ale unei întreprinderi a unui stat
contractant față de un rezident al celuilalt stat contractant
vor fi deductibile, în vederea determinării capitalului
impozabil al acestei întreprinderi, în aceleași condiții ca și
când ar fi fost contractate față de un rezident al primului
stat menționat.
4. Întreprinderile unui stat contractant al căror capital
este integral sau parțial deținut ori controlat, în mod direct
sau indirect, de unul ori de mai mulți rezidenți ai celuilalt
stat contractant nu vor fi supuse în primul stat contractant
menționat nici unei impuneri sau nici unei obligații legate
de aceasta, care să fie diferită sau mai impovărătoare
decât impunerea și obligațiile legate de aceasta, la care
sunt sau pot fi supuse alte întreprinderi similare ale
primului stat menționat.
5. Prevederile prezentului articol se aplică numai
impozitelor care fac obiectul prezentei convenții.
ARTICOLUL 26
Procedura amiabilă

1. Când o persoană consideră că datorită măsurilor
luate de unul sau de ambele state contractante rezultă ori
va rezulta pentru ea o impozitare care nu este conformă
cu prevederile prezentei convenții, aceasta poate, indiferent
de căile de atac prevăzute de legislația internă a statelor
contractante, să supună cazul fie autorității competente a
statului contractant al cărui rezident este, fie dacă situația
sa se încadrează în prevederile paragrafului 1 al art. 25,
autorității competente a statului contractant al cărui național
este. Cazul trebuie prezentat în 2 ani de la prima notificare
a acțiunii din care rezultă o impunere contrară prevederilor
prezentei convenții.
2. Autoritatea competentă se va strădui, dacă reclamația
îi pare întemeiată și dacă ea însăși nu este în măsură să
ajungă la o soluționare corespunzătoare, să rezolve cazul
pe calea unei înțelegeri amiabile cu autoritatea competentă
a celuilalt stat contractant, în vederea evitării unei
impozitări care nu este în conformitate cu prezenta
convenție. Orice înțelegere realizată va fi aplicată indiferent
de perioada de prescripție prevăzută în legislația internă a
statelor contractante.
3. Autoritățile competente ale statelor contractante se
vor strădui să rezolve pe calea înțelegerii amiabile orice
dificultăți sau dubii rezultate ca urmare a interpretării sau
aplicării prezentei convenții. De asemenea, se pot consulta
reciproc pentru evitarea dublei impuneri în cazurile
neprevăzute de prezenta convenție.
4. Autoritățile competente ale statelor contractante pot
comunica direct între ele în scopul realizării unei înțelegeri,
în sensul paragrafelor precedente. Când, pentru a se
ajunge la o înțelegere, apare necesar un schimb oral de

9

opinii, un atare schimb poate avea loc prin intermediul unei
comisii formate din reprezentanți ai autorităților competente
ale statelor contractante.
ARTICOLUL 27
Schimb de informații

1. Autoritățile competente ale statelor contractante vor
face schimb de informații necesare aplicării prevederilor
prezentei convenții sau ale legislației interne a statelor
contractante privitoare la impozitele vizate de convenție, în
măsura în care impozitarea la care se referă nu este
contrară prevederilor acesteia. Schimbul de informații nu
este limitat de prevederile art. 1. Orice informație obținută
de un stat contractant va fi tratată ca secret în același
mod ca și informația obținută conform prevederilor
legislației interne a acestui stat și va fi dezvăluită numai
persoanelor sau autorităților (inclusiv instanțelor
judecătorești și organelor administrative) însărcinate cu
stabilirea, încasarea, aplicarea, urmărirea impozitelor sau
soluționarea contestațiilor cu privire la impozitele care fac
obiectul prezentei convenții. Asemenea persoane sau
autorități vor folosi informația numai în aceste scopuri.
Acestea pot dezvălui informația în procedurile judecătorești
sau în deciziile judiciare.
2. Prevederile paragrafului 1 nu vor fi interpretate ca
impunând unui stat contractant obligația:
a) de a lua măsuri administrative contrare propriei
legislații și practicii administrative a acelui stat sau a
celuilalt stat contractant;
b) de a furniza informații care nu pot fi obținute pe
baza legislației proprii sau în cadrul practicii administrative
normale a acelui sau a celuilalt stat contractant;
c) de a furniza informații care ar dezvălui un secret
comercial, industrial, profesional sau un procedeu de
fabricație ori comercial sau informații a căror divulgare ar fi
contrară ordinii publice.
ARTICOLUL 28
Membrii misiunilor diplomatice și ai posturilor consulare

Prevederile prezentei convenții nu vor afecta privilegiile
fiscale de care beneficiază membrii misiunilor diplomatice
sau ai posturilor consulare în virtutea regulilor generale
ale dreptului internațional ori a prevederilor unor acorduri
speciale.
ARTICOLUL 29
Intrarea în vigoare

Prezenta convenție va intra în vigoare în a 30-a zi de
la data ultimei notificări prin care statele contractante se
informează reciproc asupra îndeplinirii procedurilor legale
interne necesare intrării sale în vigoare și prevederile sale
se vor aplica:
a) în ceea ce privește impozitele reținute prin stopaj la
sursă, la venitul realizat începând cu prima zi a lunii
imediat următoare lunii în care prezenta convenție a intrat
în vigoare; și
b) în ceea ce privește celelalte impozite pe profit, venit
sau pe capital realizate, începând cu prima zi a lunii
imediat următoare lunii în care prezenta convenție a intrat
în vigoare.
ARTICOLUL 30
Denunțarea

Prezenta convenție va rămâne în vigoare o perioadă
nedeterminată, dar fiecare stat contractant o poate denunța

10

MONITORUL OFICIAL AL ROMÂNIEI, PARTEA I, Nr. 1.057/15.XI.2004

după o perioadă de 5 ani de la data la care aceasta a
intrat în vigoare, cu condiția să fie remisă pe căi
diplomatice o notă de denunțare scrisă. În această situație
prezenta convenție va înceta să se aplice:
a) în ceea ce privește impozitele reținute prin stopaj la
sursă, la venitul realizat începând cu prima zi a lunii
imediat următoare lunii în care a fost remisă nota de
denunțare; și
b) în ceea ce privește celelalte impozite pe profit, venit
sau pe capital realizate, începând cu prima zi a lunii

imediat următoare lunii în care a fost remisă nota de
denunțare.

Pentru România,
Maria Manolescu,
secretar de stat

Pentru Republica Federală Democrată Etiopia,
Halima Mohamed,
ambasadoarea agreată a Etiopiei în România

Drept care, subsemnații, autorizați în bună și cuvenită
formă, au semnat prezenta convenție.
Semnată la București la 6 noiembrie 2003, în două
exemplare originale, fiecare în limba română și engleză,
toate textele fiind egal autentice. În caz de divergențe în
interpretare, textul în limba engleză va prevala.

PREȘEDINTELE ROMÂNIEI

DECRET
pentru promulgarea Legii privind ratificarea Convenției
dintre România și Republica Federală Democrată Etiopia
pentru evitarea dublei impuneri și prevenirea evaziunii fiscale
cu privire la impozitele pe venit și pe capital,
semnată la București la 6 noiembrie 2003
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind ratificarea Convenției dintre
România și Republica Federală Democrată Etiopia pentru evitarea dublei
impuneri și prevenirea evaziunii fiscale cu privire la impozitele pe venit și pe
capital, semnată la București la 6 noiembrie 2003, și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 29 octombrie 2004.
Nr. 850.

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Legii nr. 257/2001 privind modul de acțiune
împotriva aeronavelor care utilizează neautorizat spațiul aerian al României
Parlamentul României adoptă prezenta lege.
Art. I. — Legea nr. 257/2001 privind modul de acțiune
împotriva aeronavelor care utilizează neautorizat spațiul
aerian al României, publicată în Monitorul Oficial al
României, Partea I, nr. 273 din 25 mai 2001, se modifică
și se completează după cum urmează:
1. Articolul 2 va avea următorul cuprins:
îArt. 2. — (1) Spațiul aerian al României reprezintă
coloana de aer situată deasupra teritoriului de suveranitate

al României, până la limita inferioară a spațiului
extraatmosferic.
(2) În scopul apărării colective, spațiul aerian al
României este integrat în spațiul aerian al NATO, în
conformitate cu tratatele la care România este parte.
(3) Pentru a realiza apărarea și controlul utilizării
spațiului aerian al NATO, structuri militare specializate ale
Alianței organizează și execută serviciul poliție aeriană.“

MONITORUL OFICIAL AL ROMÂNIEI, PARTEA I, Nr. 1.057/15.XI.2004
2. La articolul 3, punctul 3.6 va avea următorul cuprins:
î3.6. aeronavă interceptoare — aeronavă militară care
execută manevre de apropiere față de aeronava
neidentificată sau care utilizează neautorizat spațiul aerian
al României, în scopul identificării, avertizării, obligării de
a intra în legalitate sau distrugerii acesteia;“.
3. Articolul 5 va avea următorul cuprins:
îArt. 5. — (1) Răspunderea pentru controlul utilizării
spațiului aerian al României revine Ministerului Apărării
Naționale, care este abilitat să ia măsurile stabilite prin
prezenta lege.
(2) În condițiile apărării colective a spațiului aerian al
NATO, conducerea elementelor naționale ale serviciului
poliție aeriană poate fi delegată de Ministerul Apărării
Naționale structurilor specializate ale Alianței, prin transfer
de autoritate.
(3) Organele civile de trafic aerian înștiințează cu
oportunitate structurile specializate ale Ministerului Apărării
Naționale despre aeronavele care urmează să opereze în
spațiul aerian al României, despre cele aflate în dirijarea
lor sau despre care au informații că utilizează neautorizat
spațiul aerian.“
4. La articolul 6, litera e) va avea următorul cuprins:
îe) întreruperea legăturii radio și/sau intervenția ilicită la
bordul aeronavei, indiferent dacă se respectă autorizarea
primită sau dacă aeronava a fost deturnată;“.
5. La articolul 11, alineatul (3) va avea următorul
cuprins:
î(3) Interceptarea aeronavelor care utilizează neautorizat
spațiul aerian se execută cu respectarea reglementărilor
aeronautice și are drept scop identificarea vizuală a
acestora, indicarea direcțiilor de urmat pentru revenirea la
traiectele de zbor autorizate, acordarea de asistență în caz
de nevoie, dirijarea în afara zonelor reglementate ca fiind
zone interzise, restricționate, periculoase sau a celor
rezervate temporar ori îndrumarea la aterizare pe
aerodromul, aeroportul sau heliodromul indicat.“
6. La articolul 11, după alineatul (4) se introduc două
alineate noi, alineatele (5) și (6), cu următorul cuprins:
î(5) Împotriva aeronavelor care utilizează neautorizat
spațiul aerian pot acționa și forțe și mijloace aeriene

11

aparținând altor state membre NATO, în condițiile stabilite
prin înțelegeri.
(6) Utilizarea spațiului aerian al altor state de către
aeronave interceptoare aparținând Ministerului Apărării
Naționale, pentru a acționa împotriva aeronavelor care
utilizează neautorizat spațiul aerian, se face în conformitate
cu prevederile înțelegerilor încheiate în acest sens.“
7. La articolul 13, alineatul (2) se abrogă.
8. Articolul 14 se abrogă.
9. Articolul 18 va avea următorul cuprins:
îArt. 18. — Dreptul de a ordona sau de a aproba
executarea focului de avertisment de către aeronavele
interceptoare, executarea focului de nimicire de către
aeronavele interceptoare și de către mijloacele terestre de
apărare aeriană îl au persoanele cu drept de decizie,
stabilite de Consiliul Suprem de Apărare a Țării.“
10. Articolul 19 va avea următorul cuprins:
îArt. 19. — În scopul executării în siguranță a
zborurilor, pe timpul aplicării măsurilor prevăzute la art. 8,
Ministerul Apărării Naționale, prin structurile de specialitate
ale Forțelor Aeriene, poate da dispoziții de deviere sau
chiar de interzicere temporară a tuturor zborurilor într-o
anumită zonă sau în întregul spațiu aerian al României.“
Art. II. — În termen de 30 de zile de la intrarea în
vigoare a prezentei legi, Ministerul Apărării Naționale
împreună cu Ministerul Transporturilor, Construcțiilor și
Turismului, Ministerul Administrației și Internelor și Serviciul
Român de Informații vor emite un ordin comun pentru
aplicarea Legii nr. 257/2001, astfel cum a fost modificată
și completată prin prezenta lege.
Art. III. — Prezenta lege intră în vigoare în termen de
60 de zile de la data publicării ei în Monitorul Oficial al
României, Partea I.
Art. IV. — Legea nr. 257/2001 privind modul de acțiune
împotriva aeronavelor care utilizează neautorizat spațiul
aerian al României, publicată în Monitorul Oficial al
României, Partea I, nr. 273 din 25 mai 2001, cu
modificările și completările aduse prin prezenta lege, se va
republica, dându-se textelor o nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 2 noiembrie 2004.
Nr. 461.

12

MONITORUL OFICIAL AL ROMÂNIEI, PARTEA I, Nr. 1.057/15.XI.2004
PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii nr. 257/2001 privind modul de acțiune
împotriva aeronavelor care utilizează neautorizat
spațiul aerian al României
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea și completarea
Legii nr. 257/2001 privind modul de acțiune împotriva aeronavelor care
utilizează neautorizat spațiul aerian al României și se dispune publicarea
acestei legi în Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 1 noiembrie 2004.
Nr. 873.

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței Guvernului nr. 88/2004 privind scoaterea din funcțiune
a unor mijloace fixe, inclusiv a construcțiilor aferente acestora, uzate fizic sau moral,
neamortizate integral, din cadrul unor capacități de producție oprite ale agenților economici
din portofoliul Ministerului Economiei și Comerțului
Parlamentul României adoptă prezenta lege.
Articol unic. — Se aprobă Ordonanța Guvernului nr. 88
din 26 august 2004 privind scoaterea din funcțiune a unor
mijloace fixe, inclusiv a construcțiilor aferente acestora,
uzate fizic sau moral, neamortizate integral, din cadrul unor
capacități de producție oprite ale agenților economici din
portofoliul Ministerului Economiei și Comerțului, adoptată în
temeiul art. 1 pct. I.15 din Legea nr. 291/2004 privind
abilitarea Guvernului de a emite ordonanțe și publicată în
Monitorul Oficial al României, Partea I, nr. 796 din
27 august 2004, cu următoarele modificări:
1. Titlul ordonanței va avea următorul cuprins:
îO R D O N A N Ț Ă
privind scoaterea din funcțiune a unor mijloace fixe,
inclusiv a construcțiilor aferente acestora, uzate fizic

sau moral, neamortizate integral, din cadrul unor
capacități de producție ale agenților economici
din portofoliul Ministerului Economiei și Comerțului“
2. Articolul 1 va avea următorul cuprins:
îArt. 1. — Prin derogare de la prevederile art. 17 din
Legea nr. 15/1994 privind amortizarea capitalului imobilizat
în active corporale și necorporale, republicată, cu
modificările și completările ulterioare, agenții economici din
portofoliul Ministerului Economiei și Comerțului, indiferent de
forma de organizare, pot scoate din funcțiune și pot
valorifica mijloacele fixe, inclusiv construcțiile aferente
acestora, din cadrul unor capacități de producție, uzate fizic
sau moral, neamortizate integral.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 4 noiembrie 2004.
Nr. 462.

MONITORUL OFICIAL AL ROMÂNIEI, PARTEA I, Nr. 1.057/15.XI.2004

13

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
Guvernului nr. 88/2004 privind scoaterea din funcțiune
a unor mijloace fixe, inclusiv a construcțiilor aferente
acestora, uzate fizic sau moral, neamortizate integral,
din cadrul unor capacități de producție oprite ale agenților
economici din portofoliul Ministerului Economiei
și Comerțului
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței
Guvernului nr. 88/2004 privind scoaterea din funcțiune a unor mijloace fixe,
inclusiv a construcțiilor aferente acestora, uzate fizic sau moral, neamortizate
integral, din cadrul unor capacități de producție oprite ale agenților
economici din portofoliul Ministerului Economiei și Comerțului și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 2 noiembrie 2004.
Nr. 881.

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Ordonanței Guvernului nr. 14/2003
privind înființarea, organizarea și funcționarea Autorității Naționale pentru Persoanele cu Handicap
Parlamentul României adoptă prezenta lege.
Art. I. — Ordonanța Guvernului nr. 14/2003 privind
înființarea, organizarea și funcționarea Autorității Naționale
pentru Persoanele cu Handicap, publicată în Monitorul
Oficial al României, Partea I, nr. 63 din 1 februarie 2003,
aprobată cu modificări și completări prin Legea
nr. 239/2003, cu modificările și completările ulterioare, se
modifică și se completează după cum urmează:
1. La articolul 4 alineatul (1), litera v) va avea următorul
cuprins:
îv) autorizează persoanele juridice de drept public sau
de drept privat să desfășoare activități în domeniul
protecției speciale a persoanelor cu handicap și să
înființeze centre-pilot, centre de îngrijire și asistență, centre
de recuperare și reabilitare, centre de integrare prin terapie
ocupațională, centre de zi, precum și alte tipuri de centre;“.
2. După articolul 4 se introduc articolele 4 1 —4 6, cu
următorul cuprins:
îArt. 4 1 . — În înțelesul prezentei ordonanțe, prin
programe de interes național se înțelege acele programe
care contribuie la:
a) realizarea obiectivelor de reformare a sistemului de
servicii și instituții destinate îngrijirii adulților cu handicap;

b) asigurarea funcționării adecvate a sistemului prevăzut
la lit. a), în vederea îmbunătățirii indicatorilor de
performanță a respectivelor servicii și instituții.
Art. 42. — (1) Autoritatea poate finanța sau, după caz,
cofinanța următoarele tipuri de programe de interes național
pentru protecția adulților cu handicap:
a) programe specifice de implementare a Strategiei
naționale privind protecția specială și integrarea socială a
persoanelor cu handicap din România;
b) programe de urgență pentru depășirea unor situații
de criză, în vederea asigurării îngrijirii adulților cu handicap,
determinate fie de calamități naturale, fie de imposibilitatea
unor autorități locale de a asigura din bugetul propriu
sumele necesare în vederea îngrijirii acestora, precum și,
după caz, pentru intervenții cu caracter umanitar;
c) orice alte programe corespunzătoare domeniului de
activitate al Autorității.
(2) Programele de interes național prevăzute la alin. (1)
lit. a), complementare acțiunilor finanțate la nivel local, pot
avea următoarele obiective generale:

14

MONITORUL OFICIAL AL ROMÂNIEI, PARTEA I, Nr. 1.057/15.XI.2004

a) realizarea investițiilor necesare pentru dezvoltarea,
diversificarea, restructurarea și buna funcționare a serviciilor
și instituțiilor care asigură îngrijirea adulților cu handicap;
b) realizarea de studii, cercetări și publicații în cadrul
domeniului său de activitate;
c) formarea inițială și continuă a personalului care își
desfășoară activitatea în cadrul serviciilor și instituțiilor ce
asigură îngrijirea adulților cu handicap;
d) informarea opiniei publice despre drepturile adulților
cu handicap prin campanii de mediatizare;
e) orice alte obiective corespunzătoare domeniului de
activitate al Autorității.
Art. 43. — Programele de interes național se aprobă
prin hotărâre a Guvernului, pe baza fundamentărilor
elaborate de Autoritate.
Art. 44. — (1) Finanțarea sau, după caz, cofinanțarea
programelor de interes național se asigură din următoarele
surse:
a) bugetul de stat;
b) credite externe rambursabile și nerambursabile, din
surse guvernamentale și neguvernamentale;
c) donații, sponsorizări și alte surse, în condițiile legii.
(2) Sumele alocate din sursele prevăzute la alin. (1) vor
fi cuprinse în bugetul propriu al Autorității.
Art. 45. — (1) În scopul finanțării programelor de interes
național, Autoritatea este autorizată să aloce fonduri din
bugetul propriu:
a) serviciilor publice de asistență socială din subordinea
consiliilor județene și a consiliilor locale ale sectoarelor
municipiului București;
b) organismelor private autorizate, potrivit legii.
(2) Alocarea fondurilor potrivit alin. (1) se face pe bază
de convenții încheiate cu consiliile județene și cu consiliile
locale ale sectoarelor municipiului București, respectiv cu
organismele private autorizate potrivit legii.
Art. 4 6 . — Autoritatea este autorizată să finanțeze
proiecte din cadrul programelor de interes național din
domeniul său de activitate ce urmează să fie realizate, pe
bază de convenție, în colaborare cu ministere, cu alte
organe de specialitate ale administrației publice centrale,
precum și cu alte autorități sau instituții publice.“
3. La articolul 8, alineatul (1) va avea următorul
cuprins:
îArt. 8. — (1) Numărul maxim de posturi pentru
aparatul central al Autorității este de 78, exclusiv
președintele și vicepreședintele, iar pentru unitățile
subordonate este de 135.“
4. Articolul 9 va avea următorul cuprins:
îArt. 9. — (1) În structura Autorității funcționează
Comisia superioară de expertiză medicală a persoanelor cu
handicap pentru adulți, denumită în continuare Comisia
superioară, cu activitate decizională în soluționarea
contestațiilor la certificatele de încadrare într-o categorie de
persoane cu handicap, emise de comisiile județene sau ale
sectoarelor municipiului București.
(2) Comisia superioară se numește prin ordin al
președintelui Autorității și are următoarea componență:
a) președinte, medic specialist în expertiză medicală și
recuperarea capacității de muncă, interne sau sănătate
publică, absolvent de cursuri de management în domeniul
sociomedical cu durată de cel puțin un an;
b) doi medici specialiști, propuși de Ministerul Sănătății,
în următoarele specialități, în funcție de afecțiunea care
produce
handicapul:
interne,
chirurgie-ortopedie,
oftalmologie, psihiatrie, neurologie;
c) un reprezentant desemnat de Consiliul Național al
Dizabilității din România;

d) un psiholog sau un asistent social.
(3) În cadrul Comisiei superioare se pot constitui comisii
de specialitate, în funcție de afecțiunile care produc
handicapul, prin ordin al președintelui Autorității.
(4) Președintele Comisiei superioare se angajează prin
concurs, în condițiile Legii nr. 53/2003 — Codul muncii, cu
modificările ulterioare.
(5) Membrii Comisiei superioare, cu excepția
președintelui, au dreptul la o indemnizație de ședință.
Cuantumul lunar brut al indemnizațiilor de ședință, pentru
fiecare membru al Comisiei superioare, nu poate depăși
20% din indemnizația președintelui Autorității și se acordă
proporțional cu numărul de ședințe la care a participat în
luna respectivă.
(6) Regulamentul de organizare și funcționare a
Comisiei superioare se aprobă prin ordin al președintelui
Autorității.
(7) Activitatea de secretariat a Comisiei superioare este
asigurată de un operator calculator și de 2 secretari,
angajați prin concurs, în condițiile legii.“
5. La articolul 11 alineatul (2), litera c) va avea
următorul cuprins:
îc) verifică realizarea obligației legale a autorităților și
instituțiilor de a asigura accesibilitatea persoanelor cu
handicap și aplică sancțiunile prevăzute de lege;“.
6. La articolul 11, după alineatul (5) se introduc
alineatele (51) și (52) cu următorul cuprins:
î(51) În fiecare județ funcționează un inspector care se
află în subordinea directă a inspectorului-șef de la nivelul
regional.
(5 2 ) Inspectorii sunt numiți pe bază de concurs
organizat de Autoritate prin ordin al președintelui acesteia.“
7. La articolul 11, alineatul (6) va avea următorul
cuprins:
î(6) Statul de funcții, precum și regulamentul de
organizare și funcționare ale Inspecțiilor se aprobă prin
ordin al președintelui Autorității, cu avizul Ministerului
Muncii, Solidarității Sociale și Familiei.“
8. La articolul 12, alineatul (4) va avea următorul
cuprins:
î(4) Statul de funcții, precum și regulamentul de
organizare și funcționare ale Institutului se aprobă prin
ordin al președintelui Autorității.“
9. La articolul 13, alineatele (7)—(9) vor avea următorul
cuprins:
î(7) Comisiile se înființează prin hotărâre a consiliilor
județene, respectiv a consiliilor locale ale sectoarelor
municipiului București, și au următoarea componență:
a) un președinte, medic specialist în expertiză medicală
și recuperarea capacității de muncă, interne sau sănătate
publică, absolvent de cursuri de management în domeniul
sociomedical cu durată de cel puțin un an;
b) doi medici specialiști, propuși de direcția de sănătate
publică județeană, respectiv a municipiului București, în
următoarele specialități, în funcție de afecțiunea care
produce
handicapul:
interne,
chirurgie-ortopedie,
oftalmologie, psihiatrie, neurologie;
c) un reprezentant desemnat de organizațiile
neguvernamentale, care desfășoară activități de protecție
specială a persoanelor cu handicap, cu avizul Consiliului
Național al Dizabilității din România;
d) un psiholog sau un asistent social.
(8) Președintele Comisiei, fără a fi funcționar public,
face parte din structura de personal a serviciului public de
asistență socială.

MONITORUL OFICIAL AL ROMÂNIEI, PARTEA I, Nr. 1.057/15.XI.2004
(9) Membrii Comisiilor au dreptul la o indemnizație de
ședință, cu excepția președintelui. Cuantumul lunar brut al
indemnizațiilor de ședință, pentru fiecare membru al
Comisiilor, nu poate depăși 20% din indemnizația
președintelui consiliului județean, respectiv primarilor
sectoarelor municipiului București, și se acordă proporțional
cu numărul de ședințe la care a participat în luna
respectivă.“
10. La articolul 13, după alineatul (10) se introduce
alineatul (11) cu următorul cuprins:
î(11) Activitatea de secretariat a comisiilor județene și a
comisiilor locale ale sectoarelor municipiului București este
asigurată de un operator calculator și de 2 secretari, care
fac parte din structura de personal a direcției generale de
asistență socială și protecția copilului din subordinea
consiliilor județene, respectiv a consiliilor locale ale
sectoarelor municipiului București.“
11. Articolul 15 va avea următorul cuprins:
îArt. 15. — Autoritatea, consiliile județene și, respectiv,
consiliile locale ale sectoarelor municipiului București au

15

obligația de a asigura condiții corespunzătoare de
funcționare a Inspecțiilor, astfel încât să se evite
aglomerațiile, tratamentul nedemn și întârzierea rezolvării
cererilor cetățenilor, precum și condiții de accesibilitate
pentru persoanele cu handicap.“
12. Articolul 16 va avea următorul cuprins:
îArt. 16. — Autoritatea utilizează un parc propriu de
mijloace de transport, format din 4 autoturisme pentru
aparatul propriu și 55 de autoturisme repartizate Inspecțiilor
și inspectorilor județeni. Consumul lunar normat de
carburanți se stabilește potrivit dispozițiilor legale în
vigoare.“
Art. II. — Ordonanța Guvernului nr. 14/2003 privind
înființarea, organizarea și funcționarea Autorității Naționale
pentru Persoanele cu Handicap, aprobată cu modificări și
completări prin Legea nr. 239/2003, cu modificările și
completările ulterioare, inclusiv cu cele aduse prin prezenta
lege, se va publica în Monitorul Oficial al României, Partea I,
dându-se textelor o nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 4 noiembrie 2004.
Nr. 467.

PREȘEDINTELE ROMÂNIEI

DECRET
privind promulgarea Legii pentru modificarea și completarea
Ordonanței Guvernului nr. 14/2003 privind înființarea,
organizarea și funcționarea Autorității Naționale
pentru Persoanele cu Handicap
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea și completarea
Ordonanței Guvernului nr. 14/2003 privind înființarea, organizarea și
funcționarea Autorității Naționale pentru Persoanele cu Handicap și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 2 noiembrie 2004.
Nr. 886.

16

MONITORUL OFICIAL AL ROMÂNIEI, PARTEA I, Nr. 1.057/15.XI.2004

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind acordarea unei indemnizații lunare cadrului didactic român care predă limba,
literatura și civilizația românească în Republica Portugheză
În temeiul art. 108 din Constituția României, republicată,
Guvernul României

adoptă prezenta hotărâre.

Art. 1. — Se acordă o indemnizație lunară de 1.500
euro și suma lunară de 100 euro pentru telefon, fax, xerox,
cărți și transport intern cadrului didactic român care predă
limba, literatura și civilizația românească în Republica
Portugheză.
Art. 2. — (1) Sumele prevăzute la art. 1 se plătesc din
fondurile de la bugetul de stat alocate Institutului Limbii
Române.
(2) Plata sumelor se face în moneda euro, direct în
contul bancar al persoanei prevăzute la art. 1.

(3) Comisioanele bancare și cheltuielile ocazionate de
transferul sumelor în străinătate se suportă de către
Institutul Limbii Române.
(4) Cheltuielile efectuate pentru convorbirile telefonice,
fax, xerox, cărți și transport intern, aferente sumei lunare
de 100 euro prevăzute la art. 1, se decontează pe bază
de documente justificative.
Art. 3. — Prezenta hotărâre intră în vigoare la data de
1 ianuarie 2005.

PRIM-MINISTRU

ADRIAN NĂSTASE
Contrasemnează:
Ministrul educației și cercetării,
Alexandru Athanasiu
p. Ministrul afacerilor externe,
Bogdan Lucian Aurescu,
secretar de stat
p. Ministrul finanțelor publice,
Maria Manolescu,
secretar de stat
București, 4 noiembrie 2004.
Nr. 1.896.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.057/15.XI.2004 conține16 pagini.

Prețul de vânzare 18.500 lei

ISSN 1453—4495

