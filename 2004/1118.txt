PARTEA

Anul 172 (XVI) — Nr. 1.118

I

LEGI, DECRETE, HOTĂRÂRI ȘI ALTE ACTE

Sâmbătă, 27 noiembrie 2004

SUMAR
Nr.

Pagina

5

2.033. — Hotărâre privind redistribuirea unei sume în
bugetul Ministerului Educației și Cercetării pe
anul 2004 pentru lucrări de execuție la unele
obiective de investiții, consolidări și reabilitări
imobile din învățământul preuniversitar ..................

5–6

4

2.034. — Hotărâre pentru modificarea structurii sumelor
alocate Ministerului Administrației și Internelor din
credite externe pe anul 2004 .................................

7

4

2.037. — Hotărâre privind suplimentarea bugetului
Ministerului Administrației și Internelor din Fondul
de rezervă bugetară la dispoziția Guvernului,
prevăzut în bugetul de stat pe anul 2004 ............

7–8

1–3

HOTĂRÂRI ALE GUVERNULUI ROMÂNIEI
2.030. — Hotărâre privind suplimentarea bugetului
Secretariatului General al Guvernului din Fondul
de rezervă bugetară la dispoziția Guvernului,
prevăzut în bugetul de stat pe anul 2004 ............
2.031. — Hotărâre privind suplimentarea bugetului
Ministerului Public din Fondul de rezervă bugetară
la dispoziția Guvernului, prevăzut în bugetul de
stat pe anul 2004 ....................................................

DECIZII

ALE

Pagina

2.032. — Hotărâre privind suplimentarea bugetului
Ministerului Educației și Cercetării din Fondul de
rezervă bugetară la dispoziția Guvernului, prevăzut
în bugetul de stat pe anul 2004 ...........................

DECIZII ALE CURȚII CONSTITUȚIONALE
Decizia nr. 367 din 28 septembrie 2004 referitoare la
excepția de neconstituționalitate a dispozițiilor
art. 27 alin. (1) lit. b) din Legea nr. 50/1991
privind autorizarea executării lucrărilor de
construcții, republicată, cu modificările și
completările ulterioare .............................................

Nr.

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 367
din 28 septembrie 2004

referitoare la excepția de neconstituționalitate a dispozițiilor art. 27 alin. (1) lit. b)
din Legea nr. 50/1991 privind autorizarea executării lucrărilor de construcții, republicată,
cu modificările și completările ulterioare
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor

—
—
—
—
—
—

președinte
judecător
judecător
judecător
judecător
judecător

Petre Ninosu
Ion Predescu
Șerban Viorel Stănoiu
Florentina Baltă
Mihai Paul Cotta

—
—
—
—
—

judecător
judecător
judecător
procuror
magistrat-asistent

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.118/27.XI.2004

Pe rol se află soluționarea excepției de neconstituționalitate
a dispozițiilor art. 27 alin. (1) lit. b) din Legea nr. 50/1991
privind autorizarea executării lucrărilor de construcții,
republicată, cu modificările și completările ulterioare,
excepție ridicată de Anica Dumitru în Dosarul nr. 134/2004
al Judecătoriei Sectorului 5 București.
La apelul nominal se constată lipsa părților, față de
care procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, ca
neîntemeiată, arătând că dispozițiile legale criticate au mai
fost supuse controlului de constituționalitate. Este
menționată, în acest sens, Decizia nr. 243/2002 prin care
acestea au fost respinse, iar în cauză nu au intervenit
elemente noi care să modifice această jurisprudență.
C U R T E A,

având în vedere actele și lucrările dosarului, constată
următoarele:
Prin Încheierea din 1 martie 2004, pronunțată în
Dosarul nr. 134/2004, Judecătoria Sectorului 5 București
a sesizat Curtea Constituțională cu excepția de
neconstituționalitate a dispozițiilor art. 27 alin. (1) lit. b) din
Legea nr. 50/1991, republicată, cu modificările și
completările ulterioare, excepție ridicată de Anica Dumitru.
În motivarea excepției de neconstituționalitate, autorul
acesteia susține că textul criticat este neconstituțional îîn
partea referitoare la posibilitatea autorităților administrației
publice locale de a sesiza instanțele judecătorești pentru a
dispune desființarea construcțiilor nelegal realizate, în raport
cu dispozițiile art. 44 alin. (2), teza a doua și ale art. 136
alin. (5) din Constituție, referitoare la obligația statului de a
lua măsuri privind garantarea și ocrotirea proprietății
private, cu incidența art. 53 alin. (1), care interzice
restrângerea unor drepturi care nu se impune decât prin
lege“.
Judecătoria Sectorului 5 București, formulându-și opinia
asupra excepției de neconstituționalitate conform dispozițiilor
art. 23 alin. (1) din Legea nr. 47/1992, republicată,
apreciază că excepția este neîntemeiată.
Potrivit prevederilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate.
De asemenea, în conformitate cu dispozițiile art. 181 din
Legea nr. 35/1997, cu modificările ulterioare, s-a solicitat
punctul de vedere al instituției Avocatul Poporului.
Guvernul consideră că excepția este neîntemeiată.
În argumentarea acestui punct de vedere, se arată că,
potrivit art. 1 alin. 1 din Legea nr. 50/1991, îExecutarea
lucrărilor de construcții este permisă numai pe baza unei
autorizații de construire sau de desființare“, iar, conform
dispozițiilor art. 23 alin. (1) lit. e) din aceeași lege,
executarea totală sau parțială, fără autorizație, a lucrărilor,
constituie contravenție, fiind sancționată cu amendă
contravențională. În același timp, legea prevede și sistarea
executării lucrărilor, precum și, după caz, luarea măsurilor
de încadrare a acestora în prevederile autorizației sau de
desființare a lucrărilor executate fără autorizație ori cu
nerespectarea prevederilor acesteia, într-un termen stabilit
în procesul-verbal de constatare a contravenției. În punctul
de vedere prezentat, se mai arată că îluarea măsurilor de
desființare a lucrărilor executate fără autorizație este
determinată de riscul pe care îl pot prezenta astfel de
construcții nu numai pentru proprietar, ci și pentru alte
persoane, astfel că intervenția autorităților administrației

publice pentru desființarea acestora este pe deplin
justificată“.
Guvernul mai susține că îdispozițiile constituționale
menționate de autorul excepției urmează a fi interpretate în
strânsă legătură cu cele din teza a doua a alin. (1) și
alin. (7) ale art. 44 din Constituție, republicată, potrivit
cărora conținutul și limitele dreptului de proprietate sunt
stabilite prin lege, respectiv că «Dreptul de proprietate
obligă la respectarea sarcinilor privind protecția mediului și
asigurarea bunei vecinătăți, precum și la respectarea
celorlalte sarcini care, potrivit legii sau obiceiului, revin
proprietarului». Or, prin Legea nr. 50/1991, s-a stabilit în
sarcina proprietarului unui imobil obligația de a solicita
autorizația prevăzută de lege, în ipoteza în care dorește să
execute o construcție“. În legătură cu invocarea, de către
autorul excepției, a încălcării dispozițiilor art. 53 din
Constituție, republicată, Guvernul apreciază că îinstituirea
unei astfel de obligații pentru proprietarul construcției nu
constituie o restrângere a dreptului de proprietate […], ci
doar îl obligă pe acesta să se conformeze regulii stabilite“.
Avocatul Poporului susține că nu poate fi reținută
îcritica de neconstituționalitate a art. 27 alin. (1) din Legea
nr. 50/1991, față de art. 44 alin. (2) și art. 136 alin. (5)
din Constituție, republicată, […], întrucât măsura privind
sancțiunea desființării unei construcții edificate pe un teren
proprietate privată, dar fără autorizație de construcție, nu
are legătură cu garantarea și ocrotirea dreptului de
proprietate și nu echivalează cu o violare a proprietății
private“. Referindu-se la jurisprudența Curții Constituționale,
Avocatul Poporului arată că, în jurisprudența sa, Curtea a
statuat că îîn măsura în care dobândirea dreptului de
proprietate are loc fără respectarea condițiilor legale,
titularul dreptului de proprietate va suporta sancțiunile
stabilite de lege, fără a se putea apăra invocând principiul
constituțional al ocotirii proprietății (Decizia nr. 259/2001,
Decizia nr. 243/2002 și Decizia nr. 257/2003)“.
Totodată, Avocatul Poporului susține că îtextul legal a
cărui neconstituționalitate se invocă este în deplină
concordanță cu dispozițiile art. 44 alin. (1) teza a doua și
alin. (7) din Constituție, republicată, […]“, potrivit cărora
îconținutul și limitele dreptului de proprietate sunt stabilite
de lege și, de asemenea, dreptul de proprietate obligă la
respectarea sarcinilor privind protecția mediului, precum și
la respectarea celorlalte sarcini care, potrivit legii sau
obiceiului, revin proprietarului“.
Referitor la critica de neconstituționalitate a art. 27
alin. (1) din Legea nr. 50/1991, față de dispozițiile art. 52
alin. (1) din Constituție, republicată, Avocatul Poporului
susține că îaceasta nu poate fi reținută, întrucât obligația
obținerii autorizației de construcție și sancțiunea
nerespectării acesteia sunt stabilite prin lege, ca limitări
justificate de asigurarea unui climat de ordine în
valorificarea, de către titulari, a drepturilor și intereselor lor
legitime, precum și de prevenirea unor consecințe
negative“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și Legea nr. 47/1992, republicată, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.118/27.XI.2004
Constituție, republicată, precum și celor ale art. 1 alin. (2),
art. 2, 3, 10 și 29 din Legea nr. 47/1992, republicată, să
soluționeze excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 27 alin. (1) lit. b) din Legea nr. 50/1991
privind autorizarea executării lucrărilor de construcții,
republicată în Monitorul Oficial al României, Partea I, nr. 3
din 13 ianuarie 1997, astfel cum au fost modificate prin
art. I pct. 22 din Legea nr. 401/2003, publicată în Monitorul
Oficial al României, Partea I, nr. 749 din 27 octombrie
2003.
Dispozițiile criticate au următorul cuprins:
Art. 27. — î(1) În cazul în care persoanele sancționate
contravențional au oprit executarea lucrărilor, dar nu s-au
conformat în termen celor dispuse prin procesul-verbal de
constatare a contravenției, potrivit prevederilor art. 25 alin. (1),
organul care a aplicat sancțiunea va sesiza instanțele
judecătorești pentru a dispune, după caz: […]
b) desființarea construcțiilor realizate nelegal.“
Critica de neconstituționalitate vizează îpartea referitoare
la posibilitatea autorităților administrației publice locale de a
sesiza instanțele judecătorești pentru a dispune desființarea
construcțiilor nelegal realizate“.
În susținerea excepției, autorul acesteia invocă
încălcarea dispozițiilor art. 44 alin. (2), teza a doua, art. 136
alin. (5) și ale art. 53 alin. (1) din Constituție, republicată.
Textele constituționale invocate au următorul cuprins:
— Art. 44 alin. (2): îProprietatea privată este garantată și
ocrotită în mod egal de lege, indiferent de titular.“;
— Art. 136 alin. (5): îProprietatea privată este inviolabilă,
în condițiile legii organice.“;
— Art. 53 alin. (1): îExercițiul unor drepturi sau al unor
libertăți poate fi restrâns numai prin lege și numai dacă se
impune, după caz, pentru: apărarea securității naționale, a
ordinii, a sănătății ori a moralei publice, a drepturilor și a
libertăților cetățenilor; desfășurarea instrucției penale;
prevenirea consecințelor unei calamități naturale, ale unui
dezastru ori ale unui sinistru deosebit de grav.“
Analizând excepția de neconstituționalitate, Curtea
constată că aceasta este neîntemeiată.
Dispozițiile legale criticate în cauza de față au mai
format obiect al controlului exercitat de Curtea
Constituțională, care, prin mai multe decizii, a respins ca
nefondate excepții de neconstituționalitate cu același obiect
(a se vedea Decizia nr. 243/2002, publicată în Monitorul
Oficial al României, Partea I, nr. 809 din 7 noiembrie
2002; Decizia nr. 257/2003, publicată în Monitorul Oficial al
României, Partea I, nr. 463 din 29 iunie 2003, și Decizia

3

nr. 144/2004, publicată în Monitorul Oficial al României,
Partea I, nr. 419 din 11 mai 2004).
În motivarea soluțiilor pronunțate, Curtea Constituțională
a reținut că, îpotrivit Legii nr. 50/1991, republicată,
construcțiile civile, industriale, agricole sau de orice altă
natură se pot realiza numai cu respectarea autorizației de
construire, ce reprezintă actul de autoritate al administrației
locale pe baza căruia se asigură aplicarea măsurilor
prevăzute de lege, referitoare la amplasarea, proiectarea,
executarea și funcționarea construcțiilor. Textele de lege
criticate sancționează contravențional executarea de lucrări
de construire, reconstruire, consolidare, modificare,
extindere, schimbare de destinație sau de reparare a
construcțiilor de orice fel, precum și a instalațiilor aferente
acestora, fără autorizație de construire“ (Decizia
nr. 144/2004).
Curtea a reținut, de asemenea, că, potrivit dispozițiilor
art. 41 alin. (1), devenit art. 44 alin. (1) din Constituție,
republicată, conținutul și limitele dreptului de proprietate
sunt stabilite de lege, iar conform art. 41 alin. (6), devenit
art. 44 alin. (7) din Constituție, republicată, dreptul de
proprietate obligă la respectarea sarcinilor privind protecția
mediului și asigurarea bunei vecinătăți, precum și la
respectarea celorlalte sarcini care, potrivit legii sau
obiceiului, revin proprietarului.
S-a apreciat, în consecință, de către Curtea
Constituțională, că sancțiunea desființării construcțiilor
realizate fără respectarea condițiilor prevăzute de lege nu
contravine normelor constituționale. De altfel, prin Deciziile
nr. 243/2002 și nr. 144/2004, Curtea a subliniat că
desființarea construcțiilor realizate fără drept reprezintă o
sancțiune și în dreptul civil, iar executarea de lucrări fără
autorizație, respectiv continuarea executării lucrărilor după
dispunerea opririi acestora de către organele de control,
îconstituie, potrivit art. 21 din Legea nr. 50/1991,
infracțiune“.
În consecință, dispozițiile criticate nu contravin
prevederilor art. 44 alin. (2), teza a doua și ale art. 136
alin. (5) din Constituție, republicată.
În legătură cu invocarea, în cauza de față, a dispozițiilor
art. 53 din Constituție, republicată, privind restrângerea
exercițiului unor drepturi sau al unor libertăți, Curtea reține
că acest text nu este incident în cauză, în condițiile în
care, așa cum s-a arătat mai sus, Curtea, în jurisprudența
sa, a apreciat că, referitor la dispozițiile criticate [art. 27
alin. (1) lit. b) din Legea nr. 50/1991, republicată], este
vorba de o limitare a însuși dreptului de proprietate, iar nu
de o restrângere a exercițiului acestui drept.

Potrivit considerentelor expuse, în temeiul art. 146 lit. d) și ale art. 147 alin. (4) din Constituție, republicată,
precum și al art. 1, 2, 3, art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 27 alin. (1) lit. b) din Legea nr. 50/1991 privind
autorizarea executării lucrărilor de construcții, republicată, cu modificările și completările ulterioare, excepție ridicată de
Anica Dumitru în Dosarul nr. 134/2004 al Judecătoriei Sectorului 5 București.
Definitivă și general obligatorie.
Pronunțată în ședința publică din data de 28 septembrie 2004.
PREȘEDINTELE CURȚII CONSTITUȚIONALE,

prof. univ. IOAN VIDA
Magistrat-asistent,
Mihai Paul Cotta

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.118/27.XI.2004

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind suplimentarea bugetului Secretariatului General al Guvernului
din Fondul de rezervă bugetară la dispoziția Guvernului, prevăzut în bugetul de stat pe anul 2004
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare, și al art. 21 din Ordonanța Guvernului nr. 48/2004 cu privire la rectificarea bugetului
de stat pe anul 2004, aprobată prin Legea nr. 478/2004,
Guvernul României adoptă prezenta hotărâre.
Art. 1. — Se aprobă suplimentarea bugetului
Secretariatului General al Guvernului, la capitolul 72.01
îAlte acțiuni“, titlul îCheltuieli materiale și servicii“, cu suma
de 1 miliard lei din Fondul de rezervă bugetară la
dispoziția Guvernului, prevăzut în bugetul de stat pe anul
2004, pentru completarea fondurilor necesare finanțării
cheltuielilor premergătoare organizării Festivalului
Internațional îGeorge Enescu“ și a Concursului Internațional
îGeorge Enescu“.

Art. 2. — Ministerul Finanțelor Publice este autorizat să
introducă modificările corespunzătoare în structura bugetului
de stat și în volumul și structura bugetului Secretariatului
General al Guvernului pe anul 2004.
Art. 3. — Cu sumele rămase neutilizate până la data de
10 decembrie 2004, la propunerea ordonatorului principal
de credite, se reîntregește Fondul de rezervă bugetară la
dispoziția Guvernului.

PRIM-MINISTRU

ADRIAN NĂSTASE
Contrasemnează:
Ministrul pentru coordonarea
Secretariatului General al Guvernului,
Eugen Bejinariu
p. Ministrul finanțelor publice,
Maria Manolescu,
secretar de stat
București, 24 noiembrie 2004.
Nr. 2.030.
GUVERNUL ROMÂNIEI

HOTĂRÂRE
privind suplimentarea bugetului Ministerului Public din Fondul de rezervă bugetară
la dispoziția Guvernului, prevăzut în bugetul de stat pe anul 2004
În temeiul art. 108 din Constituția României, republicată, al art. 30 alin. (2) din Legea nr. 500/2000 privind
finanțele publice, cu modificările ulterioare, al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare, precum și al art. 21 alin. (3) din Ordonanța Guvernului nr. 48/2004 cu privire la
rectificarea bugetului de stat pe anul 2004, aprobată prin Legea nr. 478/2004,
Guvernul României adoptă prezenta hotărâre.
Art. 1. — (1) Se aprobă suplimentarea bugetului
Ministerului Public pe anul 2004, cu suma de 10.000.000 mii
lei, la capitolul 51.01 îAutorități publice“, titlul îCheltuieli
materiale și servicii“, din Fondul de rezervă bugetară
la dispoziția Guvernului, prevăzut în bugetul de stat pe
anul 2004.
(2) Utilizarea sumei prevăzute la alin. (1) se face de către
ordonatorul principal de credite, potrivit dispozițiilor legale.

Art. 2. — Ministerul Finanțelor Publice este autorizat să
introducă modificările corespunzătoare în structura bugetului
de stat și în volumul și structura bugetului Ministerului
Public pe anul 2004.
Art. 3. — Cu sumele rămase neutilizate se reîntregește
Fondul de rezervă bugetară la dispoziția Guvernului până
la data de 10 decembrie 2004.

PRIM-MINISTRU

ADRIAN NĂSTASE
Contrasemnează:
Ministrul justiției,
Cristian Diaconescu
p. Ministrul finanțelor publice,
Maria Manolescu,
secretar de stat
București, 24 noiembrie 2004.
Nr. 2.031.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.118/27.XI.2004

5

GUVERNUL ROMÂNIEI

HOTĂRÂRE
privind suplimentarea bugetului Ministerului Educației și Cercetării
din Fondul de rezervă bugetară la dispoziția Guvernului, prevăzut în bugetul de stat pe anul 2004
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare, precum și al art. 21 alin. (3) din Ordonanța Guvernului nr. 48/2004 cu privire la
rectificarea bugetului de stat pe anul 2004, aprobată prin Legea nr. 478/2004,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Educației și Cercetării pe anul 2004, din Fondul de rezervă
bugetară la dispoziția Guvernului, prevăzut în bugetul de
stat pe anul 2004, cu suma de 400.000.000 mii lei la
capitolul 57.01 îÎnvățământ“, titlul 38 îTransferuri“ art. 40.57
îTransferuri pentru finanțarea de bază a învățământului
superior“.

Art. 2. — Ministerul Finanțelor Publice, la propunerea
ordonatorului principal de credite, este autorizat să
introducă modificările corespunzătoare în structura bugetului
de stat și în volumul și structura bugetului Ministerului
Educației și Cercetării pe anul 2004.

PRIM-MINISTRU

ADRIAN NĂSTASE
Contrasemnează:
p. Ministrul educației și cercetării,
Radu Damian,
secretar de stat
p. Ministrul finanțelor publice,
Maria Manolescu,
secretar de stat
București, 24 noiembrie 2004.
Nr. 2.032.
GUVERNUL ROMÂNIEI

HOTĂRÂRE
privind redistribuirea unei sume în bugetul Ministerului Educației și Cercetării pe anul 2004
pentru lucrări de execuție la unele obiective de investiții, consolidări și reabilitări imobile
din învățământul preuniversitar
În temeiul art. 108 din Constituția României, republicată, al art. 167 alin. (17) lit. f) din Legea învățământului
nr. 84/1995, republicată, cu modificările și completările ulterioare, precum și al anexei nr. 3/23/27 din Legea bugetului de
stat pe anul 2004 nr. 507/2003, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă finanțarea în anul 2004, din
bugetul Ministerului Educației și Cercetării, a execuției
obiectivelor de investiții — consolidări și reabilitări imobile
din învățământul preuniversitar — prevăzute în anexa care
face parte integrantă din prezenta hotărâre.
Art. 2. — Pe data intrării în vigoare a prezentei hotărâri,
se diminuează cu 5,7 miliarde lei suma prevăzută la poziția
79 din anexa la Hotărârea Guvernului nr. 821/2004 privind

aprobarea finanțării din bugetul Ministerului Educației și
Cercetării pe anul 2004 a unor obiective de investiții,
consolidări și reabilitări de imobile din învățământul
preuniversitar, precum și pentru construirea de cămine
studențești și spații din învățământul universitar, publicată în
Monitorul Oficial al României, Partea I, nr. 491 din 1 iunie
2004, cu modificările ulterioare.

PRIM-MINISTRU

ADRIAN NĂSTASE
Contrasemnează:
p. Ministrul educației și cercetării,
Radu Damian,
secretar de stat
p. Ministrul finanțelor publice,
Maria Manolescu,
secretar de stat
București, 24 noiembrie 2004.
Nr. 2.033.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.118/27.XI.2004
ANEXĂ*)

MINISTERUL EDUCAȚIEI ȘI CERCETĂRII
OBIECTIVELE DE INVESTIȚII

consolidări și reabilitări imobile din învățământul preuniversitar, care se finanțează în anul 2004
din bugetul Ministerului Educației și Cercetării

*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.118/27.XI.2004

7

GUVERNUL ROMÂNIEI

HOTĂRÂRE
pentru modificarea structurii sumelor alocate
Ministerului Administrației și Internelor din credite externe pe anul 2004
În temeiul art. 108 din Constituția României, republicată, și al art. 40 din Legea bugetului de stat pe anul 2004
nr. 507/2003, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă modificarea structurii sumelor
alocate Ministerului Administrației și Internelor din credite
externe pe anul 2004, potrivit anexei care face parte
integrantă din prezenta hotărâre.

Art. 2. — Se autorizează Ministerul Finanțelor Publice,
ca, la propunerea ordonatorului principal de credite, să
introducă modificările prevăzute la art. 1 în bugetul
Ministerului Administrației și Internelor pe anul 2004.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul administrației și internelor,
Toma Zaharia,
secretar de stat
Ministrul delegat pentru administrația publică,
Gheorghe Emacu
p. Ministrul finanțelor publice,
Maria Manolescu,
secretar de stat
București, 24 noiembrie 2004.
Nr. 2.034.
ANEXĂ

Capitolul

Titlul

Articolul/
Alineatul

Denumirea
indicatorilor

50.14 — Intrări de credite externe

Sumele alocate
din intrări de
credite externe
pe anul 2004

3.131.509.000

51.14 — Autorități publice

V

Art. 40

Transferuri

55.14 — Ordine publică
și siguranță națională

VII

Art. 72

Cheltuieli de
capital

69.14 — Alte acțiuni economice

III

Art. 35

Modificări
(+/–)

Sumele alocate
din intrări de
credite externe
pe anul 2004,
modificate

–

3.131.509.000

246.624.000

–98.000.000

148.624.000

2.483.387.000

+151.362.000

2.634.749.000

401.498.000

–53.362.000

348.136.000

Subvenții

GUVERNUL ROMÂNIEI

HOTĂRÂRE
privind suplimentarea bugetului Ministerului Administrației și Internelor
din Fondul de rezervă bugetară la dispoziția Guvernului, prevăzut în bugetul de stat pe anul 2004
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare, precum și al art. 21 din Ordonanța Guvernului nr. 48/2004 cu privire la rectificarea
bugetului de stat pe anul 2004, aprobată prin Legea nr. 478/2004,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Administrației și Internelor din Fondul de rezervă bugetară
la dispoziția Guvernului pe anul 2004, cu suma de
965.100.000 mii lei, conform anexei care face parte
integrantă din prezenta hotărâre.

Art. 2. — Suma prevăzută la art. 1 este destinată
pentru cheltuieli de personal și cheltuieli materiale și servicii.
Art. 3. — Utilizarea sumei prevăzute la art. 1 se face
de către ordonatorul principal de credite, potrivit dispozițiilor
legale.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.118/27.XI.2004

Art. 4. — Ministerul Finanțelor Publice este
autorizat să introducă, la propunerea ordonatorului
principal de credite, modificările corespunzătoare în

structura bugetului de stat și în volumul și structura
bugetului Ministerului Administrației și Internelor pe
anul 2004.

PRIM-MINISTRU

ADRIAN NĂSTASE
Contrasemnează:
p. Ministrul de stat,
ministrul administrației și internelor,
Toma Zaharia,
secretar de stat
p. Ministrul finanțelor publice,
Maria Manolescu,
secretar de stat
București, 24 noiembrie 2004.
Nr. 2.037.
ANEXĂ

SITUAȚIA
privind suplimentarea bugetului Ministerului Administrației și Internelor din Fondul de rezervă bugetară
la dispoziția Guvernului pe anul 2004
— mii lei —
Explicații

Cod

Suma

50.00

965.100.000

BUGET DE STAT

50.01

965.100.000

CHELTUIELI DE PERSONAL

02

894.000.000

CHELTUIELI MATERIALE ȘI SERVICII

20

71.100.000

55.01

943.100.000

CHELTUIELI DE PERSONAL

02

878.600.000

CHELTUIELI MATERIALE ȘI SERVICII

20

64.500.000

57.01

19.000.000

CHELTUIELI DE PERSONAL

02

14.000.000

CHELTUIELI MATERIALE ȘI SERVICII

20

5.000.000

72.01

3.000.000

CHELTUIELI DE PERSONAL

02

1.400.000

CHELTUIELI MATERIALE ȘI SERVICII

20

1.600.000

CHELTUIELI — TOTAL GENERAL

ORDINE PUBLICĂ ȘI SIGURANȚĂ NAȚIONALĂ

ÎNVĂȚĂMÂNT

ALTE ACȚIUNI

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.118/27.XI.2004 conține 8 pagini.

Prețul de vânzare 9.500 lei

ISSN 1453—4495

PDF compression, OCR, web-optimization with CVISION's PdfCompressor

