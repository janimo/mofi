Anul 172 (XVI) — Nr. 890

PARTEA

I

Joi, 30 septembrie 2004

LEGI, DECRETE, HOTĂRÂRI ȘI ALTE ACTE
SUMAR
Pagina
ACTE ALE CONSILIULUI SUPERIOR
AL MAGISTRATURII
Hotărârea nr. 166 din 30 septembrie 2004 .......................

1–15

ACTE ALE CONSILIULUI SUPERIOR
AL MAGISTRATURII
CONSILIUL SUPERIOR AL MAGISTRATURII

H O T Ă R Â R E A Nr. 166
din 30 septembrie 2004
Având în vedere dispozițiile art. 155 alin. (2) din Constituția României,
republicată,
în temeiul dispozițiilor art. 39 alin. (1) din Legea nr. 317/2004 privind
Consiliul Superior al Magistraturii,
Consiliul Superior al Magistraturii

h o t ă r ă ș t e:

Art. 1. — Se aprobă Regulamentul de organizare și funcționare a
Consiliului Superior al Magistraturii, anexă la prezenta hotărâre.
Art. 2. — Prezentul regulament se trimite spre publicare în Monitorul
Oficial al României, Partea I, prin grija Secretariatului tehnic.
Secretarul general al Consiliului Superior al Magistraturii,
judecător dr. Dan Lupașcu

2

MONITORUL OFICIAL AL ROMÂNIEI, PARTEA I, Nr. 890/30.IX.2004
ANEXĂ

REGULAMENT
de organizare și funcționare a Consiliului Superior al Magistraturii
CAPITOLUL I
Dispoziții generale
Art. 1. — Consiliul Superior al Magistraturii (denumit în
continuare Consiliu) este reprezentant al autorității
judecătorești și garantul independenței justiției.
Art. 2. — Consiliul este independent și se supune, în
activitatea sa, numai legii.
Art. 3. — Consiliul are personalitate juridică și sediul în
municipiul București.
Art. 4. — Consiliul asigură, prin exercitarea atribuțiilor
sale, în condițiile legii, funcționarea eficientă a instanțelor și
parchetelor, precum și respectarea prevederilor legale și
regulamentare în desfășurarea carierei profesionale a
magistraților.
Art. 5. — Consiliul apără corpul magistraților și pe
membrii acestuia împotriva oricărui act de natură să aducă
atingere independenței sau imparțialității magistratului în
înfăptuirea justiției ori să creeze suspiciuni cu privire la
acestea. De asemenea, Consiliul apără reputația
profesională a magistraților.
CAPITOLUL II
Structura Consiliului
Art. 6. — (1) Consiliul este alcătuit din 19 membri, care
compun Plenul.
(2) Din Consiliu fac parte:
a) 14 magistrați, din care 9 judecători și 5 procurori,
aleși în adunările generale ale magistraților;
b) 3 membri de drept, respectiv: președintele Înaltei
Curți de Casație și Justiție, procurorul general al
Parchetului de pe lângă Înalta Curte de Casație și Justiție
și ministrul justiției;
c) 2 reprezentanți ai societății civile, specialiști în
domeniul dreptului, care se bucură de înaltă reputație
profesională și morală, aleși de Senat.
(3) Magistrații prevăzuți la alin. (2) lit. a) compun cele
două secții ale Consiliului, una pentru procurori și una
pentru judecători.
(4) Secția pentru judecători este alcătuită din:
a) 2 judecători de la Înalta Curte de Casație și Justiție;
b) 4 judecători de la curțile de apel;
c) 2 judecători de la tribunale și tribunale specializate;
d) un judecător de la judecătorii.
(5) Secția pentru procurori este alcătuită din:
a) un procuror de la Parchetul de pe lângă Înalta Curte
de Casație și Justiție;
b) un procuror de la Parchetul Național Anticorupție;
c) un procuror de la parchetele de pe lângă curțile de
apel;
d) un procuror de la parchetele de pe lângă tribunale și
tribunale specializate;
e) un procuror de la parchetele de pe lângă judecătorii.

CAPITOLUL III
Conducerea Consiliului
Art. 7. — (1) Consiliul este condus de președinte, ajutat
de un vicepreședinte, aleși pentru un mandat de un an, ce
nu poate fi reînnoit.
(2) Președintele și vicepreședintele sunt aleși de Plen,
dintre magistrații prevăzuți la art. 6 alin. (2) lit. a), în
prezența a cel puțin 15 membri ai Consiliului, cu votul
majorității membrilor acestuia.
(3) Președintele și vicepreședintele fac parte din secții
diferite.
(4) Președintele Consiliului are următoarele atribuții
principale:
a) reprezintă Consiliul în relațiile interne și internaționale;
b) coordonează activitatea Consiliului și repartizează
lucrările pentru Plen și secții;
c) prezidează lucrările Plenului, cu excepția cazului în
care la lucrări participă Președintele României;
d) propune Plenului măsurile necesare pentru începerea
procedurilor de revocare a membrilor Consiliului și de
ocupare a locurilor devenite vacante;
e) semnează actele emise de Plen;
f) sesizează Curtea Constituțională, în vederea
soluționării conflictelor juridice de natură constituțională
dintre autoritățile publice;
g) numește comisia de admitere și comisia de elaborare
a subiectelor pentru admiterea în Institutul Național al
Magistraturii, în condițiile prevăzute de Regulamentul privind
concursul de admitere și examenul de absolvire a
Institutului Național al Magistraturii, aprobat prin Hotărârea
Consiliului Superior al Magistraturii nr. 158/2004*);
h) numește comisia de organizare și supraveghere a
examenului de capacitate al magistraților stagiari în
condițiile prevăzute de Regulamentul privind examenul de
capacitate al magistraților stagiari, aprobat prin Hotărârea
Consiliului Superior al Magistraturii nr. 155/2004*);
i) desemnează membrii Consiliului care pot fi consultați
pentru elaborarea unor proiecte de acte normative;
j) prezintă, în ședința publică a Plenului, raportul anual
asupra activității Consiliului, care se transmite instanțelor și
parchetelor și se dă publicității;
k) propune Plenului revocarea din funcția de membru
ales al Consiliului, în condițiile art. 53 alin. (1) și (2) din
Legea nr. 317/2004 privind Consiliul Superior al
Magistraturii;
l) are calitatea de ordonator principal de credite, care
poate fi delegată secretarului general;
m) stabilește atribuțiile secretarului general adjunct, la
propunerea secretarului general al Consiliului;
n) coordonează și controlează activitatea Biroului audit
public intern;
o) coordonează și controlează activitatea Biroului de
informare publică și relații cu presa.
(5) Președintele Consiliului îndeplinește orice alte atribuții
stabilite de lege, de regulamente și de Plen.

*) Hotărârile Consiliului Superior al Magistraturii nr. 155/2004 și nr. 158/2004 au fost publicate în Monitorul Oficial al României, Partea I,
nr. 879 din 27 septembrie 2004.

MONITORUL OFICIAL AL ROMÂNIEI, PARTEA I, Nr. 890/30.IX.2004
(6) Vicepreședintele Consiliului îl ajută pe președinte în
exercitarea atribuțiilor sale și în lipsa acestuia exercită
atribuțiile prevăzute la alin. (4) și (5).
Art. 8. — În caz de vacanță a funcției de președinte,
Plenul Consiliului, în termen de o lună de la constatarea
vacanței, va proceda la alegerea noului președinte, al cărui
mandat se exercită în perioada rămasă.
CAPITOLUL IV
Funcționarea Consiliului
Art. 9. — (1) În termen de 15 zile de la publicarea în
Monitorul Oficial al României, Partea I, a hotărârilor
Senatului privind validara magistraților aleși ca membri ai
Consiliului și, respectiv, alegerea reprezentanților societății
civile în Consiliu, președintele Înaltei Curți de Casație și
Justiție convoacă membrii Consiliului în ședința de
constituire.
(2) Președintele Înaltei Curți de Casație și Justiție
prezidează ședința de constituire. În această ședință sunt
aleși președintele și vicepreședintele Consiliului și se
stabilesc responsabilitățile membrilor acestuia, pe domenii
de activitate.
Art. 10. — (1) Consiliul funcționează ca organ cu
activitate permanentă.
(2) În perioada mandatului, președintele și
vicepreședintele Consiliului nu exercită activitatea de
judecător sau procuror.
(3) În cazul magistraților membri ai Consiliului,
îndeplinirea obligațiilor față de Consiliu are prioritate în
raport de celelalte obligații profesionale. Colegiile de
conducere ale instanțelor și parchetelor vor lua măsurile
necesare pentru ducerea la îndeplinire a acestei dispoziții.
Art. 11. — Plenul și secțiile Consiliului emit hotărâri, iar
președintele și vicepreședintele Consiliului emit decizii,
potrivit dispozițiilor legale și regulamentare.
Art. 12. — (1) Hotărârile Consiliului se iau în Plen sau
în secții, potrivit atribuțiilor care revin acestora.
(2) Lucrările Plenului Consiliului se desfășoară în
prezența a cel puțin 15 membri și sunt prezidate de
președintele sau, după caz, de vicepreședintele Consiliului,
cu excepția cazului în care la lucrări participă Președintele
României.
(3) Lucrările secțiilor Consiliului sunt legal constituite în
prezența majorității membrilor acestuia și sunt prezidate de
președintele sau, după caz, de vicepreședintele Consiliului.
În lipsa acestora, membrii secției aleg un președinte de
ședință, cu votul majorității celor prezenți.
(4) La lucrările secției pentru judecători participă și
președintele Înaltei Curți de Casație și Justiție, precum și
ministrul justiției.
(5) La lucrările secției pentru procurori participă și
procurorul general al Parchetului de pe lângă Înalta Curte
de Casație și Justiție, precum și ministrul justiției.
(6) Reprezentanții societății civile participă numai la
lucrările Plenului Consiliului.
(7) Hotărârile Plenului se iau cu votul majorității
membrilor Consiliului, iar hotărârile secțiilor se iau cu votul
majorității membrilor secțiilor.
(8) Magistratul care a prezidat lucrările secției semnează
hotărârile și celelalte acte emise de aceasta.
Art. 13. — (1) Consiliul se întrunește în Plen și în secții
ori de câte ori este necesar, la convocarea președintelui, a

3

vicepreședintelui sau a majorității membrilor Plenului ori,
după caz, ai secțiilor.
(2) Ordinea de zi a lucrărilor Plenului și ale secțiilor se
aprobă de către acestea, la propunerea președintelui sau,
după caz, a vicepreședintelui Consiliului.
(3) Ordinea de zi și hotărârile Consiliului se publică în
Buletinul Oficial al acestei instituții sau pe pagina de
Internet a Consiliului.
(4) Lucrările Plenului și ale secțiilor Consiliului sunt, de
regulă, publice. Membrii Plenului sau ai secțiilor hotărăsc,
cu majoritate de voturi, situațiile în care ședințele nu sunt
publice.
(5) Hotărârile Consiliului, în plen și în secții, se iau prin
vot direct și secret.
(6) Președintele României prezidează, fără drept de vot,
lucrările Plenului Consiliului la care participă.
(7) În situațiile în care secțiile îndeplinesc rolul de
instanță de judecată în domeniul răspunderii disciplinare,
ministrul justiției, președintele Înaltei Curți de Casație și
Justiție și procurorul general al Parchetului de pe lângă
Înalta Curte de Casație și Justiție nu au drept de vot.
(8) În termen de cel mult 10 zile, hotărârile adoptate în
Plen sau în secții vor fi redactate de către persoana
însărcinată cu asigurarea lucrărilor de secretariat.
Art. 14. — (1) Activitatea de secretariat va fi asigurată,
în funcție de specificul lucrărilor aflate pe ordinea de zi, de
persoane anume desemnate de secretarul general al
Consiliului.
(2) Lucrările fiecărei ședințe se înregistrează și se
consemnează într-un proces-verbal, întocmit de persoana
desemnată potrivit alin. (1) și semnat de magistratul care a
prezidat ședința.
CAPITOLUL V
Atribuțiile Consiliului
Art. 15. — (1) Consiliul are dreptul și obligația să apere
independența, imparțialitatea și reputația profesională a
magistraților.
(2) În cazul în care un magistrat consideră că
independența, imparțialitatea sau reputația profesională îi
este afectată în orice mod, se poate adresa Consiliului.
(3) Consiliul dispune, după caz, verificarea aspectelor
semnalate prin intermediul Direcției inspecției judiciare,
publicarea rezultatelor verificării, sesizarea organului
competent să decidă asupra măsurilor care se impun sau
luarea oricărei alte măsuri corespunzătoare, potrivit legii.
Art. 16. — (1) Consiliul asigură respectarea legii și a
criteriilor de competență și etică profesională în
desfășurarea carierei profesionale a magistraților.
(2) Atribuțiile referitoare la cariera magistraților se
exercită cu respectarea dispozițiilor Legii nr. 303/2004
privind statutul magistraților, ale Legii nr. 304/2004 privind
organizarea judiciară și ale regulamentelor adoptate în
aplicarea acestor acte normative.
Art. 17. — Consiliul întocmește și păstrează dosarele
profesionale ale magistraților, înființează o bază de date
referitoare la activitatea lor și asigură actualizarea acesteia,
potrivit legii.
Art. 18. — Consiliul coordonează activitatea Institutului
Național al Magistraturii și a Școlii Naționale de Grefieri.

4

MONITORUL OFICIAL AL ROMÂNIEI, PARTEA I, Nr. 890/30.IX.2004

Art. 19. — (1) Plenul Consiliului are următoarele atribuții:
1. propune Președintelui României numirea în funcție și
eliberarea din funcție a judecătorilor și a procurorilor, cu
excepția celor stagiari. În cazul judecătorilor în funcție ai
Înaltei Curți de Casație și Justiție, Plenul examinează și
recomandările primite de la Colegiul de conducere al
acestei Curți;
2. propune Președintelui României numirea în funcție și
revocarea din funcție a președintelui, vicepreședintelui și
președinților de secții ai Înaltei Curți de Casație și Justiție,
a procurorului general al Parchetului de pe lângă Înalta
Curte de Casație și Justiție și a procurorului general al
Parchetului Național Anticorupție, precum și a adjuncților
acestora;
3. dispune promovarea magistraților în funcțiile de
execuție;
4. dispune promovarea magistraților în funcțiile de
conducere din cadrul instanțelor și al parchetelor, în urma
consultării magistraților din cadrul instanțelor și parchetelor
respective, precum și revocarea din funcția de conducere
potrivit art. 50 alin. (2) din Legea nr. 303/2004;
5. numește judecătorii stagiari și procurorii stagiari, pe
baza rezultatelor obținute la examenul de absolvire a
Institutului Național al Magistraturii;
6. eliberează din funcție judecătorii stagiari și procurorii
stagiari;
7. aprobă transferul magistraților;
8. dispune suspendarea din funcție a magistraților;
9. numește, pe perioade determinate, în posturi vacante,
magistrați de carieră pensionari;
10. propune Președintelui României conferirea de
distincții pentru magistrați, în condițiile legii;
11. stabilește numărul anual de cursanți ai Institutului
Național al Magistraturii, aprobă anual data și locul pentru
organizarea concursului de admitere la Institutul Național al
Magistraturii, stabilește tematica pentru acest concurs și
aprobă programul de formare profesională a auditorilor de
justiție, emite avize și adoptă regulamente, în cazurile și în
condițiile prevăzute de lege, la propunerea Consiliului
științific al Institutului Național al Magistraturii;
12. organizează și validează, potrivit legii și
Regulamentului privind examenul de capacitate al
magistraților stagiari, examenul de capacitate a magistraților
stagiari, numește comisia de examinare și comisia de
contestații și aprobă programul de formare profesională
continuă a magistraților, la propunerea Consiliului științific
al Institutului Național al Magistraturii, precum și tematica
activităților de formare profesională continuă, organizate de
curțile de apel și parchetele de pe lângă acestea;
13. dispune organizarea concursului de promovare a
magistraților;
14. numește comisiile pentru evaluarea anuală a
activității profesionale a magistraților, în condițiile legii;
15. numește și revocă directorul și directorii adjuncți ai
Institutului Național al Magistraturii, la propunerea
Consiliului științific al Institutului Național al Magistraturii, și
desemnează judecătorii și procurorii care vor face parte din
Consiliul științific al Institutului Național al Magistraturii;
16. aprobă structura organizatorică, statele de funcții și
statele de personal ale Institutului Național al Magistraturii,
la propunerea Consiliului științific al acestui institut;
17. stabilește numărul anual de cursanți ai Școlii
Naționale de Grefieri, aprobă anual data și locul pentru
organizarea concursului de admitere la Școala Națională de

Grefieri, stabilește tematica pentru acest concurs și aprobă
programele de formare inițială și continuă a grefierilor,
emite avize și adoptă regulamente, în cazurile și în
condițiile prevăzute de lege, la propunerea Colegiului de
conducere al școlii;
18. numește directorul și directorii adjuncți ai Școlii
Naționale de Grefieri și desemnează magistrații membri în
Consiliul de conducere și numește personalul de instruire
al școlii;
19. funcționează ca instanță de judecată, având în
competență soluționarea contestațiilor formulate de
magistrați împotriva hotărârilor pronunțate de secțiile
Consiliului, cu excepția celor date în materie disciplinară;
20. aprobă înființarea și desființarea secțiilor curților de
apel, ale instanțelor din circumscripțiile acestora și ale
parchetelor, precum și înființarea sediilor secundare ale
instanțelor judecătorești și circumscripțiile acestora, în
condițiile legii;
21. avizează proiectul de hotărâre a Guvernului privind
lista localităților care fac parte din circumscripțiile
judecătoriilor;
22. stabilește categoriile de procese sau de cereri care
se soluționează în municipiul București numai de anumite
instanțe, cu respectarea competenței materiale prevăzute
de lege;
23. stabilește numărul vicepreședinților curților de apel,
ai tribunalelor și ai tribunalelor specializate, precum și
judecătoriile la care funcționează un vicepreședinte, la
propunerea președinților curților de apel;
24. stabilește numărul adjuncților procurorilor generali ai
parchetelor de pe lângă curțile de apel și ai
prim-procurorilor parchetelor de pe lângă tribunale, precum
și parchetele de pe lângă judecătorii, unde prim-procurorii
sunt ajutați de adjuncți, la propunerea procurorului general
al Parchetului de pe lângă Înalta Curte de Casație și
Justiție;
25. convoacă adunările generale ale magistraților, în
condițiile legii;
26. aprobă măsurile pentru suplimentarea sau reducerea
numărului de posturi pentru instanțe și parchete;
27. elaborează propriul proiect de buget, cu avizul
consultativ al Ministerului Finanțelor Publice;
28. emite avizele conforme pentru proiectele de buget
ale instanțelor și parchetelor;
29. adoptă Codul deontologic al magistraților, Codul
deontologic al grefierilor, Regulamentul de organizare și
funcționare a Consiliului Superior al Magistraturii,
Regulamentul privind procedura alegerii membrilor
Consiliului Superior al Magistraturii, Regulamentul de ordine
interioară al instanțelor judecătorești, precum și alte
regulamente și hotărâri prevăzute în Legea nr. 303/2004
privind statutul magistraților, Legea nr. 304/2004 și în alte
legi;
30. asigură publicarea în Monitorul Oficial al României,
Partea I, și pe pagina de Internet a Consiliului a Codului
deontologic al magistraților, a Codului deontologic al
grefierilor și a regulamentelor pe care le adoptă;
31. avizează proiectele de acte normative ce privesc
activitatea autorității judecătorești;
32. avizează proiectele de regulamente și ordine care
se aprobă de ministrul justiției, în cazurile prevăzute de
lege;

MONITORUL OFICIAL AL ROMÂNIEI, PARTEA I, Nr. 890/30.IX.2004
33. poate sesiza ministrul justiției cu privire la
necesitatea inițierii sau modificării unor acte normative în
domeniul justiției;
34. publică anual în Monitorul Oficial al României,
Partea a III-a, și pe pagina de Internet a Consiliului
raportul privind starea justiției;
35. numește inspectorii generali din cadrul Direcției
inspecției judiciare a Consiliului, în condițiile art. 60 raportat
la art. 59 alin. (2) din Legea nr. 317/2004;
36. numește secretarul general, secretarul general
adjunct și personalul cu funcții de conducere din aparatul
tehnic administrativ al Consiliului;
37. soluționează sesizarea președintelui sau, după caz,
a vicepreședintelui Consiliului privind revocarea din funcția
de membru ales al Consiliului în condițiile art. 53 alin. (1)
și (2) din Legea nr. 317/2004;
38. soluționează contestațiile privind procedura de
alegere a magistraților membri ai Consiliului;
39. stabilește numărul de posturi necesar funcționării
aparatului tehnic administrativ al Consiliului, în limitele
bugetului;
40. stabilește structura compartimentelor din cadrul
aparatului tehnic administrativ al Consiliului și modul de
organizare a activității acestora;
41. aprobă programele de activitate ale compartimentelor
din cadrul aparatului tehnic administrativ al Consiliului;
42. stabilește parcul auto propriu al Consiliului.
(2) Plenul Consiliului exercită orice alte atribuții
prevăzute de lege și de regulamente.
Art. 20. — Candidaturile pentru ocuparea funcțiilor de
președinte, vicepreședinte, președinți de secții la Înalta
Curte de Casație și Justiție, pentru promovarea în funcția
de judecător la Înalta Curte de Casație și Justiție, precum
și pentru ocuparea funcțiilor de conducere vacante de la
instanțe judecătorești și parchete, se depun împreună cu
orice înscrisuri relevante la secretarul general al Consiliului.
Art. 21. — (1) După primirea dosarelor de la secția
competentă să verifice îndeplinirea condițiilor prevăzute de
art. 41 lit. b) din Legea nr. 317/2004, președintele
Consiliului stabilește data ședinței Plenului, convoacă
ședința și dispune transmiterea materialelor tuturor
membrilor Consiliului.
(2) Cu cel puțin 10 zile înainte de data stabilită pentru
ședința Plenului, candidații vor fi invitați, prin grija
secretarului general, să se prezinte personal la data
stabilită pentru ședință, în vederea audierii.
Art. 22. — (1) Candidații vor fi audiați, pe rând, în
Plenul Consiliului.
(2) În cazul în care consideră necesar, Consiliul poate
amâna pentru o altă ședință luarea hotărârii de propunere
pentru numire și, respectiv, promovare și va putea delega,
din cadrul său, raportori care să prezinte informări asupra
candidaților.
(3) În cazul în care Consiliul hotărăște propunerea de
numire a unor candidați, hotărârea va fi înaintată, în cel
mult 20 de zile, Președintelui României, în vederea emiterii
decretului de numire în funcție.
Art. 23. — (1) Examenul de capacitate al magistraților
stagiari se organizează de Consiliu și Institutul Național al
Magistraturii, conform Regulamentului privind examenul de
capacitate al magistraților stagiari.

5

(2) Comisia de examinare și comisia de contestații sunt
numite de către Plenul Consiliului, la propunerea Institutului
Național al Magistraturii.
(3) Președintele Consiliului numește comisia de
organizare și supraveghere a examenului de capacitate.
Art. 24. — (1) Consiliul validează examenul de
capacitate în prima ședință care urmează afișării
rezultatelor, centralizează rezultatele și întocmește, în
ordinea mediilor obținute, tabelul de clasificare a
candidaților pe baza căruia vor fi numiți pe posturile
vacante.
(2) Pentru a dispune validarea examenului de
capacitate, Consiliul verifică respectarea condițiilor legale
privind organizarea și desfășurarea acestuia și modul de
stabilire a rezultatelor de către comisia de examinare. În
acest scop, Consiliul poate solicita comisiei de examinare
orice informații în legătură cu examenul și poate dispune
orice alte verificări. În cazul în care se consideră necesar,
membrii comisiei de examinare sau alte persoane care pot
furniza informații asupra examenului pot fi invitate pentru
a fi audiate în ședința Plenului.
Art. 25. — După validarea examenului de capacitate,
prin grija secretarului general, lista tuturor posturilor vacante
de la judecătorii și parchetele de pe lângă judecătorii se
publică, de îndată, separat pentru judecători și procurori, în
Monitorul Oficial al României, Partea a III-a, și se afișează
la sediile judecătoriilor și parchetelor de pe lângă
judecătorii.
Art. 26. — (1) Hotărârea de validare va fi comunicată,
în cel mult 20 de zile, prin grija secretarului general,
Institutului Național al Magistraturii.
(2) Candidații declarați admiși la examen au dreptul, în
ordinea mediilor, să-și aleagă posturile, în termen de
15 zile libere de la publicarea acestora în Monitorul Oficial
al României, Partea a III-a.
(3) În termen de cel mult 3 luni de la data validării
examenului de capacitate, Consiliul va propune
Președintelui României numirea în funcție a magistraților
care au fost declarați reușiți la examenul de capacitate.
Art. 27. — (1) Consiliul poate invalida, în tot sau în
parte, examenul de capacitate în cazurile în care constată
că nu au fost respectate condițiile prevăzute de lege sau
de regulament cu privire la organizarea și desfășurarea
examenului ori că există dovada săvârșirii unei fraude.
(2) În cazul în care dispune invalidarea, Consiliul va
stabili o nouă dată pentru susținerea examenului de
capacitate și va lua orice alte măsuri necesare, potrivit
legii.
Art. 28. — (1) În soluționarea contestațiilor formulate de
magistrați împotriva hotărârilor pronunțate de secțiile
Consiliului, potrivit art. 37 alin. (2) din Legea nr. 317/2004,
se aplică dispozițiile Codului de procedură civilă.
(2) Hotărârea pronunțată de Plenul Consiliului este
definitivă și irevocabilă.
Art. 29. — Secțiile Consiliului au următoarele atribuții
referitoare la cariera magistraților:
1. dispun detașarea și delegarea magistraților, în
condițiile legii;
2. analizează îndeplinirea condițiilor legale de către
magistrații stagiari care au promovat examenul de
capacitate, de către alți juriști care au fost admiși la
concursul de intrare în magistratură, de către magistrații
înscriși la concursul de promovare în funcții de execuție și

6

MONITORUL OFICIAL AL ROMÂNIEI, PARTEA I, Nr. 890/30.IX.2004

de către cei care și-au depus candidatura pentru
promovarea în funcții de conducere;
3. soluționează contestațiile împotriva calificativelor
acordate de comisiile de evaluare anuală a activității
profesionale a magistraților, constituite în condițiile legii;
4. emit avizul conform pentru menținerea în funcție a
magistraților sau, după caz, pentru reîncadrarea în funcție
a magistraților pensionați, până la împlinirea vârstei de
68 de ani;
5. iau măsuri pentru soluționarea sesizărilor primite de
la justițiabili sau de la alte persoane privind conduita
necorespunzătoare a magistraților.
Art. 30. — Secția pentru judecători a Consiliului
numește și promovează magistrații-asistenți ai Înaltei Curți
de Casație și Justiție, în condițiile legii.
Art. 31. — (1) În îndeplinirea atribuțiilor prevăzute de
art. 41 lit. b) din Legea nr. 317/2004, după expirarea
termenelor de 30 de zile prevăzute de dispozițiile art. 48
alin. (3), art. 51 alin. (3) și ale art. 52 alin. (3) din Legea
nr. 303/2004, secretarul general al Consiliului înaintează
candidaturile secției pentru judecători sau secției pentru
procurori, după caz.
(2) În termen de 10 zile de la primire, secția analizează
dosarele și întocmește un referat privind îndeplinirea
condițiilor legale de către candidați. După întocmirea
referatului, dosarele se înaintează Plenului.
Art. 32. — (1) Secția pentru judecători sau secția pentru
procurori, după caz, soluționează contestațiile formulate de
magistrați împotriva calificativelor acordate de comisiile de
evaluare anuală a activității profesionale în termen de
30 de zile.
(2) În urma soluționării contestației, comisia poate hotărî
menținerea aceluiași calificativ sau acordarea unui calificativ
superior.
(3) Hotărârea se comunică magistratului în termen de
5 zile.
(4) Hotărârea secției poate fi atacată cu contestație la
Plen, în termen de 5 zile de la comunicare.
(5) Hotărârea Plenului este definitivă și irevocabilă.
(6) Hotărârea secției sau, după caz, a Plenului se
transmite compartimentului competent al Consiliului, în
vederea includerii sale în dosarul profesional al
magistratului.
Art. 33. — (1) În soluționarea sesizărilor primite în
temeiul art. 41 lit. e) din Legea nr. 317/2004, secția pentru
judecători sau, după caz, secția pentru procurori poate
dispune verificări prin intermediul Direcției inspecției
judiciare, poate solicita colegiului de conducere al instanței
sau parchetului unde își desfășoară activitatea magistratul
comunicarea unui punct de vedere asupra aspectelor
semnalate sau poate lua alte măsuri pentru verificarea
sesizării.
(2) Rezultatul verificărilor se comunică autorului sesizării,
în condițiile Legii nr. 544/2001 privind liberul acces la
informațiile de interes public.
Art. 34. — (1) Secția pentru judecători a Consiliului
încuviințează percheziția, reținerea sau arestarea preventivă
a judecătorilor și a magistraților-asistenți.
(2) Secția pentru procurori a Consiliului încuviințează
percheziția, reținerea sau arestarea preventivă a
procurorilor.
(3) Pentru situațiile prevăzute la alin. (1) și (2), secțiile
se pronunță în termen de cel mult 3 zile de la sesizare.

(4) Dispozițiile prevăzute la alin. (1) și (2) nu se aplică
în caz de infracțiune flagrantă.
Art. 35. — (1) Consiliul îndeplinește, prin secțiile sale,
rolul de instanță de judecată în domeniul răspunderii
disciplinare a judecătorilor și a procurorilor, pentru faptele
prevăzute în art. 97 din Legea nr. 303/2004, precum și
pentru exercitarea funcției cu rea-credință sau gravă
neglijență de către aceștia, dacă fapta nu constituie
infracțiune.
(2) Secția pentru judecători are rolul de instanță
disciplinară și pentru magistrații-asistenți ai Înaltei Curți de
Casație și Justiție.
Art. 36. — (1) Acțiunea disciplinară se exercită de
colegiile de conducere prevăzute de art. 45 alin. (1) din
Legea nr. 317/2004.
(2) În cazul exercitării acțiunii disciplinare, la lucrările
colegiilor de conducere nu participă judecătorii, judecătoriiinspectori sau, după caz, procurorii-inspectori și magistratul
împotriva căruia se exercită acțiunea disciplinară.
Art. 37. — (1) În vederea exercitării acțiunii disciplinare
este obligatorie efectuarea cercetării prealabile, care se
dispune de titularul acestei acțiuni.
(2) Cercetarea prealabilă se efectuează de judecătorii
desemnați de Colegiul de conducere al Înaltei Curți de
Casație și Justiție, de judecătorii-inspectori din cadrul
curților de apel ori, după caz, de procurorii-inspectori din
cadrul Parchetului de pe lângă Înalta Curte de Casație și
Justiție, Parchetului Național Anticorupție sau din cadrul
parchetelor de pe lângă curțile de apel.
(3) Cercetarea prealabilă se efectuează potrivit
dispozițiilor art. 46 alin. (3) din Legea nr. 317/2004.
(4) În cazul abaterilor disciplinare săvârșite de
judecătorii, judecătorii-inspectori sau procurorii-inspectori
prevăzuți la art. 46 alin. (2) din Legea nr. 317/2004,
cercetarea prealabilă se efectuează de judecătorii sau,
după caz, procurorii desemnați de colegiul de conducere al
instanței ori al parchetului din care face parte judecătorul,
judecătorul-inspector sau procurorul-inspector.
(5) După primirea rezultatului cercetării prealabile,
titularul acțiunii disciplinare sesizează Consiliul, în vederea
judecării acțiunii disciplinare.
(6) Acțiunea disciplinară se exercită în termen de 60 de
zile de la data înregistrării actului de constatare a abaterii,
dar nu mai târziu de un an de la data săvârșirii abaterii.
Art. 38. — (1) Îndată după primirea sesizării,
președintele Consiliului stabilește data la care va avea loc
ședința secției pentru soluționarea acțiunii disciplinare.
(2) Lucrările de secretariat vor fi asigurate de către
Direcția inspecției judiciare.
Art. 39. — (1) În procedura disciplinară în fața secțiilor
Consiliului, citarea magistratului împotriva căruia se exercită
acțiunea disciplinară este obligatorie. Magistratul poate fi
reprezentat de un alt magistrat sau poate fi asistat ori
reprezentat de un avocat.
(2) Reprezentarea titularului acțiunii disciplinare se
realizează prin conducătorul instanței sau al parchetului ori
printr-un alt magistrat desemnat de colegiul de conducere.
(3) Părțile vor fi citate cu cel puțin 15 zile înaintea datei
stabilite conform art. 38.
(4) Magistratul și, după caz, reprezentantul sau avocatul
său au dreptul să ia cunoștință de toate actele dosarului și
pot solicita administrarea de probe în apărare.

MONITORUL OFICIAL AL ROMÂNIEI, PARTEA I, Nr. 890/30.IX.2004
(5) Secția Consiliului va putea dispune, chiar din oficiu,
administrarea oricăror probe necesare soluționării acțiunii
disciplinare.
Art. 40. — (1) Membrii secției deliberează, în secret,
asupra acțiunii disciplinare.
(2) Secția Consiliului, în cazul în care constată că
sesizarea este întemeiată, aplică una dintre sancțiunile
disciplinare prevăzute de lege, în raport cu gravitatea
abaterii disciplinare săvârșite de magistrat și cu
circumstanțele personale ale acestuia.
(3) Secția se pronunță printr-o hotărâre care va
cuprinde, în principal, elementele prevăzute la art. 49 din
Legea nr. 317/2004.
(4) Hotărârea va fi semnată de către magistratul care a
prezidat lucrările secției, precum și de către membrii secției
care au participat la soluționarea acțiunii disciplinare.
Art. 41. — (1) Hotărârea secției Consiliului prin care s-a
soluționat acțiunea disciplinară se motivează și se
redactează în termen de cel mult 20 de zile de la
pronunțare și se comunică de îndată, în scris, magistratului
și titularului acțiunii disciplinare. Comunicarea hotărârii este
asigurată de secretarul general al Consiliului.
(2) Împotriva hotărârii prevăzute la alin. (1) se poate
exercita recurs în termen de 15 zile de la comunicare.
Competența soluționării recursului aparține Completului de
9 judecători al Înaltei Curți de Casație și Justiție. Din
Completul de 9 judecători nu pot face parte membrii cu
drept de vot ai Consiliului și magistratul sancționat
disciplinar.
(3) Recursul declarat împotriva hotărârii prevăzute la
alin. (1) se depune la președintele Consiliului, care dispune
înregistrarea acestuia și transmiterea, împreună cu dosarul
cauzei, la Înalta Curte de Casație și Justiție.
(4) Recursul suspendă executarea hotărârii secției
Consiliului de aplicare a sancțiunii disciplinare.
(5) Hotărârea prin care se soluționează recursul
prevăzut la alin. (2) este irevocabilă.
Art. 42. — (1) Hotărârile rămase irevocabile se
comunică, prin grija secretarului general al Consiliului,
titularului acțiunii disciplinare, precum și Direcției resurse
umane și organizare din cadrul Consiliului, în vederea luării
măsurilor corespunzătoare, conform legii.
(2) În cazul în care s-a dispus excluderea din
magistratură a unui judecător sau a unui procuror,
hotărârea irevocabilă se transmite Președintelui României,
în vederea emiterii decretului de eliberare din funcție.
Art. 43. — (1) Procedura de soluționare a contestației
prevăzute de art. 32, precum și cea de soluționare a
acțiunii disciplinare se completează cu dispozițiile Codului
de procedură civilă.
(2) Dispozițiile art. 36—42 referitoare la soluționarea
acțiunii disciplinare se aplică și în cazul soluționării acțiunii
formulate împotriva magistratului pentru exercitarea funcției
cu rea-credință sau gravă neglijență.
Art. 44. — Secțiile Consiliului îndeplinesc orice alte
atribuții prevăzute de lege, de regulamente sau stabilite de
Plen.
CAPITOLUL VI
Statutul membrilor Consiliului
Art. 45. — (1) Membrii Consiliului au calitatea de
demnitar.

7

(2) Durata mandatului membrilor aleși ai Consiliului este
de 6 ani.
(3) Magistrații aleși membri ai Consiliului nu pot fi
promovați pe durata mandatului.
(4) Calitatea de reprezentant al societății civile ales
membru al Consiliului este incompatibilă cu calitatea de
parlamentar, ales local, funcționar public, magistrat în
activitate, notar public, avocat, consilier juridic sau executor
judecătoresc în exercițiu.
(5) Din Consiliu nu pot face parte, în timpul aceluiași
mandat, soți sau rude ori afini până la gradul IV inclusiv.
Art. 46. — (1) Calitatea de membru al Consiliului
încetează, după caz, la expirarea mandatului, prin demisie,
revocare din funcție, nerezolvarea stării de incompatibilitate
în termen de 15 zile de la data alegerii ori în caz de
pierdere a funcției care a determinat desemnarea ca
membru al Consiliului, precum și prin deces.
(2) Magistrații aleși membri ai Consiliului pierd această
calitate în cazul transferului sau al detașării în funcții din
afara instanțelor sau, după caz, a parchetelor.
(3) Magistratul ales ca membru al Consiliului pierde de
drept această calitate dacă a fost sancționat disciplinar.
(4) În cazul încetării calității de membru al Consiliului
înainte de expirarea mandatului, Plenul Consiliului propune
Senatului validarea magistratului care a obținut numărul
următor de voturi în cadrul alegerilor desfășurate potrivit
art. 9 alin. (3) sau art. 14 din Legea nr. 317/2004 ori, după
caz, alegerea unuia dintre candidații prevăzuți la art. 20 din
aceeași lege. Mandatul noului membru durează până la
expirarea mandatului celui în locul căruia a fost ales.
Art. 47. — Calitatea de membru al Consiliului se
suspendă de drept, în situația în care a intervenit, potrivit
legii, suspendarea din funcția de magistrat.
Art. 48. — Președintele sau vicepreședintele Consiliului
propune Plenului Consiliului revocarea din funcția de
membru ales al Consiliului în situația în care persoana în
cauză nu mai îndeplinește condițiile legale pentru a fi
membru ales al Consiliului sau în cazul neîndeplinirii
atribuțiilor în cadrul Consiliului.
Art. 49. — Președintele, vicepreședintele și ceilalți
membri ai Consiliului primesc lunar, pentru activitatea
desfășurată, indemnizația prevăzută de lege.
CAPITOLUL VII
Aparatul tehnic administrativ al Consiliului
Art. 50. — (1) Consiliul dispune de un aparat tehnic
administrativ propriu.
(2) Aparatul tehnic administrativ al Consiliului este
organizat în direcții, servicii și birouri.
Art. 51. — (1) Aparatul tehnic administrativ al Consiliului
este condus de un secretar general, care poate fi ajutat de
un secretar general adjunct.
(2) Secretarul general și secretarul general adjunct sunt
numiți de Plenul Consiliului dintre magistrații care au cel
puțin 10 ani vechime în magistratură și îndeplinesc
celelalte condiții prevăzute de lege pentru promovarea în
funcții de conducere.
(3) Secretarul general și secretarul general adjunct sunt
numiți pe o perioadă de 4 ani, cu posibilitatea reînvestirii.
(4) Secretarul general al Consiliului primește o
indemnizație lunară egală cu cea a unui secretar de stat,
iar secretarul general adjunct primește o indemnizație
lunară egală cu cea a unui subsecretar de stat.

8

MONITORUL OFICIAL AL ROMÂNIEI, PARTEA I, Nr. 890/30.IX.2004

Art. 52. — (1) Sub autoritatea președintelui și
vicepreședintelui Consiliului, secretarul general coordonează
și asigură buna funcționare a compartimentelor din cadrul
aparatului tehnic administrativ al Consiliului, sens în care:
a) asigură colaborarea cu instanțele judecătorești și
parchetele, cu Institutul Național al Magistraturii, cu Școala
Națională de Grefieri, cu Ministerul Justiției, cu alte instituții
și autorități, în condițiile legii;
b) asigură comunicarea hotărârilor pronunțate de secțiile
Consiliului, în materie disciplinară;
c) asigură legătura dintre conducerea Consiliului și
compartimentele din aparatul tehnic administrativ;
d) asigură redactarea și comunicarea ordinii de zi a
ședințelor Consiliului și redactarea proceselor-verbale de
ședință;
e) asigură ținerea în registre speciale a evidenței
lucrărilor, precum și arhivarea dosarelor;
f) coordonează elaborarea programelor privind activitatea
Consiliului și controlează modul de realizare a acestora;
g) transmite Ministerului Justiției propunerile cu privire la
necesitatea inițierii sau modificării unor acte normative în
domeniul justiției, în condițiile art. 39 alin. (5) din Legea
nr. 317/2004;
h) coordonează activitatea de elaborare a rapoartelor și
sintezelor privind activitatea Consiliului;
i) participă la ședințele plenului, iar la ședințele secțiilor
poate participa și prin delegare;
j) asigură pregătirea lucrărilor pentru ședințele plenului
și ale secțiilor Consiliului și verifică realizarea măsurilor
stabilite;
k) asigură transmiterea avizului către inițiatori, în cazul
proiectelor de acte normative ce privesc activitatea
autorității judecătorești, precum și orice alte proiecte de
regulamente și ordine care se aprobă de ministrul justiției,
în cazurile prevăzute de lege, în condițiile art. 39 alin. (3)
și (4) din Legea nr. 317/2004;
l) asigură publicarea anuală, în Monitorul Oficial al
României, Partea a III-a, și pe pagina de Internet a
Consiliului, a raportului privind starea justiției, adoptat de
Plenul Consiliului în temeiul art. 39 alin. (6) din Legea
nr. 317/2004;
m) supune dezbaterii și aprobării Plenului proiectul de
buget al Consiliului;
n) coordonează îndeplinirea atribuțiilor prevăzute la
art. 38 lit. h) din Legea nr. 317/2004;
o) coordonează activitatea de redactare și editare a
Buletinului Oficial al Consiliului;
p) numește, eliberează din funcție, soluționează acțiunea
disciplinară și exercită orice alte atribuții privind personalul
cu funcții de execuție din aparatul tehnic administrativ al
Consiliului;
q) face propuneri Plenului de numire și eliberare din
funcție în legătură cu personalul cu funcții de conducere;
r) prezintă președintelui Consiliului proiectul protocolului
ce urmează a fi încheiat cu Jandarmeria Română pentru
paza sediului Consiliului, a bunurilor și valorilor aparținând
acestuia, supravegherea accesului și menținerea ordinii
interioare necesare desfășurării normale a activității în
acest sediu;
s) prezintă președintelui Consiliului proiectul protocolului
ce urmează a fi încheiat cu ministrul administrației și
internelor pentru asigurarea protecției magistraților aleși
membri ai Consiliului.

(2) Secretarul general îndeplinește orice alte atribuții
încredințate de președintele Consiliului.
Art. 53. — În realizarea atribuțiilor sale, secretarul
general emite dispoziții, potrivit prevederilor legale și
prezentului regulament.
Art. 54. — Atribuțiile secretarului general adjunct se
stabilesc de președintele Consiliului, la propunerea
secretarului general.
Art. 55. — Secretarul general adjunct este înlocuitorul
de drept al secretarului general.
Art. 56. — Conducerea compartimentelor din cadrul
aparatului tehnic administrativ al Consiliului se asigură de
către directori, șefi de servicii și șefi de birouri care
organizează, coordonează, îndrumă și răspund de
activitatea compartimentului pe care îl conduc și asigură
buna colaborare cu alte compartimente.
Art. 57. — Conducătorii compartimentelor din cadrul
aparatului tehnic administrativ al Consiliului au următoarele
atribuții comune:
a) verifică și răspund de lucrările efectuate în cadrul
compartimentelor pe care le conduc;
b) verifică modul în care personalul din subordine își
îndeplinește îndatoririle profesionale și de serviciu și propun
secretarului general, în condițiile legii, stimularea celor cu
activitate meritorie, măsurile corespunzătoare pentru
prevenirea săvârșirii de abateri disciplinare și inițierea
procedurii de aplicare a sancțiunilor disciplinare persoanelor
care comit astfel de abateri;
c) răspund de repartizarea echilibrată a sarcinilor
personalului din subordine, întocmind fișa postului pentru
fiecare persoană în parte;
d)
întocmesc
programele
de
activitate
ale
compartimentelor și le prezintă spre aprobare Plenului
Consiliului; stabilesc măsurile necesare și urmăresc
îndeplinirea în mod corespunzător a obiectivelor din aceste
programe;
e) urmăresc și răspund de elaborarea corespunzătoare
și la termenele stabilite a lucrărilor repartizate de
conducerea Consiliului sau de secretarul general, cuprinse
în programele de activitate;
f) repartizează personalului din subordine lucrările
primite de la conducerea Consiliului sau de la secretarul
general;
g) evaluează activitatea profesională a personalului din
subordine;
h) îndeplinesc orice alte atribuții stabilite de lege, de
regulamente, de conducerea Consiliului sau de secretarul
general.
Art. 58. — Structura compartimentelor aparatului tehnic
administrativ al Consiliului și modul de organizare a
activității acestora se stabilesc de Plen.
Art. 59. — Atribuțiile funcțiilor din cadrul aparatului
tehnic administrativ al Consiliului sunt prevăzute prin fișele
posturilor.
Art. 60. — Din aparatul tehnic administrativ al Consiliului
fac parte:
1. Direcția resurse umane și organizare, alcătuită din:
a) Serviciul resurse umane pentru instanțele
judecătorești;
b) Serviciul resurse umane pentru parchete;
c) Serviciul organizarea instanțelor și parchetelor;
d) Serviciul recrutare, formare și perfecționare
profesională.

MONITORUL OFICIAL AL ROMÂNIEI, PARTEA I, Nr. 890/30.IX.2004
2. Direcția economică și administrativ, alcătuită din:
a) Serviciul salarizare și buget;
b) Serviciul administrativ și aprovizionare.
3. Direcția inspecției judiciare;
4. Serviciul legislație, contencios și documentare;
5. Biroul de audit public intern;
6. Biroul de informare publică și relații cu presa;
7. Biroul de informatică;
8. Biroul relații internaționale.
1. Direcția resurse umane și organizare
Art. 61. — (1) Direcția resurse umane și organizare
asigură cadrul organizatoric și funcțional necesar
desfășurării activității Consiliului, instanțelor judecătorești și
parchetelor, Institutului Național al Magistraturii și Școlii
Naționale de Grefieri.
(2) Direcția resurse umane și organizare evaluează, în
condițiile legii, modul de organizare și funcționare a
instanțelor judecătorești și parchetelor și propune conducerii
Consiliului măsurile corespunzătoare pentru asigurarea
funcționării eficiente a acestora.
a) Serviciul resurse umane pentru instanțele
judecătorești
Art. 62. — Serviciul resurse umane pentru instanțele
judecătorești are următoarele atribuții:
a) asigură secretariatul Plenului și al secției pentru
judecători, cu excepția cazului în care secția are rolul de
instanță de judecată pentru judecători și magistrațiiasistenți;
b) efectuează lucrările referitoare la numirea și
eliberarea din funcție a judecătorilor și magistrațilorasistenți;
c) efectuează lucrările referitoare la numiri și revocări
din funcții de conducere a judecătorilor și magistrațilorasistenți;
d) efectuează lucrările referitoare la promovarea în
funcții superioare de execuție a judecătorilor și magistrațilorasistenți;
e) efectuează lucrările referitoare la numirea în funcție
a judecătorilor stagiari pe baza rezultatelor obținute la
examenul de absolvire a Institutului Național al
Magistraturii;
f) efectuează lucrările referitoare la eliberarea din funcție
a judecătorilor stagiari;
g) efectuează lucrările privind transferul judecătorilor;
h) efectuează lucrările privind suspendarea din funcție a
judecătorilor și magistraților-asistenți;
i) efectuează lucrările referitoare la numirea, pe
perioadă determinată, în posturi vacante, a judecătorilor de
carieră pensionari;
j) efectuează lucrările referitoare la conferirea de
distincții pentru judecători, potrivit legii;
k) întocmește lucrările referitoare la detașarea
judecătorilor, în cadrul instanțelor judecătorești, la Consiliu,
Institutul Național al Magistraturii, Școala Națională de
Grefieri, Ministerul Justiției și unitățile subordonate acestuia
ori la alte autorități publice;
l) efectuează lucrările referitoare la delegarea
judecătorilor curților de apel;
m) întocmește lucrări referitoare la emiterea avizului
conform pentru menținerea în funcție a judecătorilor sau
pentru reîncadrarea în funcție a judecătorilor pensionați,
până la împlinirea vârstei de 68 de ani;

9

n) întocmește și actualizează baza de date cuprinzând
judecătorii care s-au remarcat în activitatea profesională, pe
baza criteriilor prevăzute de art. 41 alin. (2) din Legea
nr. 303/2004;
o) ține evidența posturilor vacante de conducere, din
cadrul instanțelor judecătorești;
p) ține evidența posturilor vacante de judecător de la
Înalta Curte de Casație și Justiție;
q) centralizează candidaturile depuse pentru ocuparea
funcțiilor de conducere la instanțele judecătorești, a
funcțiilor de judecător și a funcțiilor de conducere de la
Înalta Curte de Casație și Justiție;
r) efectuează lucrări privind acordarea unor drepturi de
personal și urmărește respectarea legislației care
reglementează aceste drepturi;
s) întocmește și păstrează dosarele profesionale ale
judecătorilor și magistraților-asistenți și asigură
confidențialitatea datelor cuprinse în acestea. În acest scop,
verifică actele prezentate pentru numirea personalului,
potrivit legii;
t) efectuează lucrările necesare în vederea numirii
personalului și urmărește ținerea la zi a dosarelor
profesionale, prin introducerea tuturor actelor și
documentelor necesare;
u) întocmește și actualizează baza de date referitoare
la judecători și magistrații-asistenți.
b) Serviciul resurse umane pentru parchete
Art. 63. — Serviciul resurse umane pentru parchete
are următoarele atribuții:
a) asigură secretariatul Plenului și al secției pentru
procurori, cu excepția cazului în care secția are rolul de
instanță de judecată pentru procurori;
b) efectuează lucrările referitoare la numirea și
eliberarea din funcție a procurorilor;
c) efectuează lucrările referitoare la numiri și revocări
din funcții de conducere a procurorilor;
d) efectuează lucrările referitoare la promovarea în
funcții superioare de execuție a procurorilor;
e) efectuează lucrările referitoare la numirea în funcție
a procurorilor stagiari pe baza rezultatelor obținute la
examenul de absolvire a Institutului Național al
Magistraturii;
f) efectuează lucrările referitoare la eliberarea din funcție
a procurorilor stagiari;
g) efectuează lucrările privind transferul procurorilor;
h) efectuează lucrările privind suspendarea din funcție a
procurorilor;
i) efectuează lucrările referitoare la numirea, pe o
perioadă determinată, în posturi vacante, a procurorilor de
carieră pensionari;
j) efectuează lucrările referitoare la conferirea de
distincții pentru procurori, potrivit legii;
k) întocmește lucrările referitoare la detașarea
procurorilor, în cadrul parchetelor, la Consiliu, Institutul
Național al Magistraturii, Școala Națională de Grefieri,
Ministerul Justiției și unitățile subordonate acestuia ori la
alte autorități publice;
l) întocmește lucrările referitoare la emiterea avizului
conform pentru menținerea în funcție a procurorilor sau
pentru reîncadrarea în funcție a procurorilor pensionați,
până la împlinirea vârstei de 68 de ani;
m) întocmește și actualizează baza de date cuprinzând
procurorii care s-au remarcat în activitatea profesională, pe

10

MONITORUL OFICIAL AL ROMÂNIEI, PARTEA I, Nr. 890/30.IX.2004

baza criteriilor prevăzute de art. 41 alin. (2) din Legea
nr. 303/2004;
n) ține evidența posturilor vacante de conducere din
cadrul parchetelor;
o) centralizează candidaturile depuse pentru ocuparea
funcțiilor de conducere la parchete;
p) efectuează lucrări privind acordarea unor drepturi de
personal și urmărește respectarea legislației care stabilește
aceste drepturi;
q) întocmește și păstrează dosarele profesionale ale
procurorilor și asigură confidențialitatea datelor cuprinse în
acestea. În acest scop, verifică actele prezentate pentru
numirea personalului, potrivit legii;
r) efectuează lucrările necesare în vederea numirii
personalului și urmărește ținerea la zi a dosarelor
profesionale, prin introducerea tuturor actelor și
documentelor necesare;
s) întocmește și actualizează baza de date referitoare la
procurori.
Art. 64. — Dosarele profesionale ale magistraților
cuprind:
a) fișa în care se consemnează evoluția carierei de
magistrat de la intrarea în magistratură, până la încetarea
funcției;
b) cererea de numire în funcție;
c) actele de stare civilă (în copie);
d) actele de studii (în copie);
e) curriculum vitae;
f) copii de pe cartea de muncă;
g) cazier judiciar;
h) adeverințe medicale, potrivit legii, precum și
rezultatele testelor psihologice, unde este cazul;
i) caracterizări provenind de la fostele locuri de muncă
sau, după caz, de la ultima instituție de învățământ
absolvită;
j) declarații cu privire la respectarea interdicțiilor
prevăzute de Legea nr. 303/2004;
k) rezultatele obținute la concursul de admitere în
Institutul Național al Magistraturii, examentul de capacitate,
lucrări scrise susținute la concursuri, certificatul de
absolvire a Institutului Național al Magistraturii, rezultatele
privind cursurile de perfecționare, alte diplome și certificate
(de exemplu: de absolvire a cursurilor postuniversitare, de
absolvire a unor cursuri în străinătate, diplome de master
de la diferite universități și alte cursuri, diplome de
doctorat, titluri științifice și didactice);
l) ordinele și celelalte documente, precum și
comunicările de numire, delegare, detașare, transfer,
promovare și încetare din funcție;
m) aprecierile anuale;
n) hotărârea definitivă privind aplicarea unei sancțiuni
disciplinare;
o) actele încheiate ca urmare a verificărilor efectuate ori
în urma eventualelor sesizări privind activitatea
profesională.
Art. 65. — (1) Datele din dosarele profesionale ale
magistraților sunt confidențiale.
(2) Magistratul are dreptul să-și consulte propriul dosar
profesional.
c) Serviciul organizarea instanțelor și parchetelor
Art. 66. — Serviciul organizarea instanțelor și
parchetelor are ca principale atribuții:

a) examinează propunerile și solicitările privind
înființarea sau desființarea de instanțe judecătorești și
parchete;
b) fundamentează avizul Consiliului pentru suplimentarea
sau reducerea numărului de posturi la instanțele
judecătorești și parchete;
c) fundamentează avizul Consiliului pentru stabilirea
numărului maxim de posturi pentru instanțe și parchete;
d) fundamentează avizul Consiliului pentru stabilirea
numărului maxim de posturi pentru Înalta Curte de Casație
și Justiție;
e) fundamentează avizul Consiliului pentru statele de
funcții și personal pentru curțile de apel, tribunale, tribunale
specializate, judecătorii și parchete;
f) examinează solicitările privind înființarea de sedii
secundare ale instanțelor judecătorești și parchetelor;
g) face propuneri și întocmește lucrările privind stabilirea
circumscripțiilor instanțelor judecătorești și parchetelor;
h) întocmește lucrările privind categoriile de procese sau
de cereri care se soluționează în municipiul București
numai de anumite instanțe, cu respectarea competenței
materiale prevăzute de lege;
i) întocmește lucrările necesare și face propuneri privind
stabilirea numărului vicepreședinților curților de apel, ai
tribunalelor și ai tribunalelor specializate, precum și
judecătoriilor la care funcționează un vicepreședinte, la
propunerea președinților curților de apel;
j) întocmește lucrările necesare și formulează propuneri
privind numărul adjuncților procurorilor generali ai
parchetelor de pe lângă curțile de apel și ai primprocurorilor parchetelor de pe lângă tribunale, precum și
parchetele de pe lângă judecătorii, unde prim-procurorii
sunt ajutați de adjuncți, la propunerea procurorului general
al Parchetului de pe lângă Înalta Curte de Casație și
Justiție;
k) întocmește lucrările necesare și formulează propuneri
privind suplimentarea sau reducerea numărului de posturi
pentru instanțe sau parchete;
l) urmărește permanent echilibrarea statelor de funcții cu
volumul de activitate al instanțelor judecătorești și
parchetelor și, când este cazul, face propuneri pentru
redistribuirea unor posturi între instanțe sau parchete,
întocmind lucrările necesare;
m) efectuează ori participă la efectuarea unor sinteze
privind activitatea instanțelor judecătorești și parchetelor,
propunând măsurile ce se impun;
n) întocmește lucrările privind structura organizatorică,
statele de funcții și statele de personal ale Institutului
Național al Magistraturii și ale Școlii Naționale de Grefieri,
la propunerea Consiliului științific al Institutului Național al
Magistraturii, respectiv a Consiliului de conducere al Școlii
Naționale de Grefieri;
o) asigură ținerea la zi a evidenței posturilor de la
instanțele judecătorești și parchete, propune numărul de
locuri pentru concursul de admitere la Școala Națională de
Grefieri și realizează, împreună cu un reprezentant al Școlii
Naționale de Grefieri, repartizarea pe posturile vacante a
absolvenților școlii;
p) stabilește indicatori statistici referitori la fenomenul
judiciar și la activitatea desfășurată de instanțele
judecătorești și parchete;
q) elaborează instumentele primare de culegere a
datelor, precum și centralizatoarele statistice ale tuturor

MONITORUL OFICIAL AL ROMÂNIEI, PARTEA I, Nr. 890/30.IX.2004
instanțelor judecătorești și parchetelor; sintetizează,
sistematizează și interpretează datele statistice privitoare la
activitatea instanțelor judecătorești și parchetelor. În acest
scop exploatează, modifică, adaptează și perfecționează
programul pe calculator destinat statisticii, în colaborare cu
Biroul informatică;
r) organizează și îndrumă activitatea de statistică
judiciară la instanțele judecătorești și parchete și
organizează arhivarea datelor statistice;
s) efectuează sau participă la efectuarea unor sinteze
privind evoluția fenomenului judiciar;
t) asigură documentarea de specialitate necesară în
domeniul statisticii judiciare;
u) asigură comunicarea datelor statistice Institutului
Național de Statistică, cu care ține legătura permanent;
v) pune la dispoziție date privind activitatea instanțelor
judecătorești și parchetelor și date privind fenomenul
judiciar, la solicitarea autorităților publice naționale și a altor
organisme interne și internaționale interesate;
w) efectuează lucrările privind declarațiile de avere și
declarațiile de interese, în condițiile legii.
d) Serviciul recrutare, formare și perfecționare
profesională
Art. 67. — Serviciul recrutare, formare și perfecționare
profesională are următoarele atribuții:
a) efectuează lucrările necesare pentru îndeplinirea
atribuțiilor organizatorice care revin Consiliului în legătură
cu stabilirea numărului anual de cursanți ai Institutului
Național al Magistraturii și organizarea concursului de
admitere la Institutul Național al Magistraturii și la Școala
Națională de Grefieri;
b) efectuează lucrările necesare pentru îndeplinirea
atribuțiilor ce revin Consiliului în legătură cu organizarea
concursului de admitere în magistratură;
c) efectuează lucrările necesare pentru îndeplinirea
atribuțiilor ce revin Consiliului în legătură cu examenul de
capacitate al magistraților stagiari și personalului de
specialitate juridică, asimilat magistraților;
d) efectuează lucrările necesare pentru îndeplinirea
atribuțiilor ce revin Consiliului în legătură cu examenul de
promovare a magistraților în funcții de execuție vacante
sau pe loc;
e) întocmește și păstrează dosarele profesionale pentru
aparatul propriu al Consiliului;
f) colaborează cu Institutul Național al Magistraturii și cu
Școala Națională de Grefieri în legătură cu acțiunile de
formare și perfecționare profesională a magistraților și
personalului auxiliar de specialitate de la instanțele
judecătorești și parchete, precum și a celuilalt personal din
sistemul justiției;
g) întocmește lucrările privind numirea și revocarea
directorului și directorilor adjuncți ai Institutului Național al
Magistraturii și desemnarea judecătorilor și procurorilor care
vor face parte din Consiliul științific al Institutului Național
al Magistraturii;
h) întocmește lucrările privind numirea directorului și
directorilor adjuncți ai Școlii Naționale de Grefieri și
desemnarea magistraților membri în consiliul de conducere
al acesteia;
i) organizează concursuri/examene pentru ocuparea
posturilor vacante de execuție din aparatul tehnic
administrativ al Consiliului;

11

j) face propuneri și efectuează lucrările necesare privind
încadrarea, promovarea ori încetarea din funcție a
personalului de execuție din aparatul tehnic administrativ al
Consiliului;
k) asigură testarea psihologică a persoanelor care
candidează pentru funcția de magistrat sau a personalului
de specialitate juridică din cadrul Consiliului, asimilat
magistraților, potrivit legii;
l) asigură testarea psihologică periodică a judecătorilor,
procurorilor, magistraților asistenți de la Înalta Curte de
Casație și Justiție și a personalului de specialitate juridică
din cadrul Consiliului, asimilat magistraților, potrivit legii, cu
prilejul promovărilor pe loc sau într-o funcție de conducere;
m) asigură evaluarea integrității psihoprofesionale a
magistraților, a persoanelor care pot intra în sistem fără a
susține concursul de admitere în magistratură, precum și a
personalului de specialitate juridică din cadrul Consiliului,
asimilat magistraților, potrivit legii;
n) realizează, la cerere, consilierea psihologică a
magistraților și personalului de specialitate juridică asimilat
magistraților, potrivit legii;
o) desfășoară lucrări de cercetare în domeniul
psihodiagnozei și psihologiei resurselor umane.
2. Direcția economică și administrativ
a) Serviciul salarizare și buget
Art. 68. — (1) Serviciul salarizare și buget are, în ceea
ce privește salarizarea și drepturile de personal,
următoarele atribuții:
a) întocmește statele de funcții și statele de personal
pentru Consiliu, împreună cu Direcția resurse umane și
organizare;
b) urmărește angajarea, lichidarea, ordonanțarea și plata
cheltuielilor de personal pentru aparatul tehnic administrativ
al Consiliului, potrivit legii;
c) urmărește, împreună cu Direcția resurse umane și
organizare, aplicarea legislației în domeniul drepturilor de
personal: salarii, indemnizații, sporuri, grade, trepte, salariu
de merit și altele, pentru Consiliu;
d) avizează, împreună cu Direcția resurse umane și
organizare și cu Serviciul legislație, contencios și
documentare, încadrările și modificările de încadrări,
echivalările de funcții și specialități pentru Consiliu;
e) elaborează, împreună cu Direcția resurse umane și
organizare, criteriile pentru acordarea premiilor trimestriale
și anuale pe categorii de personal;
f) calculează drepturile de personal (salarii, indemnizații,
concedii de odihnă și alte drepturi ca: premii, stimulente)
pentru personalul din aparatul tehnic administrativ al
Consiliului;
g) stabilește și asigură efectuarea plății în termen a
obligațiilor față de bugetul de stat, bugetul asigurărilor
sociale de stat, fondul pentru șomaj și fondul asigurărilor
sociale de sănătate;
h) analizează proiectul de buget al Institutului Național
al Magistraturii și al Școlii Naționale de Grefieri și
formulează propuneri corespunzătoare;
i) fundamentează avizul conform al Consiliului pentru
proiectele de buget ale instanțelor și parchetelor, potrivit
legii;
j) întocmește lunar situația privind monitorizarea
cheltuielilor de personal finanțate de la bugetul de stat
pentru Consiliu și unitățile aflate în coordonare și o
transmite, potrivit legii, la Ministerul Finanțelor Publice;

12

MONITORUL OFICIAL AL ROMÂNIEI, PARTEA I, Nr. 890/30.IX.2004

k) întocmește fișele fiscale privind impozitul pe venit;
l) întocmește dările de seamă statistice lunare privind
indicatorii de muncă și salarii pentru Consiliu și asigură
transmiterea acestora, conform legii, la Institutul Național
de Statistică;
m) emite puncte de vedere în probleme de salarizare și
drepturi de personal, la solicitarea compartimentelor din
cadrul Consiliului;
n) asigură întocmirea și depunerea declarațiilor nominale
privind: contribuțiile de asigurări sociale, contribuțiile la
fondul pentru șomaj și la fondul asigurărilor sociale de
sănătate;
o) asigură întocmirea și depunerea declarației lunare
privind impozitul pe salarii reținut angajaților.
(2) Serviciul salarizare și buget are, în ceea ce privește
bugetul, următoarele atribuții:
a) angajează, alături de ordonatorul de credite, utilizarea
creditelor bugetare în limita bugetului aprobat;
b) fundamentează, pe baza propunerilor compartimentelor
din cadrul Consiliului (direcții, servicii, birouri), ale unităților
aflate în coordonare, necesarul anual de credite,
elaborează proiectul de buget al Consiliului și se ocupă de
obținerea avizului consultativ al Ministerului Finanțelor
Publice;
c) propune repartizarea indicatorilor financiari și
urmărește realizarea lor pe capitole bugetare și categorii
de cheltuieli, potrivit legii;
d) gestionează și utilizează veniturile proprii, aprobate
potrivit legii;
e) asigură fondurile necesare pentru deplasările
personalului Consiliului în țară și în străinătate, ține
evidența operativă a acestora și verifică deconturile,
urmărește încadrarea în cheltuielile aprobate prin buget;
f) organizează activitatea casieriei, în conformitate cu
prevederile legale; ia măsuri pentru efectuarea tuturor
plăților în numerar, precum și efectuarea operațiunilor
curente cu Direcția de Trezorerie și Contabilitate Publică a
Municipiului București și cu unitatea bancară competentă
pentru operațiuni de plăți externe;
g) exercită, potrivit legii, controlul financiar preventiv
asupra tuturor operațiunilor și documentelor din care derivă
drepturi sau obligații patrimoniale;
h) asigură organizarea evidenței contabile în cadrul
Consiliului, îndrumă și coordonează această activitate la
ordonatorii secundari de credite, centralizează situațiile
financiare trimestriale și anuale ale ordonatorilor secundari
și terțiari de credite și asigură transmiterea acestora la
Ministerul Finanțelor Publice, la termenele stabilite potrivit
reglementărilor legale;
i) organizează și efectuează operațiunile prevăzute de
lege privind evidența contabilă a patrimoniului aflat în
gestiunea responsabilului de bunuri din cadrul Serviciului
administrativ și aprovizionare;
j) înregistrează notele contabile și ține evidența
conturilor sintetice și analitice și întocmește balanțele de
verificare lunare;
k) asigură evidența și raportarea angajamentelor
bugetare și legale;
l) analizează și supune spre aprobare ordonatorului
principal de credite propunerile cu persoanele desemnate
de către ordonatorii secundari de credite pentru acordarea
vizei de control financiar preventiv propriu;
m) întocmește situația centralizatoare a tuturor
operațiunilor supuse vizei de control financiar preventiv

propriu la nivelul ordonatorilor secundari de credite și
asigură transmiterea trimestrială a acestora la Ministerul
Finanțelor Publice;
n) întocmește situația trimestrială privind execuția
cheltuielilor bugetare angajate pentru aparatul tehnic
administrativ al Consiliului;
o) centralizează situația trimestrială privind execuția
bugetară aprobată ordonatorilor din subordine și asigură
transmiterea acesteia la Ministerul Finanțelor Publice.
b) Serviciul administrativ și aprovizionare
Art. 69. — Serviciul administrativ și aprovizionare are
următoarele atribuții:
a) face propuneri pentru buget referitoare la cheltuielile
de întreținere, cheltuielile materiale și de capital pentru
activitatea Consiliului;
b) administrează întregul patrimoniu al Consiliului;
c) ține evidența operativă a mijloacelor fixe și a
obiectelor de inventar;
d) ține evidența bunurilor din patrimoniul Consiliului;
e) întocmește anual listele de inventar al bunurilor, pe
camere și pe persoane;
f) negociază, propune spre încheiere și urmărește
executarea în bune condiții a contractelor de întreținere și
servicii pentru apă, canalizare, gaze, electricitate, telefoane,
lifturi, faxuri, copiatoare, mașini de scris, mașini de calcul
etc.;
g) întocmește liste de dotări independente necesare
Consiliului, cu finanțare de la buget, în limita sumei
aprobate;
h) organizează, asigură și execută efectiv, prin licitație
sau oferte, conform legii, achiziționarea bunurilor prevăzute
în listele de dotări independente;
i) asigură aprovizionarea cu bunuri materiale, rechizite,
mijloace tehnice necesare desfășurării activității Consiliului
și se preocupă de confecționarea legitimațiilor de serviciu,
diplomelor, atestatelor și altor documente;
j) asigură recepția, evidența și distribuirea pe bază de
fișe a tuturor bunurilor și materialelor ce sunt achiziționate
pentru activitatea proprie a Consiliului;
k) asigură transportul de persoane și mărfuri,
întreținerea și exploatarea în condiții bune și de siguranță
a autoturismelor din dotarea Consiliului;
l) emite foile de pacurs zilnic pentru fiecare autoturism
din dotarea Consiliului;
m) întocmește fișa activității zilnice pentru parcul auto;
n) întocmește situația privind consumul de carburanți din
cursul lunii, pentru fiecare autoturism, și o depune la
Serviciul salarizare și buget la sfârșitul lunii;
o) verifică în prima zi a lunii stocul de carburanți pentru
fiecare autoturism, consemnând stocul existent într-un
proces-verbal;
p) asigură reparațiile curente, întreținerea, curățenia și
administrarea sediului Consiliului;
q) întocmește lista bunurilor din patrimoniul Consiliului,
propuse pentru casare;
r) întocmește și prezintă spre aprobare referatele de
necesitate privind materialele și obiectele de inventar, pe
baza solicitărilor compartimentelor funcționale;
s) verifică activitatea magazinerului cu privire la modul
de gestionare a materialelor intrate și ieșite din magazie și
a modului de depozitare a acestora;

MONITORUL OFICIAL AL ROMÂNIEI, PARTEA I, Nr. 890/30.IX.2004
t) întocmește planul pentru deszăpezire, combaterea
fenomenelor meteorologice periculoase și paza contra
incendiilor și se preocupă de aplicarea lor;
u) asigură, împreună cu trupele de jandarmi, securitatea
și paza sediului propriu;
v) asigură decontarea la timp a tuturor cheltuielilor
efectuate zilnic pe linie de administrație și aprovizionare;
w) asigură însușirea și aplicarea normelor de protecție a
muncii de către personalul Consiliului;
x) întocmește planul de evacuare a personalului și
bunurilor materiale din Consiliu în caz de calamități și
catastrofe sau pe timp de război;
y) face anual propuneri de buget pentru înzestrarea cu
materialele necesare a formațiunilor de apărare civilă în
timp de pace și război;
z) participă prin reprezentantul său la pregătirea și
convocările organizate de comandantul de apărare civilă;
execută, conform planului de evacuare, exerciții de
alarmare a personalului și exercită orice alte atribuții privind
apărarea civilă.
3. Direcția inspecției judiciare
Art. 70. — (1) Direcția inspecției judiciare îndeplinește,
potrivit legii, atribuții de verificare, inspecție și control în
toate domeniile specifice de activitate, sub coordonarea și
controlul Consiliului.
(2) În cadrul Direcției inspecției judiciare funcționează
inspectori generali numiți de Plenul Consiliului dintre
magistrații care au cel puțin 10 ani vechime în magistratură
și care îndeplinesc celelalte condiții prevăzute de lege
pentru promovarea în funcții de conducere.
Art. 71. — Inspectorii generali exercită, în principal,
următoarele atribuții:
a) efectuează verificări la instanțe și parchete, în
legătură cu respectarea normelor procedurale privind
primirea cererilor, stabilirea termenelor, pronunțarea,
redactarea și comunicarea hotărârilor, înaintarea dosarelor
în apel și recurs, executarea hotărârilor penale și civile și
informează conducerea Consiliului despre deficiențele
constatate, formulând propuneri adecvate;
b) verifică și soluționează sesizările adresate Consiliului
privind conduita necorespunzătoare a judecătorilor,
procurorilor și a magistraților asistenți de la Înalta Curte de
Casație și Justiție;
c) verifică modul de îndeplinire a atribuțiilor de
conducere a instanțelor judecătorești și a parchetelor, a
atribuțiilor ce decurg din legi și regulamente pentru
asigurarea bunei funcționări a instanțelor și parchetelor, a
calității corespunzătoare a serviciului, semnalând
deficiențele
constatate
și
formulând
propuneri
corespunzătoare pentru înlăturarea acestora;
d) efectuează verificări, în vederea încuviințării de către
secțiile Consiliului a percheziției, reținerii sau arestării
preventive a magistraților;
e) analizează concluziile controalelor tematice efectuate
prin judecătorii-inspectori și procurorii-inspectori și prezintă
propuneri privind măsurile necesare;
f) efectuează verificări privind îndeplinirea de către
magistrați a condiției de bună reputație;

13

g) efectuează verificări privind îndeplinirea condiției de
bună reputație de către candidații admiși la concursul de
admitere în magistratură, în condițiile Regulamentului
privind organizarea și desfășurarea concursului de admitere
în magistratură, aprobat prin Hotărârea Consiliului Superior
al Magistraturii nr. 157/2004*);
h) asigură secretariatul secțiilor Consiliului, în cazul în
care acestea au rolul de instanță disciplinară pentru
magistrați.
4. Serviciul legislație, contencios și documentare
Art. 72. — (1) Serviciul legislație, contencios și
documentare are, în materie de legislație, următoarele
atribuții:
a) elaborează punctul de vedere privind avizarea
proiectelor de acte normative și studii de analiză strategică
ce privesc activitatea autorității judecătorești;
b) elaborează punctul de vedere privind avizarea
proiectelor de regulamente și ordine care se aprobă de
ministrul justiției, în cazurile prevăzute de lege;
c) sesizează secretarul general al Consiliului cu privire
la necesitatea inițierii sau modificării unor acte normative în
domeniul justiției;
d) formulează puncte de vedere pe probleme juridice, la
solicitarea compartimentelor Consiliului, a Ministerului
Justiției sau a altor autorități ori instituții publice.
(2) În materie de contencios are următoarele atribuții:
a) avizează, din punct de vedere al legalității, orice
măsură de natură să angajeze răspunderea patrimonială a
președintelui Consiliului în calitate de ordonator principal de
credite;
b) avizează, din punct de vedere al legalității, orice
măsură care ar putea aduce atingere drepturilor Consiliului
sau ale personalului său;
c) avizează contractele încheiate de către Consiliu în
calitate de ordonator principal de credite;
d) avizează, la solicitarea unităților aflate în coordonarea
Consiliului, contractele încheiate de către acestea;
e) avizează hotărârile emise de Consiliu privind
personalul de conducere încadrat în aparatul tehnic
administrativ;
f) avizează hotărârile emise de Consiliu privind numirea
și revocarea din funcție a directorului și directorilor adjuncți
ai Institutului Național al Magistraturii și a directorului și
directorilor adjuncți ai Școlii Naționale de Grefieri;
g) avizează hotărârile Consiliului de desemnare a
judecătorilor și procurorilor care vor face parte din Consiliul
științific al Institutului Național al Magistraturii, precum și
hotărârile de desemnare a magistraților ca membri în
Consiliul de conducere al Școlii Naționale de Grefieri;
h) avizează deciziile secretarului general referitoare la
numire, promovare, eliberare din funcție și sancționare
disiciplinară pentru personalul de execuție din aparatul
tehnic administrativ al Consiliului;
i) verifică și avizează, la solicitarea compartimentelor din
cadrul Consiliului, valabilitatea actelor prezentate pentru
stabilirea vechimii în muncă sau în profesie;

*) Hotărârea Consiliului Superior al Magistraturii nr. 157/2004 a fost publicată în Monitorul Oficial al României, Partea I, nr. 879 din
27 septembrie 2004.

14

MONITORUL OFICIAL AL ROMÂNIEI, PARTEA I, Nr. 890/30.IX.2004

j) reprezintă Consiliul și apără drepturile și interesele
acestuia în fața instanțelor judecătorești și a altor organe
de jurisdicție;
k) îndeplinește lucrările pentru soluționarea acțiunii
disciplinare, potrivit legii, pentru personalul din aparatul
tehnic administrativ al Consiliului;
l) duce la îndeplinire, împreună cu Direcția resurse
umane și organizare, măsurile dispuse în legătură cu
executarea hotărârilor privind aplicarea sancțiunilor
disciplinare judecătorilor, procurorilor și magistraților
asistenți.
(3) În materie de documentare are următoarele atribuții:
a) asigură păstrarea colecției Monitorul Oficial al
României, Partea I, și completarea acestei colecții pe
măsura apariției de noi acte normative;
b) ia măsuri pentru cunoașterea și procurarea, în limita
fondurilor alocate sau prin schimburi, donații etc. a
lucrărilor și revistelor de specialitate din țară și din
străinătate;
c) propune secretarului general al Consiliului măsurile
necesare pentru păstrarea în bune condiții a fondului de
cărți, reviste și ziare din gestiunea bibliotecii Consiliului.
5. Biroul audit public intern
Art. 73. — (1) Biroul audit public intern reprezintă
compartimentul de specialitate care verifică legalitatea
administrării veniturilor și cheltuielilor publice ale Consiliului,
ale Institutului Național al Magistraturii și ale Școlii
Naționale de Grefieri.
(2) Biroul audit public intern este constituit potrivit legii.
(3) Biroul audit public intern funcționează în subordinea
președintelui Consiliului.
Art. 74. — Biroul audit public intern exercită, în
principal, următoarele atribuții:
a) elaborează norme metodologice specifice Consiliului,
cu avizul Unității Centrale de Armonizare pentru Auditul
Public Intern (U.C.A.A.P.I.);
b) elaborează proiectul planului anual de audit public
intern;
c) efectuează activități de audit public intern pentru a
evalua dacă sistemele de management financiar și control
ale Consiliului sunt transparente și sunt conforme cu
normele de legalitate, regularitate, economicitate și
eficiență;
d) informează U.C.A.A.P.I. despre recomandările
neînsușite de către conducerea Consiliului, precum și
despre consecințele acestora;
e) raportează periodic președintelui Consiliului
constatările, concluziile și recomandările rezultate din
activitățile de audit;
f) elaborează raportul anual al activității de audit public
intern;
g) raportează președintelui Consiliului identificarea unor
iregularități sau posibile prejudicii și îndeplinește măsurile
stabilite de acesta.
Art. 75. — Biroul audit public intern auditează, cel puțin
o dată la 3 ani, următoarele:
a) angajamentele bugetare și legale din care derivă
direct sau indirect obligații de plată, inclusiv din fondurile
comunitare;
b) plățile asumate prin angajamente bugetare și legale,
inclusiv din fondurile comunitare;

c) vânzarea, gajarea, concesionarea sau închirierea de
bunuri din domeniul privat al statului sau al unităților
administrativ-teritoriale;
d) concesionarea sau închirierea de bunuri din domeniul
public al statului sau al unităților administrativ-teritoriale;
e) constituirea veniturilor publice, respectiv modul de
autorizare și stabilire a titlurilor de creanță, precum și a
facilităților acordate la încasarea acestora;
f) alocarea creditelor bugetare;
g) sistemul contabil și fiabilitatea acestuia;
h) sistemul de luare a deciziilor;
i) sistemele de conducere și control, precum și riscurile
asociate unor astfel de sisteme;
j) sistemele informatice.
6. Biroul de informare publică și relații cu presa
Art. 76. — Biroul de informare publică și relații cu presa
funcționează în subordinea președintelui Consiliului și
îndeplinește atribuțiile prevăzute de Legea nr. 544/2001.
Art. 77. — Biroul de informare publică și relații cu presa
are următoarele atribuții:
a) răspunde la sesizările și cererile formulate în baza
Legii nr. 544/2001, în legătură cu propria activitate;
b) informează președintele Consiliului cu privire la
aspectele semnificative ce vizează justiția, difuzate prin
mass-media, iar, din însărcinarea președintelui, comunică
presei puncte de vedere oficiale;
c) informează președintele Consiliului cu privire la
posibilitățile de rezolvare a problemelor ridicate de
persoanele primite în audiență, colaborând, după caz, cu
celelalte compartimente;
d) colaborează cu birorile de informare și relații publice
de la instanțe și parchete sau cu purtătorii de cuvânt ai
acestora, în probleme de interes comun;
e) redactează comunicate de presă pe probleme de
interes care sunt de competența Consiliului, organizând
conferințe de presă ori de câte ori este necesar;
f) efectuează sau participă la elaborarea unor studii,
evaluări, lucrări de sinteză privind reflectarea activității
Consiliului în mass-media;
g) elaborează prognoze privind aspectele din activitatea
Consiliului ce urmează să fie reflectate în mass-media.
Art. 78. — Purtătorul de cuvânt al Consiliului își
desfășoară activitatea în cadrul Biroului de informare
publică și relații cu presa.
Art. 79. — Purtătorul de cuvânt are următoarele atribuții:
a) transmite operativ mesajul Consiliului sub formă de
declarații, în scopul informării opiniei publice;
b) prezintă în conferințele de presă poziția Consiliului
asupra unor probleme referitoare la activitatea acestuia, în
vederea informării exacte a opiniei publice.
7. Biroul Informatică
Art. 80. — Biroul Informatică este compartimentul care
asigură constituirea, funcționarea și dezvoltarea unui sistem
informatic pentru Consiliu și unitățile aflate în coordonarea
acestuia.
Art. 81. — Biroul Informatică are următoarele atribuții:
a) participă la punerea în practică și la actualizarea
strategiei de informatizare a sistemului judiciar, în
concordanță cu dezvoltarea tehnologiei informației și cu
sarcinile care revin Consiliului, potrivit legii;
b) colaborează cu compartimentele din cadrul Consiliului
pentru îndeplinirea sarcinilor ce îi revin;

MONITORUL OFICIAL AL ROMÂNIEI, PARTEA I, Nr. 890/30.IX.2004
c) aplică în practică tehnici și metode noi de exploatare,
administrare și întreținere a produselor și serviciilor
informatice, în vederea dezvoltării unui sistem informatic
juridic eficient;
d) elaborează norme, proceduri de utilizare, protecție și
securitate și coordonează administrarea și exploatarea
eficientă, sigură și securizată a produselor și serviciilor
informatice;
e) proiectează, dezvoltă și implementează aplicații și
baze de date, coordonează întreținerea acestora în
sistemul informatic al Consiliului;
f) ține evidența centralizată a dotării cu produse și
servicii informatice în cadrul Consiliului;
g) face propuneri în vederea stabilirii obiectivelor de
investiții privind produsele și serviciile informatice, în
conformitate cu strategia de informatizare a sistemului
juridic;
h) participă la elaborarea documentației de achiziție și
la evaluarea ofertelor în procedurile de achiziționare de
produse și servicii informatice pentru sistemul informatic al
Consiliului;
i) participă la recepționarea produselor și serviciilor
achiziționate și la derularea contractelor de achiziție a
produselor și serviciilor informatice pentru sistemul
informatic al Consiliului;
j) asigură legătura cu unitățile de service și reprezintă
instituția în relațiile cu acestea, pentru menținerea în stare
de funcționare a produselor și serviciilor informatice din
sistemul informatic al Consiliului;
k) asigură asistență tehnică de specialitate pentru
eficientizarea exploatării produselor și serviciilor informatice
în cadrul Consiliului;
l) intervine operativ și ține evidența intervențiilor pentru
a asigura funcționarea permanentă a produselor și
serviciilor informatice din cadrul Consiliului;
m) asigură publicarea pe pagina de Internet a
Consiliului a informațiilor și a documentelor a căror
publicare este prevăzută de lege sau de regulamente.
8. Biroul relații internaționale
Art. 82. — Biroul relații internaționale are următoarele
atribuții:
a) întocmește lucrări pentru pregătirea participării
președintelui, vicepreședintelui, membrilor Consiliului,
secretarului general, secretarului general adjunct și
personalului din aparatul propriu al Consiliului la reuniuni și
vizite internaționale, precum și pentru pregătirea vizitelor și
reuniunilor internaționale pe care președintele Consiliului le
găzduiește;
b) prezintă conducerii Consiliului propuneri privind
deplasarea în străinătate, în interes de serviciu, a
personalului din diferitele compartimente ale Consiliului, din
instanțe și parchete, precum și din unitățile aflate în
coordonarea Consiliului;
c) întocmește documentele de deplasare internațională;
d) avizează propunerile de deplasare în străinătate
formulate de celelalte compartimente din cadrul Consiliului,
din instanțe și parchete, precum și din unitățile aflate în
coordonarea Consiliului;

15

e) organizează reprezentarea Consiliului la reuniunile
interne și internaționale din domeniul său de competență;
f) desfășoară activități de protocol, sens în care
efectuează demersuri privind obținerea pașapoartelor pentru
membrii Consiliului și pentru personalul din cadrul
aparatului tehnic administrativ al Consiliului, din instanțe și
parchete, precum și din unitățile aflate în coordonarea
Consiliului, pentru procurarea biletelor de avion și
efectuarea de rezervări.
Art. 83. — În cadrul Consiliului își desfășoară activitatea
următoarele categorii de personal:
a) personal de specialitate juridică, asimilat magistraților;
b) funcționari publici;
c) personal contractual.
Art. 84. — (1) Personalul de specialitate juridică de
conducere și de execuție din cadrul Consiliului, indiferent
de vechime, este asimilat magistraților pe durata îndeplinirii
funcției.
(2) Prevederile Legii nr. 303/2004, referitoare la
drepturile și îndatoririle magistraților, precum și cele privind
răspunderea disciplinară se aplică în mod corespunzător
personalului prevăzut la alin. (1).
(3) Salarizarea și celelalte drepturi ale personalului de
specialitate juridică de execuție și de conducere, asimilat
magistraților, din cadrul Consiliului, sunt prevăzute de lege.
(4) Ocuparea posturilor de personal de specialitate
juridică din cadrul Consiliului, asimilat magistraților, se face
potrivit art. 62 alin. (1) din Legea nr. 317/2004.
(5) Funcțiile de specialitate juridică din aparatul tehnic
administrativ al Consiliului pot fi ocupate și de judecători și
procurori, detașați în condițiile legii.
(6) Pe perioada detașării în cadrul Consiliului judecătorii
și procurorii își păstrează statutul de magistrat.
Art. 85. — (1) Funcționarii publici din cadrul Consiliului
își desfășoară activitatea în temeiul Legii nr. 188/1999
privind Statutul funcționarilor publici, republicată, cu
modificările ulterioare.
(2) Salarizarea funcționarilor publici este reglementată
potrivit dispozițiilor legale aplicabile acelorași categorii de
personal din aparatul Parlamentului României.
Art. 86. — (1) Personalul din aparatul de lucru al
Consiliului, care efectuează activități de secretariat,
administrative, protocol, gospodărire, întreținere, reparații și
de deservire, precum și personalul care ocupă o funcție
publică, pe o perioadă determinată, este angajat cu
contract individual de muncă. Persoanele care ocupă
aceste funcții nu au calitatea de funcționar public și li se
aplică legislația muncii.
(2) Ocuparea posturilor pentru personalul prevăzut la
alin. (1) se face prin concurs organizat în condițiile legii.
Art. 87. — Până la constituirea noului Consiliu, atribuțiile
prevăzute de lege și de regulamente pentru Plen și secții
vor fi exercitate de Consiliul în funcție.
Art. 88. — Prezentul regulament se publică în Monitorul
Oficial al României, Partea I.

P R E Ț U R I L E

publicațiilor legislative pentru anul 2004
— pe suport tradițional —
Nr.
crt.

1.
2.
3.
4.
5.
6.
7.
8.
9.
10.
11.
12.

Valoarea
abonamentului
anual
— lei —

Trim. I

Trim. II

Trim. III

română
română,

9.875.000
1.780.000

2.468.750
—

2.715.750
—

2.987.500
—

3.286.000
—

maghiară

7.900.000
12.500.000
2.530.000
10.680.000
9.850.000
2.500.000
4.150.000

1.975.000
3.125.000
632.500
2.670.000
2.462.500
625.000
1.038.000

1.975.000
3.125.000
632.500
2.670.000
2.462.500
687.500
1.141.500

1.975.000
3.125.000
632.500
2.670.000
2.462.500
756.500
1.255.500

1.975.000
3.125.000
632.500
2.670.000
2.462.500
832.500
1.381.500

625.000
470.000
2.500.000

—
—
—

—
—
—

—
—
—

—
—
—

Denumirea publicației

Monitorul Oficial, Partea I, în limba
Monitorul Oficial, Partea I, în limba
numere bis*)
Monitorul Oficial, Partea I, în limba
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Colecția Legislația României
Colecția de hotărâri ale Guvernului
acte normative
Repertoriul actelor normative
Decizii ale Curții Constituționale
Ediții trilingve

și alte

Valoarea
abonamentului trimestrial
— lei —
Trim. IV

**) Cu excepția numerelor bis în care se publică acte cu un volum extins și care interesează doar un număr restrâns de utilizatori.

Toate publicațiile Regiei Autonome îMonitorul Oficial“ sunt purtătoare de T.V.A. în cotă de 9%, aceasta fiind
inclusă în prețul de abonament.
Pentru siguranța clienților, abonamentele la publicațiile Regiei Autonome îMonitorul Oficial“ se pot efectua prin
următorii difuzori:
u COMPANIA NAȚIONALĂ îPOȘTA ROMÂNĂ“ — S.A. — prin oficiile sale poștale
u RODIPET — S.A.
— prin toate filialele
u INTERPRESS SPORT — S.R.L.
— București, str. Hristo Botev nr. 6
(telefon/fax: 313.85.07; 313.85.08; 313.85.09)
u PRESS EXPRES — S.R.L.
— Otopeni, str. Flori de Câmp nr. 9
(telefon/fax: 221.05.37; 0745.133.712)
u M.T. PRESS IMPEX — S.R.L.
— București, bd. Basarabia nr. 256
(telefon/fax: 255.48.15; 255.48.16)
u INFO EUROTRADING — S.A.
— București, Splaiul Independenței nr.202A
(telefon/fax: 212.73.54)
u ACTA LEGIS — S.R.L.
— București, str. Banul Udrea nr. 10,
(telefon/fax: 411.91.79)
u CURIER PRESS — S.A.
— Brașov, str. Traian Grozăvescu nr. 7
(telefon/fax: 0268/47.05.96)
u MIMPEX — S.R.L.
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
u CALLIOPE — S.R.L.
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
u ASTOR-MED — S.R.L.
— Iași, str. Sucidava nr. 2, bl. U2, sc. C, ap. 2
(telefon/fax: 0232/27.91.76, 0232/25.84.27)

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 890/30.IX.2004 conține 16 pagini.

Prețul de vânzare 17.000 lei

ISSN 1453—4495

