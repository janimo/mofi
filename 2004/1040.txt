Anul 172 (XVI) — Nr. 1.040

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 10 noiembrie 2004

SUMAR
Nr.
470.
889.

Pagina
LEGI ȘI DECRETE
— Lege privind modificarea și completarea unor
prevederi în domeniul răspunderii civile pentru
daune nucleare..........................................................
— Decret pentru promulgarea Legii privind
modificarea și completarea unor prevederi în
domeniul răspunderii civile pentru daune nucleare ....

Pagina
HOTĂRÂRI ALE GUVERNULUI ROMÂNIEI

1
2

ACTE ALE CURȚII CONSTITUȚIONALE
Hotărârea nr. 9 din 5 noiembrie 2004 privind contestarea
înregistrării candidaturii domnului Traian Băsescu
pentru funcția de Președinte al României ..............
Hotărârea nr. 10 din 5 noiembrie 2004 privind
contestarea neînregistrării candidaturii domnului
Gheorghe Predescu pentru funcția de Președinte
al României................................................................

LEGI

Nr.

2–3

4–5

ȘI

1.867. — Hotărâre privind redobândirea cetățeniei
române de către unele persoane ..........................

5–6

1.872. — Hotărâre pentru aprobarea rectificării bugetului
de venituri și cheltuieli pe anul 2004 al Autorității
Naționale de Reglementare în Comunicații.............

6–7

1.877. — Hotărâre privind transmiterea unui teren din
domeniul privat al statului și din administrarea
Regiei Autonome îAdministrația Română a
Serviciilor de Trafic Aerian — ROMATSA“, precum
și a construcțiilor aferente din proprietatea Regiei
Autonome îAdministrația Română a Serviciilor de
Trafic Aerian — ROMATSA“ în domeniul public al
orașului Țăndărei și în administrarea Consiliului
Local al Orașului Țăndărei, județul Ialomița .........

8

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind modificarea și completarea unor prevederi în domeniul răspunderii civile
pentru daune nucleare
Parlamentul României adoptă prezenta lege.
Art. I. — După articolul 4 din Legea nr. 703/2001 privind
răspunderea civilă pentru daune nucleare, publicată în Monitorul
Oficial al României, Partea I, nr. 818 din 19 decembrie 2001,
se introduce articolul 41 cu următorul cuprins:
îArt. 41. — (1) Statul răspunde pentru dauna nucleară
care este rezultatul direct și nemijlocit al unui act de
terorism în domeniul nuclear.
(2) Despăgubirile legate de daune nucleare rezultate în
urma săvârșirii unor acte de terorism în domeniul nuclear,

stabilite conform prevederilor legale, sunt suportate de către
stat, din fonduri publice.“
Art. II. — La data intrării în vigoare a prezentei legi,
art. 12 alin. (2) din Normele de aplicare a prevederilor
Legii nr. 703/2001 privind răspunderea civilă pentru daune
nucleare, aprobate prin Hotărârea Guvernului nr. 894/2003,
publicată în Monitorul Oficial al României, Partea I, nr. 580
din 14 august 2003, se abrogă.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

VIOREL HREBENCIUC
București, 4 noiembrie 2004.
Nr. 470.

PREȘEDINTELE SENATULUI

NICOLAE VĂCĂROIU

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.040/10.XI.2004
PREȘEDINTELE ROMÂNIEI

DECRET
pentru promulgarea Legii privind modificarea și completarea
unor prevederi în domeniul răspunderii civile
pentru daune nucleare
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea și completarea
unor prevederi în domeniul răspunderii civile pentru daune nucleare și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 2 noiembrie 2004.
Nr. 889.

A C T E

A L E

C U R Ț I I

C O N S T I T U Ț I O N A L E

CURTEA CONSTITUȚIONALĂ

H O T Ă R Â R E A Nr. 9
din 5 noiembrie 2004

privind contestarea înregistrării candidaturii domnului Traian Băsescu
pentru funcția de Președinte al României
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Antonia Constantin
Gabriela Dragomirescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent șef

La data de 4 noiembrie 2004 Biroul Electoral Central a
înaintat Curții Constituționale, în vederea soluționării,
contestația înregistrată la nr. 51/CT din 3 noiembrie 2004,
formulată de Constantin Măruță, care privește înregistrarea
candidaturii domnului Traian Băsescu pentru funcția de
Președinte al României, la alegerile din 28 noiembrie 2004,
și care formează obiectul Dosarului Curții Constituționale
nr. 620F/2004.
Potrivit dispozițiilor art. 52 din Legea nr. 47/1992 privind
organizarea și funcționarea Curții Constituționale,
republicată, contestațiile se soluționează fără înștiințarea

părților, cu participarea reprezentantului Ministerului Public,
pe baza sesizării și a celorlalte documente aflate la dosar.
În cuprinsul contestației autorul acesteia, domnul
Constantin Măruță, susține că domnul Traian Băsescu nu
poate candida pentru funcția de deputat, de senator ori
pentru cea de Președinte al României, întrucât împotriva
acestuia îs-a pus în mișcare acțiunea penală pentru
infracțiunea de corupție, fiind în curs de judecare, ancheta
Parchetului fiind terminată“.
Reprezentantul Ministerului Public, punând concluzii, în
temeiul art. 28 din Legea nr. 370/2004 pentru alegerea
Președintelui României, coroborat cu art. 113 din Legea
nr. 373/2004 pentru alegerea Camerei Deputaților și a
Senatului, solicită respingerea contestației ca neîntemeiată.
În acest sens arată că susținerile referitoare la punerea în
mișcare a acțiunii penale împotriva domnului Traian
Băsescu nu sunt dovedite și chiar dacă ar fi de notorietate
și nu ar trebui dovedite ele nu constituie impedimente
constituționale sau legale pentru a candida pentru funcția
de Președinte al României, întrucât pedeapsa
complementară și pedepsele accesorii ale interzicerii
dreptului de a alege și de a fi ales în funcții publice sau în

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.040/10.XI.2004
funcții elective publice, prevăzute de art. 64 și 71 din
Codul penal, nu constituie astfel de impedimente. În
legătură cu susținerile privind candidatura domnului Traian
Băsescu pentru funcția de deputat sau de senator arată că
acest aspect nu intră în competența de soluționare a Curții
Constituționale.
C U R T E A,

analizând contestația formulată de domnul Constantin
Măruță privind înregistrarea candidaturii domnului Traian
Băsescu pentru funcția de Președinte al României, în
raport cu prevederile Constituției și ale Legii nr. 370/2004
pentru alegerea Președintelui României, modificată prin
Ordonanța de urgență a Guvernului nr. 77/2004, precum și
concluziile reprezentantului Ministerului Public, reține
următoarele:
Potrivit dispozițiilor art. 146 lit. f) din Constituție,
republicată, ale art. 37 și 38 din Legea nr. 47/1992,
republicată, precum și celor ale art. 11 alin. (3) din Legea
nr. 370/2004, Curtea Constituțională este competentă să
soluționeze contestația privind înregistrarea candidaturii
domnului Traian Băsescu pentru funcția de Președinte al
României.
În motivarea contestației autorul acesteia susține că
domnul Traian Băsescu nu poate candida pentru funcția de
deputat, de senator ori pentru cea de Președinte al
României, întrucât împotriva acestuia îs-a pus în mișcare
acțiunea penală pentru infracțiunea de corupție, fiind în
curs de judecare, ancheta Parchetului fiind terminată“.
Examinând contestația, Curtea constată că atât condițiile
de eligibilitate, cât și impedimentele constituționale pentru a
fi ales în funcția de Președinte al României sunt prevăzute
expres și limitativ la art. 16 alin. (3), art. 36, 37 și art. 40
alin. (3) din Constituție, republicată, al căror conținut este
următorul:
— Art. 16 alin. (3): îFuncțiile și demnitățile publice, civile
sau militare, pot fi ocupate, în condițiile legii, de persoanele
care au cetățenia română și domiciliul în țară. Statul român
garantează egalitatea de șanse între femei și bărbați pentru
ocuparea acestor funcții și demnități.“;
— Art. 36: î(1) Cetățenii au drept de vot de la vârsta de
18 ani, împliniți până în ziua alegerilor inclusiv.
(2) Nu au drept de vot debilii sau alienații mintal, puși sub
interdicție, și nici persoanele condamnate, prin hotărâre
judecătorească definitivă, la pierderea drepturilor electorale.“;

3

— Art. 37: î(1) Au dreptul de a fi aleși cetățenii cu drept de
vot care îndeplinesc condițiile prevăzute în articolul 16
alineatul (3), dacă nu le este interzisă asocierea în partide
politice, potrivit articolului 40 alineatul (3).
(2) Candidații trebuie să fi împlinit, până în ziua alegerilor
inclusiv, vârsta de cel puțin 23 de ani pentru a fi aleși în
Camera Deputaților sau în organele administrației publice
locale, vârsta de cel puțin 33 de ani pentru a fi aleși în Senat și
vârsta de cel puțin 35 de ani pentru a fi aleși în funcția de
Președinte al României.“;
— Art. 40 alin. (3): îNu pot face parte din partide politice
judecătorii Curții Constituționale, avocații poporului, magistrații,
membrii activi ai armatei, polițiștii și alte categorii de funcționari
publici stabilite prin lege organică.“
Totodată, potrivit art. 10 din Legea nr. 370/2004 pentru
alegerea Președintelui României nu pot candida pentru
această funcție persoanele care la data depunerii
candidaturii nu îndeplinesc condițiile prevăzute de art. 37
din Constituție, republicată, pentru a fi alese.
Față de aceste prevederi Curtea constată că punerea în
mișcare a acțiunii penale nu constituie un impediment
constituțional și legal pentru a candida la funcția de
Președinte al României, pierderea drepturilor electorale ca
pedeapsă complementară aplicată de instanță în cazurile
prevăzute de lege fiind determinată doar de condamnarea
prin hotărâre judecătorească definitivă. Acest considerent își
găsește suport constituțional în dispozițiile art. 23 alin. (11),
care instituie prezumția constituțională de nevinovăție, de
care se bucură orice persoană până la rămânerea
definitivă a hotărârii judecătorești de condamnare.
În cauză, motivele invocate de contestator nu se
regăsesc în conținutul prevederilor constituționale și legale
menționate anterior, așa încât, sub acest aspect, Curtea
urmează să respingă ca neîntemeiată contestația ce
formează obiectul prezentei cauze.
În ceea ce privește contestarea candidaturii pentru
funcția de deputat sau de senator, Curtea constată că,
potrivit prevederilor art. 47 alin. (3) din Legea nr. 373/2004
pentru alegerea Camerei Deputaților și a Senatului,
competența de soluționare a unei asemenea contestații
aparține, în exclusivitate, instanțelor de judecată. În
consecință, sub acest aspect, contestația este inadmisibilă.

Pentru considerentele arătate, în temeiul art. 146 lit. f) din Constituție, republicată, al art. 11 alin. (1) lit. B.a), al
art. 18, 37 și 38 din Legea nr. 47/1992, republicată, precum și al art. 2 alin. (2) și art. 11 alin. (2) și (3) din Legea
nr. 370/2004,
CURTEA

CONSTITUȚIONALĂ

În numele legii
H O T Ă R Ă Ș T E:

Respinge contestația privind înregistrarea candidaturii domnului Traian Băsescu pentru funcția de Președinte al
României, contestație formulată de domnul Constantin Măruță.
Hotărârea este definitivă și se publică în Monitorul Oficial al României, Partea I.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Gabriela Dragomirescu

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.040/10.XI.2004
CURTEA CONSTITUȚIONALĂ

H O T Ă R Â R E A Nr. 10
din 5 noiembrie 2004

privind contestarea neînregistrării candidaturii domnului Gheorghe Predescu
pentru funcția de Președinte al României
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Antonia Constantin
Doina Suliman

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent șef

La data de 4 noiembrie 2004, Biroul Electoral Central a
înaintat Curții Constituționale, în vederea soluționării,
contestația înregistrată la nr. 49/CT din 4 noiembrie 2004,
formulată de domnul Gheorghe Predescu împotriva Hotărârii
Biroului Electoral Central nr. 36 din 30 octombrie 2004, prin
care s-a respins cererea de înregistrare a candidaturii sale
pentru funcția de Președinte al României.
Contestația formează obiectul Dosarului Curții
Constituționale nr. 621F/2004.
Potrivit dispozițiilor art. 52 din Legea nr. 47/1992 privind
organizarea și funcționarea Curții Constituționale,
republicată, contestațiile se soluționează fără înștiințarea
părților, cu participarea reprezentantului Ministerului Public,
pe baza sesizării și a celorlalte documente aflate la dosar.
În motivarea contestației, domnul Gheorghe Predescu a
arătat că hotărârea Biroului Electoral Central de respingere
a candidaturii sale pentru funcția de Președinte al României
este îobstrucționistă, […], antiromânească și antiumanitară“,
deoarece nu permite îelectorilor români“ și îconcetățenilor
Terrei“ să cunoască îsoluțiile și invențiile“ al căror autor
este contestatorul, și nici îsă-și expună punctul de vedere
pentru a-și ridica continuu și performant nivelul de civilizație“.
Contestatorul arată că, printr-un fax trimis Biroului Electoral
Central, a îcontestat modul cum a fost organizată de către
Guvernul și Parlamentul României, în perioada preelectorală,
cunoașterea platformelor program prezidențiale ale
candidaților independenți la Președinția României de către
electorat și împotriva candidaților aleși de partidele
parlamentare“. Tot prin fax contestatorul a trimis Biroului
Electoral Central propunerea sa de candidatură ca
independent.
Reprezentantul Ministerului Public, punând concluzii, în
temeiul art. 28 din Legea nr. 370/2004 pentru alegerea
Președintelui României, coroborat cu art. 113 din Legea
nr. 373/2004 pentru alegerea Camerei Deputaților și a
Senatului, solicită respingerea contestației, candidatura
contestatorului neîndeplinind condițiile prevăzute de art. 9
alin. (2), (3) și (4) din Legea nr. 370/2004 pentru a fi
înregistrată.
C U R T E A,

examinând contestația în raport cu prevederile Legii
nr. 370/2004 pentru alegerea Președintelui României,

documentele aflate la dosar și ascultând concluziile
reprezentantului Ministerului Public, reține următoarele:
Potrivit dispozițiilor art. 146 lit. f) din Constituție,
republicată, ale art. 37 și 38 din Legea nr. 47/1992,
republicată, precum și celor ale art. 11 alin. (3) din Legea
nr. 370/2004, Curtea Constituțională este competentă să
soluționeze contestația privind neînregistrarea candidaturii
domnului Gheorghe Predescu pentru funcția de Președinte
al României.
În conformitate cu dispozițiile art. 9 alin. (2), (3) și (4)
din Legea nr. 370/2004, propunerile de candidați pentru
alegerea Președintelui României se fac în scris și vor fi
primite numai dacă:
î (2) […] a) sunt semnate de conducerea partidului sau a
alianței politice ori de conducerile acestora, care au propus
candidatul sau, după caz, de candidatul independent;
b) cuprind prenumele și numele, locul și data nașterii, starea
civilă, domiciliul, studiile, ocupația și profesia candidatului și
precizarea că îndeplinește condițiile prevăzute de lege pentru
a candida;
c) sunt însoțite de declarația de acceptare a candidaturii,
scrisă, semnată și datată de candidat, de declarația de avere,
de o declarație autentică, pe propria răspundere, potrivit legii
penale, privind apartenența sau neapartenența ca agent ori
colaborator al organelor de securitate, ca poliție politică,
precum și de lista sau listele susținătorilor, al căror număr nu
poate fi mai mic de 200.000 de alegători.
(3) Lista susținătorilor este un act public, sub sancțiunea
prevăzută de art. 292 din Codul penal. Lista sau listele
susținătorilor trebuie să cuprindă data alegerilor, prenumele și
numele candidatului, precum și prenumele și numele, data
nașterii, adresa, denumirea, seria și numărul actului de
identitate și semnătura alegătorilor care susțin candidatura. În
finalul listei persoana care a întocmit-o este obligată să facă o
declarație pe propria răspundere prin care să ateste
veridicitatea semnăturilor susținătorilor. Modelul listei
susținătorilor și al declarației pe propria răspundere sunt
prevăzute în anexa nr. 1.
(4) Propunerea de candidatură se depune și se
înregistrează la Biroul Electoral Central în 4 exemplare, un
exemplar original și 3 copii. Exemplarul original și o copie se
păstrează la Biroul Electoral Central, un altul se înaintează la
Curtea Constituțională, iar al patrulea, certificat de președintele
Biroului Electoral Central, se restituie depunătorului.“
Curtea constată că propunerea de candidatură formulată
de domnul Gheorghe Predescu nu îndeplinește condițiile
obligatorii prevăzute la art. 9 alin. (2), (3) și (4) din Legea
nr. 370/2004 pentru alegerea Președintelui României.
Astfel, propunerea nu este însoțită de declarația de
acceptare a candidaturii, scrisă, semnată și datată de
candidat, de declarația de avere, de declarația privind
apartenența sau neapartenența ca agent ori colaborator al
organelor de securitate, ca poliție politică, întocmite și
depuse la Biroul Electoral Central în forma cerută de lege,
și nici de lista cu cel puțin 200.000 de susținători cu drept
de vot în condițiile modelului prevăzut în anexa nr. 1 la
Legea nr. 370/2004.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.040/10.XI.2004
Având în vedere dispozițiile legale citate și situația mai
sus arătată, rezultată din actele dosarului, Curtea
Constituțională constată că neînregistrarea de către Biroul
Electoral Central a candidaturii domnului Gheorghe

5

Predescu pentru funcția de Președinte al României este
legală și, în consecință, contestația formulată de acesta
împotriva hotărârii de neînregistrare este neîntemeiată,
urmând să fie respinsă.

Pentru considerentele arătate, în temeiul art. 146 lit. f) din Constituție, republicată, al art. 11 alin. (1) lit. B.a), al
art. 18, 37 și 38 din Legea nr. 47/1992, republicată, precum și al art. 11 alin. (2) și (3) din Legea nr. 370/2004,
CURTEA

CONSTITUȚIONALĂ

În numele legii
H O T Ă R Ă Ș T E:

Respinge contestația privind neînregistrarea candidaturii domnului Gheorghe Predescu pentru funcția de Președinte
al României.
Hotărârea este definitivă și se publică în Monitorul Oficial al României, Partea I.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Doina Suliman

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind redobândirea cetățeniei române de către unele persoane
În temeiul art. 108 din Constituția României, republicată, și al art. 10 și 11 din Legea cetățeniei române
nr. 21/1991, republicată, cu modificările și completările ulterioare,
Guvernul României adoptă prezenta hotărâre.
Articol unic. — Se acordă cetățenia română persoanelor
prevăzute în anexa care face parte integrantă din prezenta

hotărâre, care au avut această cetățenie și au solicitat
redobândirea ei, cu stabilirea domiciliului în România.

PRIM-MINISTRU

ADRIAN NĂSTASE
Contrasemnează:
Ministrul justiției,
Cristian Diaconescu
p. Ministrul afacerilor externe,
Bogdan Lucian Aurescu,
secretar de stat
p. Ministrul de stat, ministrul administrației și internelor,
Toma Zaharia,
secretar de stat
București, 4 noiembrie 2004.
Nr. 1.867.
ANEXĂ
LISTA

persoanelor care solicită redobândirea cetățeniei române, cu stabilirea domiciliului în România
1. Brodszki Martin, fiul lui Brodszki Martin și Ileana,
născut la 11 iulie 1939 în localitatea Cluj-Napoca, județul
Cluj, România, cetățean suedez, cu domiciliul actual în
Suedia, 215 69 Malmö, Konsultgatan 13.

2. Ciordaș Marius-Florin, fiul lui Ciordaș Florian și Floarea,
născut la 29 ianuarie 1970 în localitatea Oradea, județul
Bihor, România, apatrid, cu domiciliul actual în localitatea
Oradea, str. Grigore Ureche nr. 17, ap. 42, județul Bihor.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.040/10.XI.2004

3. Crăcea Paula-Domnica, fiica lui Dobrescu Petre și
Anița, născută la 5 octombrie 1930 în localitatea Giurgiu,
județul Giurgiu, România, cetățean german, cu domiciliul
actual în Germania, 63065 Offenbach/Main, Frankfurterstr. 47.

5. Stanca Polixenia, fiica lui Ion și Polixenia, născută la
31 decembrie 1955 în localitatea Gătaia, județul Timiș,
România, apatrid, cu domiciliul actual în localitatea
Timișoara, str. Bușteni nr. 5, județul Timiș.

4. Matyas Ștefan, fiul lui Matyas Francisc și Edit, născut
la 26 martie 1959 în localitatea Orăștie, județul Hunedoara,
România, apatrid, cu domiciliul actual în localitatea Târgu
Mureș, str. Rămurele nr. 6, ap. 6, județul Mureș.

6. Tendler Bernhard, fiul lui Tendler Meier și Iuta,
născut la 30 decembrie 1960 în localitatea Rădăuți, județul
Suceava, România, cetățean izraelian, cu domiciliul actual
în Israel, Kfar-Saba, str. Ancio Sireni nr. 2.

GUVERNUL ROMÂNIEI

HOTĂRÂRE
pentru aprobarea rectificării bugetului de venituri și cheltuieli
pe anul 2004 al Autorității Naționale de Reglementare
în Comunicații
În temeiul art. 108 din Constituția României, republicată, al art. 42
alin. (1) din Ordonanța de urgență a Guvernului nr. 79/2002 privind cadrul
general de reglementare a comunicațiilor, aprobată cu modificări și
completări prin Legea nr. 591/2002, și al art. 3 alin. (4) din Ordonanța de
urgență a Guvernului nr. 11/2004 privind stabilirea unor măsuri de
reorganizare în cadrul administrației publice centrale, aprobată cu modificări
și completări prin Legea nr. 288/2004, cu modificările și completările
ulterioare,
Guvernul României adoptă prezenta hotărâre.
Articol unic. — Se aprobă rectificarea bugetului de venituri și cheltuieli
pe anul 2004 al Autorității Naționale de Reglementare în Comunicații, potrivit
anexei*) care face parte integrantă din prezenta hotărâre.
PRIM-MINISTRU

ADRIAN NĂSTASE
Contrasemnează:
Ministrul comunicațiilor
și tehnologiei informației,
Silvia Adriana Țicău
Președintele Autorității Naționale
de Reglementare în Comunicații,
Ion Smeeianu
Șeful Cancelariei Primului-Ministru,
Alin Teodorescu
p. Ministrul finanțelor publice,
Gheorghe Gherghina,
secretar de stat
București, 4 noiembrie 2004.
Nr. 1.872.

*) Anexa este reprodusă în facsimil.

PDF compression, OCR, web-optimization with CVISION's PdfCompressor

Conducătorul compartimentului financiar-contabil,
...................................................................................

— excedent preliminat pe anul 2003, în sumă de 85.400.000 mii lei.

*) — rezerve din amortizarea mijloacelor, conform Ordonanței Guvernului nr. 14/1998, în sumă de 1.600.000 mii lei;

Ordonator principal de credite,
.............................................

pe anul 2004

BUGETUL DE VENITURI ȘI CHELTUIELI

AUTORITATEA NAȚIONALĂ DE REGLEMENTARE ÎN COMUNICAȚII

ANEXĂ

MONITORUL OFICIAL AL ROMÂNIEI, PARTEA I, Nr. 1.040/10.XI.2004
7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.040/10.XI.2004
GUVERNUL ROMÂNIEI

HOTĂRÂRE
privind transmiterea unui teren din domeniul privat al statului și din administrarea
Regiei Autonome îAdministrația Română a Serviciilor de Trafic Aerian — ROMATSA“,
precum și a construcțiilor aferente din proprietatea Regiei Autonome îAdministrația Română
a Serviciilor de Trafic Aerian — ROMATSA“ în domeniul public al orașului Țăndărei
și în administrarea Consiliului Local al Orașului Țăndărei, județul Ialomița
În temeiul art. 108 din Constituția României, republicată, al art. 8 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare, și al
art. 11 lit. m) din Legea nr. 90/2001 privind organizarea și funcționarea Guvernului României și a ministerelor, cu
modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă transmiterea unui teren, având
datele de identificare prevăzute în anexa care face parte
integrantă din prezenta hotărâre, din domeniul privat al
statului și din administrarea Regiei Autonome îAdministrația
Română a Serviciilor de Trafic Aerian — ROMATSA“ în
domeniul public al orașului Țăndărei și în administrarea
Consiliului Local al Orașului Țăndărei, județul Ialomița.
(2) Se aprobă transmiterea unor construcții, având
datele de identificare prevăzute în anexa care face parte

integrantă din prezenta hotărâre, din proprietatea Regiei
Autonome îAdministrația Română a Serviciilor de Trafic
Aerian — ROMATSA“ în domeniul public al orașului
Țăndărei și în administrarea Consiliului Local al Orașului
Țăndărei, județul Ialomița.
Art. 2. — Predarea-preluarea imobilului, construcții și teren,
care se transmite potrivit art. 1 se face pe bază de protocol
încheiat între părțile interesate, în termen de 30 de zile de la
data intrării în vigoare a prezentei hotărâri.

PRIM-MINISTRU

ADRIAN NĂSTASE
Contrasemnează:
Ministrul transporturilor, construcțiilor și turismului,
Miron Tudor Mitrea
p. Ministrul de stat, ministrul administrației și internelor,
Toma Zaharia,
secretar de stat
Ministrul delegat pentru administrația publică,
Gheorghe Emacu
p. Ministrul finanțelor publice,
Gheorghe Gherghina,
secretar de stat
București, 4 noiembrie 2004.
Nr. 1.877.
ANEXĂ
DATELE DE IDENTIFICARE

a terenului care se transmite din domeniul privat al statului și din administrarea Regiei Autonome
îAdministrația Română a Serviciilor de Trafic Aerian — ROMATSA“, precum și a construcțiilor aferente
care se transmit din proprietatea Regiei Autonome îAdministrația Română a Serviciilor de Trafic Aerian — ROMATSA“
în domeniul public al orașului Țăndărei și în administrarea Consiliului Local al Orașului Țăndărei, județul Ialomița
Locul unde sunt situate
terenul și construcțiile aferente
care se transmit

Persoana juridică
de la care se transmit
terenul și construcțiile aferente

Orașul Țăndărei, Șos. Brăilei
nr. 184, județul Ialomița

Statul român, Regia
Autonomă îAdministrația
Română a Serviciilor de
Trafic Aerian — ROMATSA“

Persoana juridică
la care se transmit
terenul și construcțiile aferente

Orașul Țăndărei, Consiliul
Local al Orașului Țăndărei,
județul Ialomița

Caracteristicile tehnice
ale terenului și construcțiilor
aferente

Suprafața construită =
198,95 m2
Terenul aferent =
4.580 m2

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.040/10.XI.2004 conține 8 pagini.

Prețul de vânzare 9.500 lei

ISSN 1453—4495

PDF compression, OCR, web-optimization with CVISION's PdfCompressor

