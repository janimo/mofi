Anul 172 (XVI) — Nr. 968

PARTEA

I

LEGI, DECRETE, HOTĂRÂRI ȘI ALTE ACTE

Joi, 21 octombrie 2004

SUMAR

Nr.

Pagina

Pagina

1.693. — Hotărâre privind modul de organizare și
funcționare a serviciilor publice comunitare pentru
eliberarea și evidența pașapoartelor simple............
2

HOTĂRÂRI ALE GUVERNULUI ROMÂNIEI
1.690. — Hotărâre pentru modificarea și completarea
Regulamentului de aplicare a Ordonanței de
urgență a Guvernului nr. 195/2002 privind
circulația pe drumurile publice, aprobat prin
Hotărârea Guvernului nr. 85/2003 ...........................

2–3

1.691. — Hotărâre privind acordarea de către România a
unui ajutor umanitar, cu titlu gratuit, pentru Sudan

3–4

4–5

1.700. — Hotărâre pentru modificarea și completarea
Statutului Agenției Naționale pentru Ocuparea
Forței de Muncă, aprobat prin Hotărârea
Guvernului nr. 768/2003 ...........................................

5–7

1.701. — Hotărâre privind aprobarea participării României
la Forumul interguvernamental pentru minerit,
metale și dezvoltare durabilă ...................................

HOTĂRÂRI ALE SENATULUI
54. — Hotărâre pentru modificarea Hotărârii Senatului
nr. 30/2001 privind aprobarea componenței
nominale a comisiilor permanente ale Senatului....

Nr.

7

1.704. — Hotărâre privind transmiterea unor construcții,
investiții în curs, din domeniul privat al statului și
din administrarea Ministerului Apărării Naționale în
domeniul public al județului Suceava și în
administrarea Consiliului Județean Suceava ...........

8

2

MONITORUL OFICIAL AL ROMÂNIEI, PARTEA I, Nr. 968/21.X.2004

HOTĂRÂRI

ALE

SENATULUI

PARLAMENTUL ROMÂNIEI
SENATUL

HOTĂRÂRE
pentru modificarea Hotărârii Senatului nr. 30/2001 privind aprobarea componenței nominale
a comisiilor permanente ale Senatului
În temeiul art. 41 alin. (3) și al art. 57 alin. (1) din Regulamentul Senatului, republicat, cu modificările și
completările ulterioare,
Senatul adoptă prezenta hotărâre.
Articol unic. — Hotărârea Senatului nr. 30/2001 privind
aprobarea componenței nominale a comisiilor permanente
ale Senatului, publicată în Monitorul Oficial al României,
Partea I, nr. 577 din 14 septembrie 2001, cu modificările și
completările ulterioare, se modifică după cum urmează:

— La Anexa nr. XIII — Comisia pentru cercetarea
abuzurilor, combaterea corupției și petiții — domnul senator
Rovinaru Nicolae — Grupul parlamentar al P.S.D. — se
include în componența comisiei în locul domnului Buraga
Ioan, demisionat din calitatea de senator.

Această hotărâre a fost adoptată de Senat în ședința din 14 octombrie 2004, cu respectarea prevederilor art. 76 alin. (2)
din Constituția României, republicată.
p. PREȘEDINTELE SENATULUI,

DORU IOAN TĂRĂCILĂ
București, 14 octombrie 2004.
Nr. 54.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea și completarea Regulamentului de aplicare
a Ordonanței de urgență a Guvernului nr. 195/2002 privind circulația pe drumurile publice,
aprobat prin Hotărârea Guvernului nr. 85/2003
În temeiul art. 108 din Constituția României, republicată, și al art. XII din Ordonanța de urgență a Guvernului
nr. 50/2004 pentru modificarea și completarea unor acte normative în vederea stabilirii cadrului organizatoric și funcțional
corespunzător desfășurării activităților de eliberare și evidență a cărților de identitate, actelor de stare civilă, pașapoartelor
simple, permiselor de conducere și certificatelor de înmatriculare a vehiculelor,
Guvernul României adoptă prezenta hotărâre.
Articol unic. — Regulamentul de aplicare a Ordonanței
de urgență a Guvernului nr. 195/2002 privind circulația pe
drumurile publice, aprobat prin Hotărârea Guvernului
nr. 85/2003, publicată în Monitorul Oficial al României,
Partea I, nr. 58 din 31 ianuarie 2003, cu modificările și
completările ulterioare, se modifică și se completează după
cum urmează:
1. Articolul 29 va avea următorul cuprins:
îArt. 29. — Autoritățile competente pentru înmatricularea
și radierea autovehiculelor și remorcilor sunt serviciile
publice comunitare regim permise de conducere și
înmatriculare a vehiculelor, sub coordonarea Direcției regim
permise de conducere și înmatriculare a vehiculelor.“
2. Alineatul (2) al articolului 54 va avea următorul
cuprins:
î(2) Examenul pentru obținerea permisului de conducere
se organizează și se susține la serviciul public comunitar
regim permise de conducere și înmatriculare a vehiculelor,
în a cărui rază de competență își are domiciliul candidatul.“

3. După alineatul (2) al articolului 54 se introduce un
nou alineat, alineatul (3), cu următorul cuprins:
î(3) Modul de organizare și desfășurare a examenului
pentru obținerea permisului de conducere, pregătirea și
atestarea examinatorilor se stabilesc prin ordin al ministrului
administrației și internelor.“
4. Alineatul (2) al articolului 59 va avea următorul
cuprins:
î(2) În cazul în care se constată că o persoană a fost
declarată «admis» prin încălcarea dispozițiilor legale sau
prin mijloace frauduloase, permisul de conducere se
anulează de către autoritatea emitentă.“
5. Alineatele (1) și (2) ale articolului 60 vor avea
următorul cuprins:
îArt. 60. — (1) Permisul de conducere se eliberează de
către serviciile publice comunitare regim permise de
conducere și înmatriculare a vehiculelor.
(2) Forma și conținutul permisului de conducere se
stabilesc de către Direcția regim permise de conducere și
înmatriculare a vehiculelor.“

MONITORUL OFICIAL AL ROMÂNIEI, PARTEA I, Nr. 968/21.X.2004
6. Articolul 70 va avea următorul cuprins:
îArt. 70. — Evidența conducătorilor de autovehicule și
de tramvaie se ține, la nivel central, de către Direcția
regim permise de conducere și înmatriculare a vehiculelor,
iar la nivel local, de către serviciile publice comunitare
regim permise de conducere și înmatriculare a vehiculelor.“

3

7. Articolul 248 va avea următorul cuprins:
îArt. 248. — Anularea permisului de conducere se
menționează în evidențele Direcției regim permise de
conducere și înmatriculare a vehiculelor, prin serviciul
public comunitar regim permise de conducere și
înmatriculare a vehiculelor care a eliberat acel document.“
8. Articolul 261 se abrogă.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul administrației și internelor,
Nicolae Berechet,
secretar de stat
Ministrul delegat pentru administrația publică,
Gheorghe Emacu
Ministrul finanțelor publice,
Mihai Nicolae Tănăsescu
București, 14 octombrie 2004.
Nr. 1.690.

GUVERNUL ROMÂNIEI

HOTĂRÂRE
privind acordarea de către România a unui ajutor umanitar, cu titlu gratuit, pentru Sudan
În temeiul art. 108 din Constituția României, republicată, și al art. 8 alin. 5 din Legea nr. 82/1992 privind
rezervele de stat, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă acordarea de către România a
unui ajutor umanitar, cu titlu gratuit, pentru Sudan,
constând în produse alimentare, medicamente și produse
farmaceutice, lenjerie de pat și de corp, în limita sumei de
1.210 milioane lei, reprezentând circa 30.000 euro, exclusiv
transportul.
Art. 2. — În temeiul art. 8 alin. 5 din Legea nr. 82/1992
privind rezervele de stat, republicată, cu modificările și
completările ulterioare, se aprobă scoaterea din rezervele
de stat, în mod gratuit, a cantităților de produse prevăzute
în anexa care face parte integrantă din prezenta hotărâre.
Art. 3. — (1) Administrația Națională a Rezervelor de
Stat va scădea din gestiune, prin conturile îFinanțarea din
bugetul de stat privind anii precedenți și alte surse“,
respectiv îVenituri proprii din anii precedenți“, după caz, în
limita sumei de 1.210 milioane lei, cantitățile de produse

aprobate a fi scoase din rezervele de stat potrivit prezentei
hotărâri, pe baza procesului-verbal de predare-primire.
(2) Finanțarea reîntregirii stocurilor rezerve de stat cu
cantitățile acordate conform prevederilor art. 2 se asigură
din bugetul de stat pe anul 2005.
Art. 4. — Cheltuielile de ambalare, de transport, în
regim de urgență, pe parcurs intern și extern, precum și
alte cheltuieli ocazionate de îndeplinirea acțiunii prevăzute
la art. 1 se suportă din bugetul aprobat Administrației
Naționale a Rezervelor de Stat.
Art. 5. — (1) Ministerul Afacerilor Externe va întreprinde
pe cale diplomatică demersurile necesare în vederea
preluării ajutorului umanitar la destinație.
(2) Produsele care fac obiectul prezentei hotărâri vor fi
predate de către reprezentanții Ministerului Afacerilor
Externe autorităților abilitate de Guvernul Sudanului.

PRIM-MINISTRU

ADRIAN NĂSTASE
Contrasemnează:
Ministrul afacerilor externe,
Mircea Geoană
Președintele Administrației Naționale a Rezervelor de Stat,
Adrian Gurău
Ministrul finanțelor publice,
Mihai Nicolae Tănăsescu

București, 14 octombrie 2004.
Nr. 1.691.

4

MONITORUL OFICIAL AL ROMÂNIEI, PARTEA I, Nr. 968/21.X.2004
ANEXĂ
LISTA

produselor care se scot din rezervele de stat, cu titlu gratuit, ca ajutor umanitar pentru Sudan
Nr.
crt.

Denumirea produsului

U.M.

Cantitatea

Produse alimentare
1.
2.

Zahăr
Conserve din carne de vită

tonă
tonă

1
1

Produse parafarmaceutice și medicamente
1.
2.
3.
4.
5.
6.
7.
8.
9.
10.

Vată
Comprese din tifon
Seringi de unică întrebuințare
Feși gipsate
Ampicilină
Algocalmin
Penicilină 400.000 UI
Scobutil
Ser fiziologic
Dezinfectant

tonă
pachet
bucată
bucată
cutie x 20 cpr.
cutie x 2.000 cpr.
flacon
fiolă
fiolă
flacon

1
6.000
150.000
350
314
10
7.800
500
4.841
7.892

Lenjerie de pat și de corp
1.
2.
3.
4.
5.
6.
7.

Cearșafuri
Fețe de pernă
Chiloți
Maiouri
Indispensabili
Prosoape
Ciorapi

bucată
bucată
bucată
bucată
bucată
bucată
pereche

1.500
1.500
1.500
1.000
1.500
1.000
4.000

N O T Ă:

Cantitățile de produse pot fi diminuate în funcție de capacitatea mijlocului de transport.
GUVERNUL ROMÂNIEI

HOTĂRÂRE
privind modul de organizare și funcționare a serviciilor publice comunitare
pentru eliberarea și evidența pașapoartelor simple
În temeiul art. 108 din Constituția României, republicată, și al art. 7 alin. (1) din Ordonanța Guvernului
nr. 83/2001 privind înființarea, organizarea și funcționarea serviciilor publice comunitare pentru eliberarea și evidența
pașapoartelor simple și serviciilor publice comunitare regim permise de conducere și înmatriculare a vehiculelor, aprobată
cu modificări și completări prin Legea nr. 362/2002, cu modificările și completările ulterioare,
Guvernul României

adoptă prezenta hotărâre.

Art. 1. — În cadrul aparatului propriu al fiecărei
prefecturi se organizează câte un serviciu public comunitar
pentru eliberarea și evidența pașapoartelor simple.
Art. 2. — Serviciile publice comunitare pentru eliberarea
și evidența pașapoartelor simple au în structură birouri sau,
după caz, compartimente pentru emiterea pașapoartelor,
evidența pașapoartelor, probleme de migrări, aplicarea
măsurilor restrictive și a acordurilor de readmisie și
compartimente de informatică.
Art. 3. — (1) Regulamentul de organizare și funcționare
a serviciilor publice comunitare pentru eliberarea și
evidența pașapoartelor simple, precum și structura
organizatorică, statul de funcții și numărul de posturi se
stabilesc prin ordin al prefectului, cu avizul Direcției
generale de pașapoarte, în limita numărului maxim de
posturi stabilit anual pentru prefectură, cu această
destinație, de către Ministerul Administrației și Internelor.

(2) Numărul de posturi aferent serviciilor publice
comunitare pentru eliberarea și evidența pașapoartelor
simple se stabilește în condițiile alin. (1), în funcție de
numărul populației din unitatea sau din unitățile
administrativ-teritoriale deservite, dar nu mai puțin de:
a) 100 de posturi pentru municipiul București;
b) 20 de posturi pentru județele cu o populație de peste
700.000 de locuitori;
c) 15 posturi pentru județele cu o populație între
500.000 și 700.000 de locuitori;
d) 6 posturi pentru județele cu o populație sub 50.000 de
locuitori.
Art. 4. — (1) Posturile necesare funcționării serviciilor
publice comunitare pentru eliberarea și evidența
pașapoartelor simple, organizate în cadrul prefecturilor
județene, se asigură prin redistribuirea posturilor aflate în
statele de funcții ale structurilor teritoriale de pașapoarte din

MONITORUL OFICIAL AL ROMÂNIEI, PARTEA I, Nr. 968/21.X.2004
cadrul serviciilor de evidență informatizată a persoanei,
precum și din cele aprobate, conform legii, pentru
Ministerul Administrației și Internelor.
(2) Posturile necesare funcționării Serviciului public
comunitar pentru eliberarea și evidența pașapoartelor
simple din cadrul Prefecturii Municipiului București se
asigură prin redistribuirea posturilor aflate în statul de
funcții al sectorului pașapoarte din cadrul Serviciului
Independent de Evidență Informatizată a Persoanei al
Municipiului București, precum și din cele aprobate,
conform legii, pentru Ministerul Administrației și Internelor.
Art. 5. — Coordonarea și controlul metodologic ale
serviciilor publice comunitare pentru eliberarea și evidența
pașapoartelor simple se asigură în condițiile stabilite prin
ordin al șefului Direcției generale de pașapoarte.
Art. 6. — Încadrarea și eliberarea din funcție a
personalului serviciilor publice comunitare pentru eliberarea
și evidența pașapoartelor simple se efectuează prin ordin

5

al prefectului, în condițiile legii, cu avizul Direcției generale
de pașapoarte.
Art. 7. — (1) Funcțiile vacante din cadrul serviciilor
publice comunitare pentru eliberarea și evidența
pașapoartelor simple se ocupă prin concurs sau examen,
după caz, în condițiile legii.
(2) Criteriile privind selecționarea personalului și
organizarea concursurilor sau a examenelor pentru
ocuparea funcțiilor prevăzute în statele de funcții ale
serviciilor publice comunitare pentru eliberarea și evidența
pașapoartelor simple se stabilesc în mod unitar, la nivelul
întregii țări, după cum urmează:
a) de către Direcția generală de pașapoarte, în cazul
polițiștilor și personalului contractual;
b) de către Direcția generală de pașapoarte împreună
cu Agenția Națională a Funcționarilor Publici, în cazul
funcționarilor publici.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul administrației și internelor,
Nicolae Berechet,
secretar de stat
Ministrul delegat pentru administrația publică,
Gheorghe Emacu
Ministrul muncii, solidarității sociale și familiei,
Dan Mircea Popescu
Ministrul finanțelor publice,
Mihai Nicolae Tănăsescu
București, 14 octombrie 2004.
Nr. 1.693.
GUVERNUL ROMÂNIEI

HOTĂRÂRE
pentru modificarea și completarea Statutului Agenției Naționale pentru Ocuparea Forței de Muncă,
aprobat prin Hotărârea Guvernului nr. 768/2003
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Statutul Agenției Naționale pentru Ocuparea
Forței de Muncă, aprobat prin Hotărârea Guvernului
nr. 768/2003, publicată în Monitorul Oficial al României,
Partea I, nr. 487 din 7 iulie 2003, cu modificările și
completările ulterioare, se modifică și se completează după
cum urmează:
1. La articolul 3 alineatul (2), litera g) va avea următorul
cuprins:
îg) asigură, de la data aderării României la Uniunea
Europeană, implementarea programelor finanțate din Fondul
social european și îndeplinește rolul de organism
intermediar pentru Programul operațional sectorial pentru
dezvoltarea resurselor umane;“.
2. La articolul 41, alineatul (1) va avea următorul cuprins:
îArt. 41. — (1) În structura Agenției Naționale pentru
Ocuparea Forței de Muncă se organizează, la nivel de
direcție, Organismul intermediar pentru Programul
operațional sectorial pentru dezvoltarea resurselor umane.“
3. După alineatul (1) al articolului 41 se introduce un
nou alineat, alineatul (11), cu următorul cuprins:
î(11) Organismul intermediar pentru Programul operațional
sectorial pentru dezvoltarea resurselor umane îndeplinește

atribuțiile delegate de către Autoritatea de Management
pentru Programul operațional sectorial pentru dezvoltarea
resurselor umane.“
4. La articolul 41, alineatul (2) va avea următorul cuprins:
î(2) Organismul intermediar pentru Programul operațional
sectorial pentru dezvoltarea resurselor umane îndeplinește,
la nivelul Agenției Naționale pentru Ocuparea Forței de
Muncă, și atribuțiile de coordonare a activității Unităților de
Implementare a Programului componentei «Dezvoltarea
Resurselor Umane» a Subprogramului PHARE «Coeziunea
economică și socială».“
5. Alineatul (8) al articolului 41 se abrogă.
6. La articolul 42, după litera g) se introduce o nouă
literă, litera h), cu următorul cuprins:
îh) implementează măsurile din Programul operațional
sectorial pentru dezvoltarea resurselor umane.“
7. După articolul 4 2 se introduce un nou articol,
articolul 43, cu următorul cuprins:
îArt. 43. — (1) Organismul intermediar pentru Programul
operațional sectorial pentru dezvoltarea resurselor umane
devine operațional începând cu data de 1 noiembrie 2004
și va funcționa cu un număr total de 50 de posturi în

6

MONITORUL OFICIAL AL ROMÂNIEI, PARTEA I, Nr. 968/21.X.2004

anul 2006, din care 16 posturi în anul 2004 și 50 de
posturi în anul 2005.
(2) Numărul total de 50 de posturi, prevăzut la alin. (1),
se asigură prin redistribuire în cadrul numărului maxim de
posturi aprobat, respectiv 3.475 de posturi sau, după caz,
prin suplimentarea acestui număr, cu încadrarea în numărul
total de posturi aprobat prin legile bugetare anuale.
(3) Structura funcțiilor publice și structura organizatorică
a Organismului intermediar pentru Programul operațional
sectorial pentru dezvoltarea resurselor umane se
definitivează până la data de 1 noiembrie 2004.“
8. După articolul 14 se introduce un nou articol,
articolul 141, cu următorul cuprins:
îArt. 141. — (1) Parcul normat de mijloace de transport
și consumul lunar de carburanți pentru Agenția Națională
pentru Ocuparea Forței de Muncă și instituțiile subordonate
sunt prevăzute în anexa nr. 3.
(2) Repartizarea mijloacelor de transport auto se aprobă
prin ordin al președintelui Agenției Naționale pentru
Ocuparea Forței de Muncă.“

9. Anexele nr. 1 și 2 se înlocuiesc cu anexele nr. 1 și 2
la prezenta hotărâre.
10. După anexa nr. 2 se introduce o nouă anexă, anexa
nr. 3, având cuprinsul prevăzut în anexa nr. 3 la prezenta
hotărâre.
Art. II. — Hotărârea Guvernului nr. 768/2003 privind
aprobarea Statutului Agenției Naționale pentru Ocuparea
Forței de Muncă, cu modificările și completările ulterioare,
precum și cu cele aduse prin prezenta hotărâre, va fi
republicată în Monitorul Oficial al României, Partea I,
dându-se textelor o nouă numerotare.
Art. III. — Pe data intrării în vigoare a prezentei hotărâri
se abrogă Hotărârea Guvernului nr. 679/1999 privind
stabilirea parcului normat de autovehicule și a consumului
de carburanți pentru activitățile specifice Agenției Naționale
pentru Ocupare și Formare Profesională și unităților
subordonate, publicată în Monitorul Oficial al României,
Partea I, nr. 418 din 31 august 1999.

PRIM-MINISTRU

ADRIAN NĂSTASE
Contrasemnează:
Ministrul muncii, solidarității sociale și familiei,
Dan Mircea Popescu
p. Ministrul finanțelor publice,
Gheorghe Gherghina,
secretar de stat
București, 14 octombrie 2004.
Nr. 1.700.
ANEXA Nr. 1
(anexa nr. 1 la statut)

Numărul maxim de posturi*) = 186
(exclusiv președintele)
AGENȚIA NAȚIONALĂ PENTRU OCUPAREA FORȚEI DE MUNCĂ
CONSILIUL DE ADMINISTRAȚIE

PREȘEDINTE

DIRECȚIA COMUNICARE ȘI
SECRETARIATUL CONSILIULUI
DE ADMINISTRAȚIE

DIRECȚIA RESURSE UMANE
ȘI SALARIZARE*)

ORGANISM INTERMEDIAR
PENTRU PROGRAMUL
OPERAȚIONAL SECTORIAL
PENTRU DEZVOLTAREA
RESURSELOR UMANE

DIRECȚIA JURIDICĂ
ȘI METODOLOGIE

DIRECȚIA RELAȚII
INTERNAȚIONALE

DIRECȚIA MANAGEMENTUL
BAZELOR DE DATE

DIRECȚIA ECONOMICĂ

DIRECȚIA MANAGEMENTUL
PIEȚEI MUNCII ȘI PROGRAME
MĂSURI ACTIVE

DIRECȚIA AUDIT INTERN
ȘI CONTROL

DIRECTOR GENERAL EXECUTIV

N O T Ă:

Pentru Organismul intermediar pentru Programul operațional sectorial dezvoltarea resurselor umane se
suplimentează numărul de posturi din aparatul propriu cu 34, începând cu data de 1 ianuarie 2005, prin redistribuire de
la unitățile subordonate Agenției Naționale pentru Ocuparea Forței de Muncă.
*) Include și Centrul Național de Formare Profesională a Personalului Propriu, care funcționează la nivel de serviciu.

7

MONITORUL OFICIAL AL ROMÂNIEI, PARTEA I, Nr. 968/21.X.2004

ANEXA Nr. 2
(anexa nr. 2 la statut)

INSTITUȚIILE
care funcționează în subordinea Agenției Naționale pentru Ocuparea Forței de Muncă
1. În subordinea Agenției Naționale pentru Ocuparea
Forței de Muncă funcționează ca unități cu personalitate
juridică:
a) agențiile județene pentru ocuparea forței de muncă,
respectiv a municipiului București;
b) centrele regionale de formare profesională a adulților.
2. Agențiile județene pentru ocuparea forței de muncă,
respectiv a municipiului București, au în structură
următoarele tipuri de subunități:
a) agenții locale pentru ocuparea forței de muncă;
b) centre proprii de formare profesională.

3. Instituțiile prevăzute la pct. 1 funcționează cu un
număr maxim de 3.475 de posturi, finanțate din bugetul
asigurărilor pentru șomaj, din care pentru aparatul propriu
186 de posturi, 3.174 de posturi pentru agențiile județene
pentru ocuparea forței de muncă și a municipiului
București, 115 posturi pentru centrele regionale de formare
profesională a adulților.
4. Repartizarea numărului de posturi pentru instituțiile
menționate la pct. 1 se face prin ordin al președintelui
Agenției Naționale pentru Ocuparea Forței de Muncă.
ANEXA Nr. 3
(anexa nr. 3 la statut)

PARCUL NORMAT
de mijloace de transport auto și consumul lunar de carburanți
Nr.
crt.

1

Agenția Națională pentru Ocuparea
Forței de Muncă

2.

Agențiile județene pentru ocuparea forței
de muncă și a municipiului București
Centrele regionale de formare
profesională a adulților
Centrul Național de Pregătire
și Perfecționare a Personalului Propriu

3.
4.

Tipul mijlocului
de transport

Activitățile specifice

autoturism
autovehicul pentru
transport persoane
autoturism
autoturism
autoturism
autovehicul pentru
transport marfă
autovehicul pentru
transport persoane

Parcul
normat

Consumul de carburanți
[litri/lună/vehicul*)]

4

300

1

350

101

250

6
1

250
250

1

350

1

350

*) Nu se consideră depășiri la consumul de carburanți normat pe autoturism consumul care, la nivelul anului, se încadrează în limita
combustibilului normat în raport cu numărul total de autoturisme aprobat pentru fiecare dintre unitățile subordonate Agenției Naționale pentru Ocuparea
Forței de Muncă.

GUVERNUL ROMÂNIEI

HOTĂRÂRE
privind aprobarea participării României la Forumul interguvernamental pentru minerit,
metale și dezvoltare durabilă
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă participarea României ca membru
în Forumul interguvernamental pentru minerit, metale și
dezvoltare durabilă.
Art. 2. — România va fi reprezentată la Forumul
interguvernamental pentru minerit, metale și dezvoltare
durabilă prin Ministerul Economiei și Comerțului și Agenția
Națională pentru Resurse Minerale.
Art. 3. — Ministerul Economiei și Comerțului și Agenția
Națională pentru Resurse Minerale sunt autorizate să

notifice organizatorilor Forumului interguvernamental pentru
minerit, metale și dezvoltare durabilă, calitatea de membru
a României.
Art. 4. — Costurile anuale în valoare de 17.000 de euro,
generate de participarea României la Forumul
interguvernamental pentru minerit, metale și dezvoltare
durabilă, se suportă din fondurile alocate de la bugetul de
stat Ministerului Economiei și Comerțului și Agenției
Naționale pentru Resurse Minerale.

PRIM-MINISTRU

ADRIAN NĂSTASE

București, 14 octombrie 2004.
Nr. 1.701.

Contrasemnează:
Ministru de stat, ministrul economiei și comerțului,
Dan Ioan Popescu
Președintele Agenției Naționale pentru Resurse Minerale,
Maria Iuliana Stratulat
Ministrul finanțelor publice,
Mihai Nicolae Tănăsescu

8

MONITORUL OFICIAL AL ROMÂNIEI, PARTEA I, Nr. 968/21.X.2004
GUVERNUL ROMÂNIEI

HOTĂRÂRE
privind transmiterea unor construcții, investiții în curs, din domeniul privat al statului
și din administrarea Ministerului Apărării Naționale în domeniul public al județului Suceava
și în administrarea Consiliului Județean Suceava
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă transmiterea unor construcții,
investiții în curs, situate în municipiul Suceava, județul
Suceava, având datele de identificare prevăzute în anexa
care face parte integrantă din prezenta hotărâre, din
domeniul privat al statului și din administrarea Ministerului
Apărării Naționale în domeniul public al județului Suceava
și în administrarea Consiliului Județean Suceava.
(2) În imobilul prevăzut la alin. (1) va funcționa în
continuare Centrul Militar Județean Suceava.

(3) Un etaj din imobilul prevăzut la alin. (1) se
amenajează de către Consiliul Județean Suceava și va
avea destinația de cămin de garnizoană.
(4) Consiliul Județean Suceava va finaliza lucrările de
asfaltare a drumului care face legătura între Cabana
militară Mestecăniș și șoseaua națională.
Art. 2. — Predarea-preluarea imobilului transmis potrivit
art. 1 se va face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

ADRIAN NĂSTASE
Contrasemnează:
Ministrul apărării naționale,
Ioan Mircea Pașcu
p. Ministrul de stat, ministrul administrației și internelor,
Toma Zaharia,
secretar de stat
Ministrul delegat pentru administrația publică,
Gheorghe Emacu
p. Ministrul finanțelor publice,
Maria Manolescu,
secretar de stat
București, 14 octombrie 2004.
Nr. 1.704.
ANEXĂ
DATELE DE IDENTIFICARE

a construcțiilor care se transmit din domeniul privat al statului și din administrarea Ministerului Apărării Naționale
în domeniul public al județului Suceava și în administrarea Consiliului Județean Suceava
Locul unde
sunt situate
construcțiile

Persoana juridică
de la care se transmit
construcțiile

Municipiul Suceava,
Statul român, din
str. Alexandru cel Bun administrarea Ministerului
nr. 45 D, județul
Apărării Naționale
Suceava

Persoana juridică
la care se transmit
construcțiile

Caracteristicile
tehnice ale
construcțiilor

Județul Suceava, în
administrarea Consiliului
Județean Suceava

Corp de clădiri A+B
(obiectiv 94–4C–G11)
— suprafața construită = 2.250 m2;
— suprafața desfășurată = 5.770,5 m2;
— valoarea = 16 miliarde lei.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 968/21.X.2004 conține 8 pagini.

Prețul de vânzare 9.500 lei

ISSN 1453—4495

