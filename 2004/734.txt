PARTEA

Anul 172 (XVI) — Nr. 734

I

LEGI, DECRETE, HOTĂRÂRI ȘI ALTE ACTE

Vineri, 13 august 2004

SUMAR

Nr.

Pagina

Nr.

Pagina
îunelte de pescuit fixe“ și îunelte de pescuit în
derivă“ utilizate la pescuitul în scop comercial în
complexul lagunar Razelm—Sinoie și în lacurile
litorale.........................................................................

7

1.193. — Ordin al ministrului transporturilor, construcțiilor
și turismului pentru aprobarea Normelor privind
înmatricularea și acordarea marcajului unificat de
identificare a vehiculelor de transport feroviar și cu
metroul .......................................................................

7–13

DECIZII ALE CURȚII CONSTITUȚIONALE
Decizia nr. 300 din 6 iulie 2004 referitoare la excepția
de neconstituționalitate a prevederilor art. 10 lit. c)
și e) și ale art. 11 lit. a) din Legea nr. 514/2003
privind organizarea și exercitarea profesiei de
consilier juridic ...........................................................
Decizia nr. 303 din 6 iulie 2004 referitoare la excepția
de neconstituționalitate a prevederilor art. 9
alin. (3) și ale art. 11 alin. (2), (3) și (4) din
Legea nr. 128/1997 privind Statutul personalului
didactic, cu modificările și completările ulterioare ......

1–4

ACTE ALE BĂNCII NAȚIONALE A ROMÂNIEI

4–6
347.

— Hotărâre privind retragerea autorizației de
funcționare a Cooperativei de credit BIRUINȚA
DOLHASCA................................................................

14

348.

— Hotărâre privind retragerea autorizației de
funcționare a Cooperativei de credit ECONOMIA
FRĂTĂUȚII VECHI ....................................................

15

349.

— Hotărâre privind retragerea autorizației de
funcționare a Cooperativei de credit AJUTORUL
LITENI ........................................................................

16

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
165.

— Ordin al președintelui Agenției Naționale pentru
Resurse Minerale privind modificarea unor
instrucțiuni tehnice.....................................................

6–7

534/252. — Ordin al ministrului agriculturii, pădurilor și
dezvoltării rurale și al ministrului mediului și
gospodăririi apelor privind definirea termenilor

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 300
din 6 iulie 2004

referitoare la excepția de neconstituționalitate a prevederilor art. 10 lit. c) și e) și ale art. 11 lit. a)
din Legea nr. 514/2003 privind organizarea și exercitarea profesiei de consilier juridic
Ioan Vida
Aspazia Cojocaru
Acsinte Gaspar
Kozsokár Gábor
Petre Ninosu
Ion Predescu

—
—
—
—
—
—

președinte
judecător
judecător
judecător
judecător
judecător

Șerban Viorel Stănoiu
Florentina Baltă
Valentina Bărbățeanu

— judecător
— procuror
— magistrat-asistent

Pe
rol
se
află
soluționarea
excepției
de
neconstituționalitate a prevederilor art. 10 lit. c) și e) și ale

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 734/13.VIII.2004

art. 11 lit. a) din Legea nr. 514/2003 privind organizarea și
exercitarea profesiei de consilier juridic, excepție ridicată de
Costel Gâlcă în Dosarul nr. 10.280/LM/2003 al Tribunalului
București — Secția a VIII-a civilă, conflicte de muncă și
litigii de muncă.
La apelul nominal se prezintă autorul excepției personal,
constatându-se lipsa celeilalte părți, față de care procedura
de citare este legal îndeplinită.
Autorul excepției de neconstituționalitate solicită
admiterea acesteia, considerând că prin textele de lege
criticate se încalcă principiul constituțional al egalității în
drepturi și se restrânge exercitarea dreptului la muncă. În
acest sens susține că, întrucât consilierii juridici își
desfășoară activitatea în baza unui contract individual de
muncă, au calitatea de salariați. Pentru acest motiv trebuie
să se bucure de drepturile izvorâte din toate dispozițiile
legale aplicabile salariaților, inclusiv din cele ale art. 35
alin. (1) din Codul muncii, care permit cumulul de funcții.
Reprezentantul Ministerului Public pune concluzii de
respingere a excepției ca neîntemeiată, întrucât dispozițiile
art. 10 lit. c) și e) și ale art. 11 lit. a) din Legea
nr. 514/2003 nu înfrâng prevederile constituționale invocate
de autorul excepției. Arată, în acest sens, că profesia de
consilier juridic este o profesie distinctă față de cele
reglementate prin Codul muncii și celelalte legi speciale.
De asemenea, apreciază că dispozițiile criticate se aplică
în mod egal tuturor cetățenilor aflați în aceeași situație și
reprezintă chiar o aplicare a prevederilor art. 41 din
Constituție, republicată.
C U R T E A,

având în vedere actele și lucrările dosarului, constată
următoarele:
Prin Încheierea din 12 februarie 2004, pronunțată în
Dosarul nr. 10.280/LM/2003, Tribunalul București — Secția
a VIII-a civilă, conflicte de muncă și litigii de muncă a
sesizat Curtea Constituțională cu excepția de
neconstituționalitate a prevederilor art. 10 lit. c) și e) și ale
art. 11 lit. a) din Legea nr. 514/2003 privind organizarea și
exercitarea profesiei de consilier juridic. Excepția a fost
ridicată de reclamantul Costel Gâlcă într-o cauză civilă
având ca obiect obligarea pârâtei Editura îRosetti“ la
încheierea unui contract individual de muncă.
În motivarea excepției se susține că textele de lege
criticate încalcă dispozițiile art. 16, 20, 41 și 53 din
Constituție, republicată. Se consideră că prin interzicerea
exercitării de către consilierii juridici a oricărei alte profesii
autorizate sau salarizate în țară sau în străinătate, precum
și prin interzicerea desfășurării unei activități publicistice
salarizate se realizează o discriminare în raport cu ceilalți
salariați, inclusiv în raport cu aceia care dețin funcții de
conducere, fără a exista o motivare obiectivă și rezonabilă.
De asemenea, autorul excepției consideră că prin textele
criticate i se îngrădește și dreptul constituțional la muncă,
la alegerea liberă a profesiei, a meseriei sau a ocupației,
deși nu există nici unul dintre cazurile de restrângere a
exercițiului unor drepturi, expres și limitativ prevăzute de
art. 53 din Constituție, republicată. În sprijinul acestor
afirmații se invocă unele hotărâri ale Curții de Justiție a
Comunității Europene și ale Curții Europene a Drepturilor
Omului, precum și deciziile Curții Constituționale a
României nr. 107 din 1 noiembrie 1995 și nr. 30 din
10 februarie 1998.
Tribunalul București — Secția a VIII-a civilă, conflicte
de muncă și litigii de muncă opinează în sensul că art. 10

lit. c) și art. 11 lit. a) din Legea nr. 514/2003 cuprind
aceleași reglementări, care sunt constituționale în măsura
în care sunt interpretate în sensul că art. 10 lit. c) se
referă la orice altă profesie autorizată sau salarizată în țară
sau în străinătate, în afara celei de consilier juridic, întrucât
într-o altă interpretare s-ar institui îo discriminare majoră
între consilierii juridici și alte categorii profesionale care pot
cumula mai multe funcții“. În ceea ce privește excepția de
neconstituționalitate a art. 10 lit. e) din Legea nr. 514/2003,
consideră că nu este întemeiată, deoarece activitatea
publicistică salarizată poate crea conflicte de interese.
Potrivit prevederilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate.
De asemenea, în conformitate cu dispozițiile art. 181 din
Legea nr. 35/1997, cu modificările ulterioare, s-a solicitat
punctul de vedere al instituției Avocatul Poporului.
Guvernul apreciază că excepția de neconstituționalitate
este neîntemeiată. În acest sens arată că afirmarea sau
recunoașterea drepturilor consacrate prin Constituție sau
alte legi nu exclude stabilirea unor condiții sau reguli
pentru exercitarea lor. Astfel, afirmă că îprin lege pot fi
stabilite unele limitări ori interdicții în ceea ce privește
cumulul de funcții, fie pentru protejarea drepturilor
angajatorilor, fie pentru protejarea drepturilor unor terți ale
căror interese ar putea fi periclitate prin îndeplinirea, de
către aceeași persoană — în speță consilierul juridic — și
a altor funcții sau sarcini în favoarea altora“. De aceea
consideră că incompatibilitatea funcției de consilier juridic
cu o altă profesie autorizată sau salarizată sau cu o
activitate publicistică salarizată este în concordanță cu
prevederile art. 53 alin. (1) din Constituție, republicată. În
continuare, apreciază că textele de lege criticate nu încalcă
nici art. 16 din Constituție, republicată, nepunându-se
problema existenței unei îinechități“ între profesia de
consilier juridic și alte profesii, întrucât nu se pot compara
efectele diferite acordate de lege unor situații juridice
distincte. Menționează, de asemenea, că art. 35 alin. (2)
din Codul muncii precizează că fac excepție de la
dispozițiile alin. (1) ale aceluiași articol — care prevăd
dreptul la cumulul de funcții — îsituațiile în care prin lege
sunt prevăzute incompatibilități pentru cumulul unor funcții“.
Avocatul Poporului apreciază că excepția de
neconstituționalitate este neîntemeiată. Astfel, textele de
lege criticate nu încalcă principiul constituțional al egalității
în drepturi, întrucât înu reglementează privilegii sau
discriminări pentru diverse categorii sau grupuri de cetățeni
aflați în situații identice“. Invocă în acest sens
jurisprudența Curții Constituționale, amintind, cu titlu de
exemplu, Decizia nr. 192 din 13 mai 2003, prin care s-a
statuat că îprincipiul egalității nu înseamnă uniformitate,
așa încât, dacă la situații egale trebuie să corespundă un
tratament egal, la situații diferite tratamentul juridic nu
poate fi decât diferit. De aceea, nu sunt excluse, ci,
dimpotrivă, sunt admise soluții legislative diferite pentru
situații diferite“. Consideră că poate fi făcută o apreciere a
tratamentului juridic aplicat unui salariat numai prin
raportare la grupul profesional din care acesta face parte,
întrucât fiecare profesie are reguli proprii de exercitare. Din
această perspectivă, textele de lege criticate, care
reglementează incompatibilitățile exercitării profesiei de
consilier juridic, se aplică în mod egal tuturor cetățenilor
care exercită această profesie. De asemenea, în ceea ce

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 734/13.VIII.2004
privește critica întemeiată pe art. 41 și 53 din Constituție,
republicată, apreciază că nu poate fi primită, întrucât
prevederile art. 10 lit. c) și e) și ale art. 11 lit. a) din
Legea nr. 514/2003 nu instituie restrângeri ale exercitării
dreptului la muncă, îci incompatibilități care constituie
măsuri de protecție pentru persoanele juridice cu care
consilierii juridici au raporturi de muncă. Aceste
incompatibilități au fost stabilite de legiuitor având în
vedere specificul profesiei de consilier juridic, cu scopul de
a elimina posibilitatea apariției unor conflicte de interese“.
În continuare, apreciază că invocarea art. 20 din
Constituție este irelevantă în cauză.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și ale art. 1 alin. (2),
art. 2, 3, 12 și 23 din Legea nr. 47/1992, republicată,
modificată și completată prin Legea nr. 232/2004, să
soluționeze excepția de neconstituționalitate ridicată.
Obiectul excepției de neconstituționalitate îl constituie
prevederile art. 10 lit. c) și e) și ale art. 11 lit. a) din
Legea nr. 514/2003 privind organizarea și exercitarea
profesiei de consilier juridic, publicată în Monitorul Oficial al
României, Partea I, nr. 867 din 5 decembrie 2003, al căror
conținut este următorul:
— Art. 10 lit. c) și e): îExercitarea profesiei de consilier
juridic este incompatibilă cu: (...)
c) orice altă profesie autorizată sau salarizată în țară sau în
străinătate; (...)
e) activitatea publicistică salarizată;“;
— Art. 11 lit. a): îExercitarea profesiei de consilier juridic
este compatibilă cu:
a) activitatea didactică universitară și de cercetare juridică,
activitatea literară, culturală și publicistică nesalarizată.“
În opinia autorului excepției de neconstituționalitate,
aceste prevederi de lege sunt contrare dispozițiilor art. 16
alin. (1), art. 20, art. 41 alin. (1) și ale art. 53 din
Constituție, republicată, potrivit cărora:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 20: î(1) Dispozițiile constituționale privind drepturile
și libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“
— Art. 41 alin. (1): îDreptul la muncă nu poate fi îngrădit.
Alegerea profesiei, a meseriei sau a ocupației, precum și a
locului de muncă este liberă.“
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților

3

cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“
Examinând excepția de neconstituționalitate ridicată,
Curtea reține următoarele:
Autorul excepției de neconstituționalitate susține că
stabilirea unor incompatibilități în legătură cu exercitarea
profesiei de consilier juridic ar reprezenta o încălcare a
dispozițiilor art. 16 din Constituție, republicată, privind
egalitatea cetățenilor în fața legii. Arată că, în fapt, în
calitatea sa de consilier juridic al Societății Române de
Radiodifuziune, i-a fost refuzat, în temeiul dispozițiilor
normative criticate, dreptul de a încheia cu o editură un alt
contract de muncă, pentru a realiza o rubrică permanentă
în cadrul îRevistei române de dreptul muncii“. În acest
context, autorul criticii de neconstituționalitate se consideră
discriminat în raport cu ceilalți salariați și apreciază că i se
interzice exercitarea dreptului constituțional la muncă, la
alegerea liberă a profesiei, a meseriei sau a ocupației.
Din analiza textelor criticate se observă că acestea sunt
cuprinse într-o lege specială, care reglementează
organizarea și exercitarea profesiei de consilier juridic. Față
de regulile stabilite prin Codul muncii, care reprezintă legea
generală, Legea nr. 514/2003 poate institui — în virtutea
principiului specialia generalibus derogant — reguli diferite
pentru categoria de salariați al căror statut îl
reglementează, inclusiv în ceea ce privește posibilitatea
cumulului de funcții. De asemenea, din analiza conținutului
profesiei de consilier juridic rezultă că aceasta este o
profesie distinctă, care are ca obiect apărarea drepturilor și
intereselor legitime ale statului, ale autorităților publice
centrale și locale, ale instituțiilor publice și de interes
public, precum și ale persoanelor juridice de drept privat,
în slujba cărora se află, în conformitate cu Constituția și
cu legile țării. Aceste particularități determină caracterul
distinct al profesiei de consilier juridic atât față de celelalte
profesii, meserii sau ocupații ce cad sub incidența Codului
muncii, cât și față de alte profesii juridice reglementate de
alte legi speciale. În aceste condiții este justificată opțiunea
legiuitorului de a acorda consilierului juridic un statut
aparte, neexistând o discriminare a acestuia în raport cu
celelalte categorii de salariați.
În ceea ce privește pretinsa încălcare a dreptului
constituțional la alegerea liberă a profesiei, se observă că
stabilirea prin lege a unor condiții și incompatibilități pentru
exercitarea profesiei de consilier juridic reprezintă aplicarea
dispozițiilor art. 41 din Constituție, republicată, la o
categorie profesională distinctă, aceea a consilierilor juridici,
categorie în care intră toate persoanele care au făcut o
asemenea opțiune și care îndeplinesc condițiile legii
privitoare la exercitarea profesiei de consilier juridic.
Referitor la incidența în cauză a dispozițiilor art. 20 din
Constituție, republicată, se constată că nu se invocă nici
un text dintr-un tratat internațional privitor la drepturile
omului, iar cazurile din jurisprudența Curții Europene a
Drepturilor Omului citate de autorul excepției de
neconstituționalitate — Marks v. Belgia, Nortier v. Olanda și
De Becker v. Belgia — nu au nici o legătură cu
incompatibilitățile privitoare la exercitarea profesiei de
consilier juridic.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 734/13.VIII.2004

Cu privire la pretinsa încălcare a dispozițiilor art. 53 din
Constituție, republicată, acestea nu sunt incidente în cauză,
întrucât textele de lege criticate stabilesc condițiile ce se

cer a fi îndeplinite pentru exercitarea profesiei de consilier
juridic, nereprezentând nicidecum o restrângere a dreptului
la muncă.

Pentru considerentele expuse, în temeiul art. 146 lit. d) și al art. 147 alin. (4) din Constituție, republicată, precum
și al art. 13 alin. (1) lit. A.d), al art. 23 alin. (1) din Legea nr. 47/1992, republicată, modificată și completată prin Legea
nr. 232/2004,
CURTEA

În numele legii
D E C I D E:

Respinge excepția de neconstituționalitate a prevederilor art. 10 lit. c) și e) și ale art. 11 lit. a) din Legea
nr. 514/2003 privind organizarea și exercitarea profesiei de consilier juridic, excepție ridicată de Costel Gâlcă în Dosarul
nr. 10.280/LM/2003 al Tribunalului București — Secția a VIII-a civilă, conflicte de muncă și litigii de muncă.
Definitivă și obligatorie.
Pronunțată în ședința publică din data de 6 iulie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

CURTEA CONSTITUȚIONALĂ

D E C I Z I A Nr. 303
din 6 iulie 2004

referitoare la excepția de neconstituționalitate a prevederilor art. 9 alin. (3)
și ale art. 11 alin. (2), (3) și (4) din Legea nr. 128/1997 privind Statutul personalului didactic,
cu modificările și completările ulterioare
Ioan Vida
Aspazia Cojocaru
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Florentina Baltă
Claudia Margareta Niță

—
—
—
—
—
—
—
—
—

președinte
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 9 alin. (3) și ale art. 11 alin. (2), (3) și
(4) din Legea nr. 128/1997 privind Statutul personalului
didactic, cu modificările și completările ulterioare. Excepția
a fost ridicată de Ion Criveanu în Dosarul nr. 3.334/2002 al
Înaltei Curți de Casație și Justiție — Secția de contencios
administrativ.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, invocând în acest sens Decizia nr. 241 din
21 noiembrie 2000, prin care Curtea Constituțională a
statuat că textele de lege criticate nu contravin principiului
egalității în drepturi prevăzut de art. 16 din Constituție.

C U R T E A,

având în vedere actele și lucrările dosarului, constată
următoarele:
Prin Încheierea nr. 14.141 din 15 aprilie 2004,
pronunțată în Dosarul nr. 3.334/2002, Înalta Curte de
Casație și Justiție — Secția de contencios administrativ a
sesizat Curtea Constituțională cu excepția de
neconstituționalitate a prevederilor art. 9 alin. (3) și ale
art. 11 alin. (2), (3) și (4) din Legea nr. 128/1997 privind
Statutul personalului didactic, cu modificările și
completările ulterioare. Excepția a fost ridicată de Ion
Criveanu într-un recurs declarat împotriva unei sentințe
civile prin care s-a respins cererea acestuia de anulare a
concursului pentru ocuparea unui post vacant de cadru
didactic și a deciziei de titularizare pe post.
În motivarea excepției se arată că dispozițiile art. 9
alin. (3) și ale art. 11 alin. (4), coroborate cu cele ale
art. 11 alin. (2) și (3) din Legea nr. 128/1997 privind
Statutul personalului didactic, încalcă principiul egalității în
drepturi a cetățenilor, consacrat de art. 16 alin. (1) și (2)
din Constituție, republicată. Astfel, se susține că îse induce
o stare de inechitate și inegalitate între candidații care
participă la concursuri pentru ocuparea posturilor vacante
de cadru didactic“ prin aceea că, în temeiul textelor de
lege criticate, există îdouă sau mai multe tipuri de
concursuri“ pentru ocuparea acestor posturi, și anume:
unele organizate de inspectoratele școlare, cu subiecte

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 734/13.VIII.2004
unice pe țară, stabilite de Ministerul Educației și Cercetării,
unde lucrările sunt evaluate la nivelul centrului universitar
responsabil cu perfecționarea personalului din județele
arondate, și concursuri organizate de unități de învățământ
preuniversitar reprezentative, desemnate îsubiectiv“ de
minister, care își stabilesc singure subiectele și care impun
condiții îdiscriminatorii, abuzive și ilegale“, unde lucrările se
evaluează la nivelul unității școlare respective, adică de
către cadre didactice preuniversitare.
Înalta Curte de Casație și Justiție consideră că excepția
de neconstituționalitate este neîntemeiată, deoarece nu
încalcă principiul egalității statuat în art. 16 alin. (1) din
Constituție, republicată.
Potrivit prevederilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate.
De asemenea, în conformitate cu dispozițiile art. 181 din
Legea nr. 35/1997, cu modificările ulterioare, s-a solicitat
punctul de vedere al instituței Avocatul Poporului.
Avocatul Poporului apreciază că excepția de
neconstituționalitate este neîntemeiată. În acest sens arată
că dispozițiile textelor de lege criticate nu contravin art. 16
alin. (1) din Constituție, republicată, întrucât acestea se
aplică tuturor persoanelor aflate în aceeași situație, și
anume celor care participă la concursul pentru ocuparea
posturilor didactice din învățământul preuniversitar, fiind
respectate totodată și dispozițiile constituționale ale art. 32
alin. (5) referitoare la desfășurarea învățământului de toate
gradele în unități de stat, particulare sau profesionale, în
condițiile legii.
Președinții celor două Camere ale Parlamentului și
Guvernul nu au comunicat punctele lor de vedere.
C U R T E A,

examinând încheierea de sesizare, punctul de vedere al
instituției Avocatul Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției,
republicată, precum și dispozițiile Legii nr. 47/1992,
republicată, modificată și completată prin Legea
nr. 232/2004, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și ale art. 1 alin. (2), ale
art. 2, 3, 12 și 23 din Legea nr. 47/1992, republicată,
modificată și completată prin Legea nr. 232/2004, să
soluționeze excepția de neconstituționalitate ridicată.
Obiectul excepției de neconstituționalitate îl constituie
prevederile art. 9 alin. (3) și ale art. 11 alin. (2), (3) și (4)
din Legea nr. 128/1997 privind Statutul personalului
didactic, cu modificările și completările ulterioare, dispoziții
care au următorul conținut:
— Art. 9 alin. (3): îCoordonarea metodologică a
concursurilor pentru ocuparea posturilor didactice declarate
vacante în învățământul de stat este asigurată de Ministerul
Învățământului, iar organizarea și desfășurarea acestora, de
către inspectoratele școlare, precum și de către unitățile de
învățământ preuniversitar reprezentative, stabilite de Ministerul
Învățământului.“;

5

— Art. 11 alin. (2), (3) și (4): î(2) Subiectele pentru
probele scrise la concursurile organizate de inspectoratele
școlare se stabilesc de Ministerul Învățământului. Subiectele
pentru concursurile organizate de unitățile de învățământ
particulare, autorizate provizoriu sau acreditate, se stabilesc de
către acestea.
(3) La concursurile organizate de inspectoratele școlare,
lucrările scrise pentru ocuparea posturilor vacante din
învățământul preuniversitar de stat se evaluează de comisii, pe
specialități, instituite la nivelul centrului universitar responsabil
cu perfecționarea personalului din județele arondate.
(4) La concursurile organizate de unitățile de învățământ,
lucrările scrise pentru ocuparea posturilor vacante din
învățământul preuniversitar de stat sau particular se evaluează
de comisii, pe specialități, instituite la nivelul unității școlare
respective.“
În opinia autorului excepției de neconstituționalitate
aceste texte de lege contravin dispozițiilor art. 16 alin. (1)
și (2) din Constituție, republicată, care prevăd următoarele:
— Art. 16: î(1) Cetățenii sunt egali în fața legii și a
autorităților publice, fără privilegii și fără discriminări.
(2) Nimeni nu este mai presus de lege.“
Din examinarea excepției de neconstituționalitate Curtea
constată că, în esență, autorul reclamă nerespectarea
principiului egalității în drepturi a cetățenilor, statuat în
art. 16 alin. (1) și (2) din Constituție, republicată, arătând
în acest sens că, prin aplicarea textelor de lege criticate,
se creează o situație de inechitate între candidații care
participă la un concurs pentru ocuparea unui post de cadru
didactic în învățământul preuniversitar, organizat de
inspectoratele școlare, și cei care participă la un astfel de
concurs organizat, în schimb, de unitățile de învățământ
preuniversitar reprezentative.
Curtea Constituțională a statuat constant în jurisprudența
sa că principiul egalității în drepturi a cetățenilor nu
înseamnă uniformitate, așa încât, dacă la situații egale
trebuie să corespundă un tratament juridic egal, la situații
diferite tratamentul juridic trebuie să fie diferit.
Analizând excepția de neconstituționalitate, Curtea
constată că dispozițiile de lege criticate nu contravin
principiului statuat de art. 16 alin. (1) și (2) din Constituție,
republicată. Faptul că prin lege sunt prevăzute două
modalități distincte de organizare și desfășurare a
concursurilor pentru ocuparea posturilor didactice declarate
vacante în învățământul preuniversitar nu este de natură a
da naștere unor situații discriminatorii, atât timp cât un
candidat nu este favorizat sau dezavantajat față de un alt
candidat la ocuparea aceluiași post didactic, în cadrul
aceluiași concurs.
De altfel, dispozițiile art. 9 alin. (3) și ale art. 11
alin. (4) din Legea nr. 128/1997 privind Statutul
personalului didactic au mai fost supuse controlului de
constituționalitate, concretizat prin Decizia nr. 241 din
21 noiembrie 2000, publicată în Monitorul Oficial al
României, Partea I, nr. 1 din 5 ianuarie 2001, Curtea
statuând că acestea nu încalcă prevederile art. 16 alin. (1)
din Constituție.
Întrucât nu au intervenit elemente noi care să determine
schimbarea jurisprudenței Curții, considerentele și soluția
arătate în decizia menționată mai sus își păstrează
valabilitatea și în prezenta cauză.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 734/13.VIII.2004

În ceea ce privește pretinsa neconstituționalitate a
dispozițiilor art. 11 alin. (2) și (3), Curtea constată că nu
sunt formulate alte critici decât cele care vizează
dispozițiile art. 9 alin. (3) și ale art. 11 alin. (4) din Legea

nr. 128/1997, astfel că soluția de respingere a excepției
de neconstituționalitate a acestor din urmă dispoziții se
justifică și pentru prevederile cuprinse în alin. (2) și (3) ale
art. 11.

Pentru considerentele expuse, în temeiul art. 146 lit. d) și al art. 147 alin. (4) din Constituție, republicată, precum
și al art. 13 alin. (1) lit. A.d), al art. 23 alin. (1) din Legea nr. 47/1992, republicată, modificată și completată prin Legea
nr. 232/2004,
CURTEA

În numele legii
D E C I D E:

Respinge excepția de neconstituționalitate a prevederilor art. 9 alin. (3) și ale art. 11 alin. (2), (3) și (4) din
Legea nr. 128/1997 privind Statutul personalului didactic, cu modificările și completările ulterioare, excepție ridicată de Ion
Criveanu în Dosarul nr. 3.334/2002 al Înaltei Curți de Casație și Justiție — Secția de contencios administrativ.
Definitivă și obligatorie.
Pronunțată în ședința publică din data de 6 iulie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Niță

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU RESURSE MINERALE

ORDIN
privind modificarea unor instrucțiuni tehnice
Având în vedere prevederile art. 6 alin. (1) din Ordonanța Guvernului nr. 39/1998 privind activitatea de
standardizare națională, aprobată cu modificări prin Legea nr. 355/2002,
în temeiul prevederilor art. 4 alin. (3) din Hotărârea Guvernului nr. 756/2003 privind organizarea și funcționarea
Agenției Naționale pentru Resurse Minerale,
președintele Agenției Naționale pentru Resurse Minerale emite prezentul ordin.
Art. I. — Instrucțiunea tehnică nr. 85-01/1998
îConținutul-cadru al studiului de fezabilitate“, aprobată prin
Ordinul președintelui Agenției Naționale pentru Resurse
Minerale nr. 93/1998 pentru aprobarea instrucțiunilor tehnice
elaborate în vederea aplicării unitare a dispozițiilor Legii
minelor nr. 61/1998, publicat în Monitorul Oficial al
României, Partea I, nr. 330 bis din 1 septembrie 1998, se
modifică după cum urmează:
1. La punctul II subpunctul 2.2, litera n) va avea
următorul cuprins:
în) condițiile de calitate pentru majoritatea rocilor utile
sunt cele stabilite prin norme aplicabile sau care pot fi
luate în considerare în acest domeniu. De precizat că
prevederile acestor acte normative se referă la producțiamarfă. Prin urmare, ori de câte ori este necesar, condițiile
calitative prevăzute în norme se vor reevalua la condițiile
de zăcământ, ținându-se seama de modificarea calității
substanței minerale utile în procesul de exploatare.“
Art. II. — Instrucțiunea tehnică nr. 85-02/1998
îConținutul-cadru al documentațiilor de evaluare a resurselor
minerale și a rezervelor de substanțe minerale utile“,
aprobată prin Ordinul președintelui Agenției Naționale pentru

Resurse Minerale nr. 93/1998, se modifică după cum
urmează:
— La litera A îTextul documentațiilor“, capitolul V
îCaracterizarea calitativă a substanței minerale utile“,
liniuțele 3 și 4 vor avea următorul cuprins:
î— compoziția chimică se prezintă detaliat numai pentru
substanțele minerale utile din care se valorifică anumiți
componenți sau pentru substanțele a căror valorificare este
condiționată de îndeplinirea anumitor condiții de compoziție
chimică, stabilite prin norme;
— caracteristicile fizice și mecanice ale substanței
minerale utile și variația lor în cuprinsul zăcământului,
determinate pe baza prevederilor normelor în care se
stabilesc condiții tehnice pentru anumite domenii de
valorificare; măsura în care rezultatele determinărilor
individuale și ale valorilor medii se încadrează în
prevederile normelor;“
Art. III. — Instrucțiunea tehnică nr. 85-08/1998
îClasificarea și evaluarea resurselor minerale/rezervelor de
substanțe minerale solide“, aprobată prin Ordinul
președintelui Agenției Naționale pentru Resurse Minerale
nr. 93/1998, se modifică după cum urmează:

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 734/13.VIII.2004
1. În anexa nr. 2 îMetodologia de probare chimică și
fizico-mecanică a zăcămintelor de substanțe minerale utile
solide“, punctul 1 îMetoda de recoltare a probelor“,
ultimul alineat va avea următorul cuprins:
îÎn vederea determinării proprietăților fizico-mecanice ale
unor roci de construcții se recoltează eșantioane care să
permită confecționarea epruvetelor de forma și mărimea
prevăzute în normele referitoare la aceste determinări.“
2. În anexa nr. 2 îMetodologia de probare chimică și
fizico-mecanică a zăcămintelor de substanțe minerale utile
solide“, punctul 5 îAnalizarea probelor“, alineatele 2 și 7
vor avea următorul cuprins:
îAnalizele și determinările se efectuează de către
laboratoare autorizate, prin metodele prevăzute în normele
interne.
.....................................................................................................

7

Rezultatele analizelor de control intern se examinează
de către compartimentele geologice, imediat după primirea
lor. Periodic (cel puțin o dată pe semestru) se prelucrează
rezultatele analizelor de control intern. Imediat ce se
constată erori întâmplătoare care depășesc limitele admise
prin normele referitoare la metoda de analiză sau
determinare este semnalat laboratorul pentru cercetarea și
eliminarea cauzelor care le-au produs.“
3. În anexa nr. 2 îMetodologia de probare chimică și
fizico-mecanică a zăcămintelor de substanțe minerale utile
solide“, punctul 6 îPrelucrarea și interpretarea rezultatelor
analizelor de control intern și extern“, subpunctul 6.2
îAnalizele de control intern“ va avea următorul cuprins:
î6.2. Analizele de control intern
Având în vedere faptul că erorile întâmplătoare
admisibile sunt date pe clase de valori (clase de conținut)
în norme, prelucrarea se face separat pe fiecare clasă.“

Președintele Agenției Naționale pentru Resurse Minerale,
Maria Iuliana Stratulat
București, 29 iulie 2004.
Nr. 165.
MINISTERUL AGRICULTURII,
PĂDURILOR ȘI DEZVOLTĂRII RURALE

MINISTERUL MEDIULUI
ȘI GOSPODĂRIRII APELOR

Nr. 534 din 28 iulie 2004

Nr. 252 din 28 iulie 2004

ORDIN
privind definirea termenilor îunelte de pescuit fixe“ și îunelte de pescuit în derivă“ utilizate
la pescuitul în scop comercial în complexul lagunar Razelm—Sinoie și în lacurile litorale
Având în vedere Referatul Direcției de pescuit și acvacultură, Direcției conservarea diversității biologice și
biosecuritate și al Administrației Rezervației Biosferei îDelta Dunării“ nr. 104.039/60.561/AB/8.742/ARBDD din 27 iulie 2004,
în temeiul Hotărârii Guvernului nr. 409/2004 privind organizarea și funcționarea Ministerului Agriculturii, Pădurilor și
Dezvoltării Rurale, cu modificările ulterioare, și al Hotărârii Guvernului nr. 408/2004 privind organizarea și funcționarea
Ministerului Mediului și Gospodăririi Apelor, cu modificările ulterioare,
având în vedere prevederile Legii nr. 192/2001 privind fondul piscicol, pescuitul și acvacultura, republicată, cu
modificările și completările ulterioare,
ministrul agriculturii, pădurilor și dezvoltării rurale și ministrul mediului și gospodăririi apelor emit următorul ordin:
Art. 1. — Prin unelte de pescuit fixe și unelte de
pescuit în derivă utilizate la pescuitul în scop comercial în
complexul lagunar Razelm—Sinoie și în lacurile litorale

se înțelege acele unelte de pescuit de tip setcă sau avă.
Art. 2. — Prezentul ordin va fi publicat în Monitorul
Oficial al României, Partea I.

Ministrul agriculturii, pădurilor și dezvoltării rurale,
Petre Daea

Ministrul mediului și gospodăririi apelor,
Speranța Maria Ianculescu

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Normelor privind înmatricularea și acordarea marcajului unificat
de identificare a vehiculelor de transport feroviar și cu metroul
În temeiul prevederilor art. 4 lit. e) liniuța a 11-a și ale art. 5 lit. b) din Regulamentul de organizare și funcționare
al Autorității Feroviare Române — AFER, aprobat prin Hotărârea Guvernului nr. 626/1998 privind organizarea și
funcționarea Autorității Feroviare Române — AFER și ale art. 5 alin. (4) din Hotărârea Guvernului nr. 412/2004 privind
organizarea și funcționarea Ministerului Transporturilor, Construcțiilor și Turismului,
ministrul transporturilor, construcțiilor și turismului emite următorul ordin:
Art. 1. — Se aprobă Normele privind înmatricularea și
acordarea marcajului unificat de identificare a vehiculelor de

transport feroviar și cu metroul, prevăzute în anexa care
face parte integrantă din prezentul ordin.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 734/13.VIII.2004

Art. 2. — Înmatricularea și acordarea marcajului unificat
de identificare a vehiculelor de transport feroviar și cu
metroul, denumite în continuare vehicule feroviare, se
efectuează de către Autoritatea Feroviară Română —
AFER, denumită în continuare AFER, prin eliberarea
certificatului de înmatriculare, a cărții de identitate pentru
fiecare vehicul feroviar și acordarea marcajului unificat de
identificare.
Art. 3. — Pentru vehiculele feroviare nou-construite sau
reconstruite și/sau modernizate AFER acordă marcajul
unificat de identificare conform reglementărilor în vigoare.
Art. 4. — La solicitarea AFER codul de înmatriculare și
marcajul unificat de identificare a vehiculelor feroviare se
vor înscrie în baza de date privind parcul de material
rulant, aflată la Societatea Comercială îInformatica
Feroviară“ — S.A., la care AFER are acces permanent și
nelimitat.
Art. 5. — AFER actualizează și publică trimestrial în
Buletinul AFER informațiile referitoare la înmatricularea și
acordarea marcajului unificat de identificare a vehiculelor
feroviare.

Art. 6. — Deținătorii de vehicule feroviare, persoane
juridice sau fizice române și/sau străine, pot efectua
activități de transport pe căile ferate române numai cu
vehicule feroviare înmatriculate și cărora li s-a acordat
marcajul unificat de identificare.
Art. 7. — Normele prevăzute în anexa la prezentul
ordin nu se aplică vehiculelor feroviare înmatriculate de
către o autoritate competentă, alta decât AFER.
Art. 8. — Nerespectarea prevederilor prezentului ordin
atrage răspunderea materială sau civilă, după caz, potrivit
legii.
Art. 9. — AFER și deținătorii de vehicule feroviare,
persoane juridice sau fizice române și/sau străine, vor duce
la îndeplinire prevederile prezentului ordin.
Art. 10. — La data intrării în vigoare a prezentului ordin
orice prevedere contrară își încetează aplicabilitatea.
Art. 11. — Prezentul ordin se va publica în Monitorul
Oficial al României, Partea I, și va intra în vigoare la
30 de zile de la data publicării.

p. Ministrul transporturilor, construcțiilor și turismului,
Ileana Tureanu,
secretar de stat
București, 30 iunie 2004.
Nr. 1.193.
ANEXĂ

NORME
privind înmatricularea și acordarea marcajului unificat de identificare
a vehiculelor de transport feroviar și cu metroul
CAPITOLUL I
Dispoziții generale
Art. 1. — (1) Pentru a fi admise în vederea efectuării
de activități de transport feroviar și de operațiuni de
manevră pe infrastructura feroviară, precum și pentru
activitatea de întreținere pe infrastructura feroviară,
vehiculele de transport feroviar, precum și vehiculele
speciale pentru întreținerea infrastructurii feroviare, denumite
în continuare vehicule feroviare, trebuie să fie înmatriculate
și să aibă inscripționat marcajul unificat de identificare,
acordat de către Autoritatea Feroviară Română — AFER,
denumită în continuare AFER, sau de către o altă
autoritate competentă.
(2) Se exceptează de la înmatriculare conform alin. (1)
vehiculele feroviare speciale care circulă numai pe
infrastructura feroviară privată și care sunt utilizate numai
pentru transport tehnologic, așa cum sunt definite în
procedurile specifice ale AFER, proceduri aprobate prin
decizie a directorului general și publicate în Buletinul
AFER.
Art. 2. — În sensul prezentelor norme, termenii de
specialitate se definesc după cum urmează:
a) cod de înmatriculare — ansamblu de cifre care
furnizează informații privind operatorul de transport feroviar,
tipul vehiculului feroviar și numărul de ordine al acestuia în
parcul propriu;
b) marcajul unificat de identificare — ansamblul simbolurilor, literelor și cifrelor care sunt necesare pentru determinarea precisă a posibilităților de utilizare, a caracteristicilor
tehnice principale și a identificării vehiculelor feroviare.
Art. 3. — Pentru a fi înmatriculat, un vehicul feroviar
trebuie să îndeplinească cumulativ următoarele cerințe:

a) să fie în proprietatea solicitantului;
b) să fie omologat tehnic în fază finală de produs sau
servicii (de tip RP, RR, RG, RK) sau, după caz, să aibă
agrement tehnic în conformitate cu reglementările în
vigoare. În lipsa documentului de omologare tehnică sau a
agrementului tehnic al produsului se admite ca acesta să
fie înlocuit cu documentul de omologare tehnică a
serviciului de reparație (tip RP, RR, RG, RK);
c) să nu fie depășită durata normală de funcționare
stabilită în conformitate cu prevederile reglementărilor în
vigoare;
d) să aibă inscripționat numărul de inventar sau vechiul
marcaj unificat de identificare, după caz.
Art. 4. — (1) Înmatricularea și acordarea noului marcaj
unificat de identificare a vehiculelor feroviare se realizează
de către AFER în condițiile stabilite în prezentele norme și
se finalizează prin stabilirea codului de înmatriculare,
acordarea certificatului de înmatriculare, a cărții de
identitate pentru fiecare vehicul feroviar și a noului marcaj
unificat de identificare. AFER înregistrează în Registrul de
evidență a înmatriculării documentele eliberate.
(2) Certificatul de înmatriculare și cartea de identitate
sunt emise de către AFER, conform modelelor prevăzute în
anexele A și B.
(3) Certificatul de înmatriculare nu poate fi înstrăinat.
Cartea de identitate va fi înstrăinată o dată cu înstrăinarea
vehiculului feroviar, noului proprietar.
CAPITOLUL II
Înmatricularea și reînmatricularea vehiculelor feroviare
Art. 5. — În vederea înmatriculării, deținătorul vehiculelor
feroviare trebuie să depună la AFER o cerere întocmită

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 734/13.VIII.2004
conform modelului prevăzut în anexa C, însoțită de
următoarele documente:
a) copie după actul doveditor al dreptului de proprietate.
În cazuri excepționale, când nu există documente
doveditoare ale dreptului de proprietate, se admite
îdeclarația pe propria răspundere“ a solicitantului;
b) act care conține numărul și data documentului care
atestă că tipul vehiculului a fost omologat tehnic de AFER
sau de către o autoritate competentă dintr-o țară membră
a Uniunii Internaționale a Căilor Ferate (UIC);
c) după caz, act care conține numărul și data
agrementului tehnic acordat de AFER pentru vehiculul
feroviar;
d) copie după documentul de recepție tehnică a
vehiculului feroviar întocmit în urma efectuării ultimei
reparații planificate de tip RP, RR, RG, RK;
e) dovada achitării tarifului aferent activităților de
înmatriculare/reînmatriculare a vehiculelor feroviare, după
caz.
Art. 6. — (1) În termen de maximum 15 zile lucrătoare
de la data depunerii cererii de înmatriculare AFER va
verifica dosarul cu documentele primite și va comunica
solicitantului înmatriculării eventualele observații și/sau
documentele necesare în vederea completării acestuia.
(2) Dacă în termen de maximum 30 de zile de la data
solicitării completărilor prevăzute la alin. (1) solicitantul va
prezenta documentele în cauză, AFER va stabili de comun
acord cu solicitantul data vizitei, locul (locația) efectuării
verificărilor și comisia de verificare a stării tehnice a
vehiculelor feroviare în vederea înmatriculării.
(3) Propunerile AFER referitoare la data vizitei, locul
efectuării verificărilor și comisia de verificare a stării tehnice
a vehiculelor feroviare se comunică solicitantului în scris.
(4) Nerespectarea cerințelor alin. (1) și (2) conduce la
respingerea cererii și scoaterea dosarului din evidența
AFER.
Art. 7. — Comisia de verificare a stării tehnice a
vehiculelor feroviare în vederea înmatriculării va fi formată
din reprezentanții AFER (președinte și membru) și
reprezentantul deținătorului vehiculului feroviar (membru).
Art. 8. — Deținătorul vehiculului feroviar are obligația de
a asigura condițiile necesare desfășurării acțiunii de
verificare a stării tehnice a acestora în vederea
înmatriculării, după cum urmează:
a) condiții de iluminare corespunzătoare;
b) canale de vizitare;
c) echipament de protecție specific locurilor de
verificare.
Art. 9. — (1) Verificarea vehiculelor feroviare în vederea
înmatriculării va cuprinde:
a) verificarea concordanței seriilor înscrise pe cutie și
șasiu cu cele declarate de deținătorul vehiculului feroviar în
cererea de înmatriculare, pentru vehiculele la care există
inscripționată seria de fabricație;
b) verificarea concordanței marcajului inscripționat pe
vehicul cu cel din cererea de înmatriculare și din actul de
proprietate;
c) verificarea conformității tipurilor de ansambluri și
subansambluri ale vehiculelor feroviare implicate direct în
siguranța circulației — clasa de risc 1A — cu cele
prevăzute în documentația tehnică validată cu ocazia
omologării tehnice sau agrementării tehnice;
d) verificarea încadrării în durata normală de
funcționare.
(2) Rezultatele verificărilor se consemnează într-un
raport conform modelului prevăzut în anexa D, raport care
se întocmește în două exemplare, câte unul pentru fiecare
parte.

9

(3) AFER, în termen de maximum 15 zile lucrătoare de
la data efectuării verificărilor, va comunica solicitantului, în
scris, decizia de acordare/neacordare a certificatului de
înmatriculare și a cărții de identitate pentru vehiculele
feroviare. Decizia de neacordare va fi motivată.
(4) Dacă în termen de maximum 30 de zile de la data
transmiterii deciziei de neacordare solicitantul transmite
dovezile de eliminare a neconformităților, AFER va stabili
data noii verificări a vehiculului feroviar în vederea
înmatriculării. În caz contrar, decizia de neacordare rămâne
definitivă și dosarul este scos din evidența AFER.
(5) Reluarea activității de înmatriculare a vehiculelor
feroviare se poate efectua numai în baza unei noi cereri.
Art. 10. — (1) Codul de înmatriculare al vehiculelor
feroviare înscris în certificatul de înmatriculare se acordă
de către AFER.
(2) Modificarea datelor de identificare ale deținătorului
vehiculului feroviar înmatriculat impune înștiințarea AFER în
vederea alocării unui nou cod de înmatriculare.
(3) Acordarea unui nou cod de înmatriculare se face
conform prevederilor art. 5.
Art. 11. — Certificatul de înmatriculare, însoțit de cartea
de identitate, dă dreptul solicitantului să utilizeze vehiculul
feroviar în conformitate cu reglementările specifice în
vigoare cu privire la exploatarea acestuia, pe perioada
duratei normale de funcționare a vehiculului.
Art. 12. — (1) În perioada de valabilitate a certificatului
de înmatriculare, AFER va verifica, prin acțiuni de control
și inspecție de stat, modul în care sunt respectate sau
menținute condițiile care au stat la baza eliberării acestuia.
(2) În cazul în care se constată că nu mai sunt
respectate sau menținute una sau mai multe condiții,
certificatul de înmatriculare se suspendă.
(3) Decizia de suspendare a certificatului de
înmatriculare se va comunica în scris solicitantului, în
termen de maximum 5 zile lucrătoare de la emiterea
acesteia, cu motivările care au stat la baza deciziei
respective.
(4) Pe perioada suspendării certificatului de
înmatriculare, deținătorul vehiculului feroviar nu are dreptul
să-l utilizeze în activitatea de transport feroviar și este
obligat să depună la AFER certificatul de înmatriculare, în
original, în termen de 5 zile lucrătoare de la data
comunicării deciziei de suspendare.
(5) În cazul în care deținătorul vehiculului feroviar face
dovada eliminării neconformităților care au condus la
suspendarea certificatului de înmatriculare, acesta se
înapoiază deținătorului.
(6) Dacă în termen de 6 luni de la data suspendării
certificatului solicitantul nu face dovada eliminării
neconformităților menționate în decizia de suspendare,
certificatul de înmatriculare se retrage și își pierde
valabilitatea.
Art. 13. — (1) Retragerea și pierderea valabilității
certificatului de înmatriculare se efectuează în următoarele
cazuri:
a) după o suspendare de 6 luni a certificatului de
înmatriculare;
b) la schimbarea deținătorului vehiculului feroviar, la
cererea fostului deținător;
c) după reconstrucția vehiculului feroviar, la cererea
deținătorului;
d) după depășirea datei de valabilitate a certificatului de
înmatriculare.
(2) Decizia de retragere a certificatului de înmatriculare,
în cazurile prevăzute la alin. (1) lit. a) și d), se va
comunica în scris solicitantului în termen de maximum
5 zile lucrătoare.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 734/13.VIII.2004

Art. 14. — (1) Radierea în registrul de evidență a
înmatriculării se efectuează de către AFER, la cererea
deținătorului vehiculului feroviar, în următoarele cazuri:
a) după casarea vehiculului feroviar;
b) după retragerea, prin pierderea valabilității,
certificatului de înmatriculare.
(2) Modelul cererii de radiere este prevăzut în anexa E.
Art. 15. — Reînmatricularea vehiculelor feroviare se
efectuează, la solicitarea deținătorului acestora, în condițiile
art. 5.
CAPITOLUL III
Dispoziții finale
Art. 16. — Modificarea codului de înmatriculare se
efectuează numai de către AFER, conform reglementărilor
în vigoare.
Art. 17. — (1) Eventualele contestații privind decizia de
neacordare, suspendare sau retragere, după caz, a
certificatului de înmatriculare se depun la AFER în termen
de 5 zile lucrătoare de la primirea comunicării scrise.
(2) Soluționarea contestațiilor se face de către Consiliul
de conducere al AFER, în termen de 30 de zile
calendaristice de la data depunerii acestora. În cadrul

aceluiași termen, decizia de soluționare a contestației se
comunică în scris contestatarului.
(3) În cazul în care contestatarul este nemulțumit de
decizia Consiliului de conducere al AFER, acesta se poate
adresa instanțelor de contencios administrativ, conform
legislației în vigoare.
Art. 18. — (1) Pierderea sau deteriorarea certificatului
de înmatriculare și a cărții de identitate se comunică la
AFER în termen de 5 zile calendaristice de la data
constatării.
(2) În acest caz AFER va elibera, la cerere, un duplicat
al certificatului de înmatriculare și al cărții de identitate
declarate pierdute sau deteriorate, după efectuarea plății
tarifelor aferente.
Art. 19. — Acordarea, suspendarea, încetarea
suspendării și retragerea certificatelor de înmatriculare se
publică în Buletinul AFER.
Art. 20. — AFER actualizează și publică trimestrial în
Buletinul AFER informațiile referitoare la acordarea
marcajului unificat de identificare a vehiculelor de transport
feroviar.
Art. 21. — Anexele A—E fac parte integrantă din
prezentele norme.
ANEXA A
la norme

ROMÂNIA
MINISTERUL TRANSPORTURILOR, CONSTRUCȚIILOR ȘI TURISMULUI
AUTORITATEA FEROVIARĂ ROMÂNĂ — AFER

CERTIFICAT DE ÎNMATRICULARE
Seria CI Nr. ............
În baza cererii de înmatriculare nr. .................... din ..................., vehiculul feroviar (denumirea vehiculului feroviar),
cu marcajul numeric unificat de identificare/numărul de circulație ......................., aflat în proprietatea ..................................,
cu sediul în localitatea: ............................................, str. ........................................ nr. ............., jud. (sectorul) ......................,
înregistrată la Oficiul Național al Registrului Comerțului sub nr./cod numeric personal ..................................................., se
înmatriculează de către AFER, cu codul de înmatriculare:
........................................................................... P
Prezentul certificat de înmatriculare este valabil cu cartea de identitate:
Seria ................. nr. ..........
Prezentul certificat de înmatriculare dă dreptul deținătorului vehiculului feroviar (denumirea vehiculului feroviar)
să îl utilizeze conform destinației, cu respectarea instrucțiunilor și reglementărilor specifice în vigoare privind exploatarea
acestuia.
Data eliberării: ................................
Valabil până la: ..............................
Director general,
....................................................
(numele, prenumele și semnătura)

L.S.

PDF compression, OCR, web-optimization with CVISION's PdfCompressor

11

MONITORUL OFICIAL AL ROMÂNIEI, PARTEA I, Nr. 734/13.VIII.2004

ANEXA B
la norme

ROMÂNIA
MINISTERUL TRANSPORTURILOR, CONSTRUCȚIILOR ȘI TURISMULUI
AUTORITATEA FEROVIARĂ ROMÂNĂ — AFER

CARTE DE IDENTITATE
Seria ................... nr. ................

1. VEHICULUL FEROVIAR
1.1.

Denumirea vehiculului

1.2.

Formula osiilor/numărul osiilor

1.3.

Seria literală/seria numerică

1.4.

Marcajul unificat de identificare

1.5.

Cartea tehnică (numai pentru vehicule motoare)

1.6.

Seria șasiului/cutiei

1.7.

Durata de serviciu

1.8.

Durata normală de funcționare

1.9.

Marcaj complementar

1.10.

Autopropulsat

Remorcat

2. DEȚINĂTORUL
1
2.1.

Deținătorul vehiculului feroviar

2.2.

3

4

Gestionarul de infrastructură/Operatorul de transport feroviar

2.3.

2

Persoană juridică/Persoană fizică

Denumirea, data și nr. actului de proprietate
Declarația pe propria răspundere privind dreptul de proprietate, data și nr.

2.4.

Certificatul de înmatriculare

2.5.

Numărul și data documentului de omologare/agrement tehnic

3. CARACTERISTICILE TEHNICE PRINCIPALE: conform documentului AFER nr. ................

Director general,
....................................................
(numele, prenumele și semnătura)

L.S.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 734/13.VIII.2004
ANEXA C
la norme

...................................................
(denumirea deținătorului)

Nr. ......................./.....................
CERERE
pentru înmatricularea vehiculelor feroviare
Deținătorul vehiculului feroviar .............................................................................................................................................,
(denumirea agentului economic, persoanei juridice/numele și prenumele persoanei fizice)

cu sediul în localitatea : ................................................................., str. ............................................................. nr. .............,
bl. .........., et. .........., ap. ..........................., județul (sectorul ...), înregistrat la Oficiul Național al Registrului Comerțului sub
nr. ................, cod fiscal/cod unic personal ......................................................, solicit înmatricularea de către Autoritatea
Feroviară Română — AFER a vehiculului/vehiculelor feroviar/feroviare din anexa la prezenta cerere (modelul prezentat în
anexa C1).
................................................................................................................
(numele, prenumele, funcția, semnătura solicitantului și ștampila unității)
ANEXA C1
la cerere

TABEL
anexă la cererea pentru înmatricularea vehiculului/vehiculelor feroviar/feroviare
Nr.
crt.

Denumirea
vehiculului feroviar

Tipul/seria
numerică

Seria
șasiului/cutiei

Anul
de fabricație

Marcajul numeric
unificat de
identificare/nr. de
circulație

Locul
de verificare

0

1

2

3

4

5

6

Întocmit,
ANEXA D
la norme

MINISTERUL TRANSPORTURILOR, CONSTRUCȚIILOR ȘI TURISMULUI
AUTORITATEA FEROVIARĂ ROMÂNĂ — AFER

RAPORT
privind verificarea stării tehnice a vehiculului feroviar în vederea înmatriculării
1. Denumirea și adresa solicitantului: .............................................................................................................................
2. Denumirea unității și adresa unde s-a efectuat verificarea: .....................................................................................
.............................................................................................................................................................................................
3. Denumirea vehiculului și marcajul inscripționat: .........................................................................................................
Rezultatul verificării:
a) Seria șasiului/cutiei vehiculului ....................................................................................................................................
b) Marcajul numeric și literal unificat de identificare / nr. de circulație
corespunde
nu corespunde
c) Tipurile de ansambluri și subansambluri ale vehiculelor feroviare implicate direct în siguranța
circulației — clasa de risc 1 A
.............................................................................................................................................................................................
d) Durata normală de funcționare ...................................................................................................................................
Data verificării: ..........................................
COMISIA DE VERIFICARE
Reprezentanții AFER
Reprezentantul deținătorului vehiculului feroviar

— președinte comisie (numele, prenumele și semnătura)
— membru comisie (numele, prenumele și semnătura)
— membru comisie (numele, prenumele și semnătura)

NOTĂ
Raportul se întocmește în două exemplare, câte unul pentru fiecare parte.

PDF compression, OCR, web-optimization with CVISION's PdfCompressor

13

MONITORUL OFICIAL AL ROMÂNIEI, PARTEA I, Nr. 734/13.VIII.2004

ANEXA E
la norme

...................................................
(denumirea deținătorului)

Nr. .............................................

CERERE
pentru radierea înmatriculării vehiculelor feroviare

Deținătorul vehiculului feroviar .............................................................................................................................................,
(denumirea agentului economic, persoanei juridice/numele și prenumele persoanei fizice)

cu sediul în localitatea: ............................................................................., str. ........................................................ nr. ........,
bl. ..........., et. ....., ap. ......., județul (sectorul), înregistrat la Oficiul Național al Registrului Comerțului sub nr. ...................,
cod fiscal/cod unic personal ................................., solicit radierea din registrul de evidență a înmatriculării de către
Autoritatea Feroviară Română — AFER a vehiculului/vehiculelor feroviar/feroviare din anexa E1 la prezenta cerere.
Anexăm certificatul/certificatele de înmatriculare al/ale vehiculului/vehiculelor feroviar/feroviare în original,
seria ............ nr. .....

......................................................................................................................
(numele, prenumele, funcția, semnătura solicitantului și ștampila unității)

ANEXA E1
la cerere

TABEL
anexă la cererea pentru radierea înmatriculării vehiculului/vehiculelor feroviare
Nr.
crt.

Denumirea
vehiculului feroviar

Tipul/seria numerică

Marcajul numeric unificat
de identificare/nr. de circulație

Certificatul de înmatriculare
seria .........../nr. .............

0

1

2

3

4

Întocmit,

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 734/13.VIII.2004

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

H O T Ă R Â R E*)
privind retragerea autorizației de funcționare
a Cooperativei de credit BIRUINȚA DOLHASCA

GUVERNATORUL BĂNCII NAȚIONALE A ROMÂNIEI,

MUGUR ISĂRESCU
București, 26 mai 2004.
Nr. 347.
*) Hotărârea este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 734/13.VIII.2004

15

BANCA NAȚIONALĂ A ROMÂNIEI

H O T Ă R Â R E*)
privind retragerea autorizației de funcționare
a Cooperativei de credit ECONOMIA FRĂTĂUȚII VECHI

GUVERNATORUL BĂNCII NAȚIONALE A ROMÂNIEI,

MUGUR ISĂRESCU
București, 26 mai 2004.
Nr. 348.
*) Hotărârea este reprodusă în facsimil.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 734/13.VIII.2004
BANCA NAȚIONALĂ A ROMÂNIEI

H O T Ă R Â R E*)
privind retragerea autorizației de funcționare
a Cooperativei de credit AJUTORUL LITENI

GUVERNATORUL BĂNCII NAȚIONALE A ROMÂNIEI,

MUGUR ISĂRESCU
București, 26 mai 2004.
Nr. 349.

*) Hotărârea este reprodusă în facsimil.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 734/13.VIII.2004 conține 16 pagini.

Prețul de vânzare 17.000 lei

ISSN 1453—4495

PDF compression, OCR, web-optimization with CVISION's PdfCompressor

