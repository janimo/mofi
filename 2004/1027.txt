PARTEA

Anul 172 (XVI) — Nr. 1.027

I

LEGI, DECRETE, HOTĂRÂRI ȘI ALTE ACTE

Luni, 8 noiembrie 2004

SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 320 din 14 septembrie 2004 referitoare la
excepția de neconstituționalitate a dispozițiilor
art. 297 alin. 2 teza a doua din Codul de
procedură civilă .........................................................
Decizia nr. 404 din 7 octombrie 2004 referitoare la
excepția de neconstituționalitate a dispozițiilor
art. 403 alin. 1 din Codul de procedură civilă.......
HOTĂRÂRI ALE GUVERNULUI ROMÂNIEI
1.758. — Hotărâre privind aprobarea stemei comunei
Sânzieni, județul Covasna ........................................
1.759. — Hotărâre privind aprobarea stemelor unor
comune din județul Caraș-Severin...........................

DECIZII

ALE

Nr.

Pagina

15

1.799. — Hotărâre privind acordarea unor ajutoare
financiare ..................................................................

1–3

1.798. — Hotărâre privind suplimentarea bugetului
Ministerului Muncii, Solidarității Sociale și Familiei
din Fondul de rezervă bugetară la dispoziția
Guvernului, prevăzut în bugetul de stat pe anul
2004 ..........................................................................

15

4–6
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
6–7
8–14

CURȚII

396. — Ordin al ministrului de stat, ministrul administrației
și internelor, privind acordarea titlului de parc
industrial Societății Comerciale îIndustrial Parc“ —
S.R.L. Galați ............................................................

16

CONSTITUȚIONALE

CURTEA CONSTITUȚIONALĂ

D E C I Z I A Nr. 320
din 14 septembrie 2004

referitoare la excepția de neconstituționalitate a dispozițiilor art. 297 alin. 2 teza a doua
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Popa
Cristina Cătălina Turcu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 297 alin. 2 teza a doua din Codul de

procedură civilă, excepție ridicată de Dănuț Dumitru Dem
în Dosarul nr. 2.326/2003 al Curții de Apel Oradea —
Secția civilă.
La apelul nominal răspunde partea Dumitru Ardelean
personal, lipsind autorul excepției și celelalte părți, față de
care procedura de citare este legal îndeplinită.
Partea prezentă solicită respingerea excepției de
neconstituționalitate, considerând că aceasta a fost ridicată
exclusiv în scopul tergiversării cauzei.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, motivând că soluția cuprinsă în textul criticat
permite soluționarea cauzelor cu celeritate, iar principiul
triplului grad de jurisdicție nu este un principiu constituțional

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.027/8.XI.2004

care să impună legiuitorului garantarea
persoanelor la trei grade de jurisdicție.

accesului

C U R T E A,

având în vedere actele și lucrările dosarului, reține
următoarele:
Prin Încheierea din 17 martie 2004, pronunțată în
Dosarul nr. 2.326/2003, Curtea de Apel Oradea — Secția
civilă a sesizat Curtea Constituțională cu excepția de
neconstituționalitate a prevederilor art. 297 alin. 2 teza a
doua din Codul de procedură civilă. Excepția a fost
ridicată de Dănuț Dumitru Dem în dosarul cu numărul de
mai sus, având ca obiect soluționarea recursului împotriva
Deciziei civile nr. 295/A din 17 aprilie 2003 a Tribunalului
Bihor, prin care a fost anulată Sentința civilă nr. 3.371 din
1 aprilie 2002, pronunțată de Judecătoria Oradea într-o
cauză în care s-a solicitat anularea unui titlu de
proprietate.
În motivarea excepției de neconstituționalitate autorul
susține că prevederile legale criticate încalcă art. 21
alin. (3) din Constituție, republicată, privind dreptul la un
proces echitabil, deoarece partea care nu a fost legal
citată la judecarea fondului cauzei, din motive care nu-i
sunt imputabile, nu mai are posibilitatea, în calea de atac
a apelului, să invoce incompatibilități și excepții sau să
introducă anumite cereri specifice judecății în primă
instanță, și anume: întâmpinarea, cererea reconvențională
și cererea de chemare în garanție.
Curtea de Apel Oradea — Secția civilă opinează în
sensul că excepția de neconstituționalitate este întemeiată.
Textul atacat încalcă art. 16 alin. (1) din Constituție,
republicată, privitor la egalitatea în drepturi a cetățenilor,
precum și art. 124 alin. (2) referitor la înfăptuirea justiției,
întrucât partea lipsă, nelegal citată la judecarea fondului
cauzei, a fost privată de posibilitatea exercitării unui grad
de jurisdicție, precum și de dreptul de a folosi mijloacele
procesuale specifice judecății în fond.
Potrivit dispozițiilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și formula punctele
de vedere asupra excepției de neconstituționalitate ridicate.
De asemenea, în conformitate cu dispozițiile art. 181 din
Legea nr. 35/1997, cu modificările ulterioare, s-a solicitat
punctul de vedere al instituției Avocatul Poporului.
Guvernul consideră că excepția de neconstituționalitate
este neîntemeiată, motivând că prevederile legale criticate
au mai făcut obiectul controlului de constituționalitate, iar
Curtea Constituțională s-a pronunțat în sensul că nu aduc
atingere principiului egalității, deoarece îincidența acestora
este impusă de existența unei situații de natura celei
descrise în ipoteza normei, și nu de calitatea sau
identitatea părților“.
Dreptul la un proces echitabil, consacrat ca principiu
constituțional o dată cu revizuirea Constituției, constituie o
garanție a principiului egalității și constă în egalitatea de
mijloace procesuale care să conducă la valorificarea
drepturilor subiective în conformitate cu prevederile legii.
Potrivit art. 297 alin. 2 teza a doua din Codul de
procedură civilă, când există vreun motiv de nulitate,
instanța de apel anulează în tot sau în parte procedura
urmată și hotărârea pronunțată, înlăturând în acest mod
posibilele consecințe prejudiciabile pentru pârât, ce decurg
din imposibilitatea de a se apăra în fața primei instanțe.
Totodată, în fața instanței de apel, pârâtul are posibilitatea
să își valorifice dreptul la apărare în concordanță cu
prevederile textului constituțional, așa cum ar fi putut să o

facă și în situația în care cauza ar fi fost trimisă spre
rejudecare primei instanțe.
Principiul nou, consacrat în art. 124 alin. (2) din
Constituție, republicată, referitor la înfăptuirea justiției nu
este încălcat prin aplicarea prevederilor art. 297 alin. 2
teza a doua din Codul de procedură civilă. Expresie a
principiului mai larg al egalității cetățenilor, îimparțialitatea
și egalitatea justiției obligă instanțele judecătorești la
interpretarea și aplicarea unitară a legii, astfel încât unor
situații de fapt similare să li se dea soluții în drept identice,
funcție a cărei coordonare este asigurată, potrivit art. 126
alin. (1) din Constituție, de Înalta Curte de Casație și
Justiție“. Textul criticat nu se opune dezideratului unei
justiții imparțiale și unitare, ci, dimpotrivă, dat fiind
caracterul devolutiv al apelului, așa cum este reglementat
în special prin art. 295 alin. 2 și art. 298 din Codul de
procedură civilă, conferă premisele stabilirii corecte a
situației de fapt și ale utilizării mijloacelor procesuale care
să garanteze părților apărarea și valorificarea drepturilor
subiective.
Avocatul Poporului apreciază că excepția de
neconstituționalitate este neîntemeiată, întrucât dispozițiile
art. 297 alin. 2 teza a doua din Codul de procedură civilă
nu încalcă principiul egalității în drepturi a cetățenilor,
incidența sa fiind impusă de existența unei situații de
natura celei prevăzute în ipoteza acestei norme juridice.
Astfel, potrivit prevederilor art. 297 alin. 2 teza întâi,
instanța de apel, în cazul în care stabilește că prima
instanță a fost necompetentă, trimite cauza spre judecare
instanței competente, iar, potrivit tezei a doua, reține
procesul spre judecare când constată propria sa
competență sau când există un alt motiv de nulitate a
hotărârii primei instanțe și aceasta a judecat fondul. Cele
două teze ale art. 297 alin. 2 reglementează, în
consecință, două situații diferite, ceea ce justifică, în mod
rațional și obiectiv, aplicarea unor reguli procedurale
diferite.
Dispozițiile art. 297 alin. 2 teza a doua din Codul de
procedură civilă sunt în conformitate cu prevederile art. 126
alin. (2) din Constituție, republicată, potrivit cărora
procedura de judecată și competența instanțelor
judecătorești sunt prevăzute numai prin lege, precum și cu
art. 129 din Legea fundamentală, care prevede că,
împotriva hotărârilor judecătorești, căile de atac pot fi
exercitate, în condițiile legii. De altfel, Curtea Constituțională
a statuat, prin Decizia Plenului nr. 1/1994, că nu este
obligatoriu accesul persoanelor interesate îla toate
structurile judecătorești — judecătorii, tribunale, curți de
apel, Înalta Curte de Casație și Justiție — și la toate căile
de atac prevăzute de lege, deoarece competența și
procedura de judecată sunt stabilite de legiuitor, iar acesta,
asigurând posibilitatea de a ajunge în fața instanțelor
judecătorești în condiții de egalitate, poate stabili reguli
deosebite“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatul Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, republicată, precum și dispozițiile
Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.027/8.XI.2004
Constituție, republicată, precum și celor ale art. 1 alin. (1)
și (2), ale art. 2, 3, 10 și 29 din Legea nr. 47/1992,
republicată, să soluționeze excepția de neconstituționalitate
ridicată.
Obiectul excepției de neconstituționalitate îl constituie
dispozițiile art. 297 alin. 2 teza a doua din Codul de
procedură civilă, astfel cum au fost modificate prin art. I
pct. 104 din Ordonanța de urgență a Guvernului
nr. 138/2000, publicată în Monitorul Oficial al României,
Partea I, nr. 479 din 2 octombrie 2000, având următorul
conținut: îÎn acest caz, precum și atunci când există vreun alt
motiv de nulitate, iar prima instanță a judecat în fond, instanța
de apel, anulând în tot sau în parte procedura urmată și
hotărârea pronunțată, va reține procesul spre judecare.“
Aceste dispoziții sunt considerate de autorul excepției ca
fiind neconstituționale în raport cu prevederile art. 21
alin. (3) din Constituție, republicată, privind dreptul la un
proces echitabil. Instanța de judecată apreciază că se
încalcă totodată art. 16 alin. (1) privitor la egalitatea în
drepturi a cetățenilor, precum și art. 124 alin. (2) referitor
la înfăptuirea justiției.
Examinând excepția, Curtea constată că scopul urmărit
de legiuitor prin dispozițiile art. 297 alin. 2 teza a doua din
Codul de procedură civilă a fost, pe de-o parte, înlăturarea
consecințelor unei hotărâri lovite de nulitate, iar, pe de altă
parte, soluționarea cu celeritate a cauzei în care s-a
pronunțat hotărârea respectivă.
Noțiunea de proces echitabil presupune egalitatea
mijloacelor în ceea ce privește părțile, adică posibilitatea ca
fiecare dintre acestea să-și expună cauza în fața instanței,
în condiții care să nu o dezavantajeze în mod semnificativ
față de partea adversă. Apelul, cale de atac cu caracter
devolutiv, provoacă o nouă judecată în fond, atât cu privire
la problemele de fapt, cât și cu privire la cele de drept.
Partea care nu a fost legal citată la judecarea fondului și
al cărei apel a fost admis va putea prezenta în fața
instanței de apel, care va reține cauza în vederea judecării,
toate motivele, mijloacele de apărare și dovezile arătate în
motivarea apelului.
Așadar, procedura apelului asigură egalitatea părților și
egalitatea mijloacelor de apărare aflate la dispoziția
acestora.
Curtea constată, de asemenea, că susținerile autorului
excepției în sensul că textul atacat îl împiedică să invoce
incompatibilități și excepții în calea de atac menționată sunt
neîntemeiate, deoarece art. 294 din Codul de procedură
civilă, în alineatul 1, statuează că în apel nu se pot face
alte cereri noi, dar că se pot ridica excepții de procedură

3

și se pot invoca alte asemenea mijloace de apărare, care
nu sunt considerate cereri noi.
Curtea nu poate primi nici celelalte susțineri ale
autorului privind imposibilitatea de a formula în apel
anumite cereri specifice judecății în primă instanță, și
anume întâmpinarea, cererea reconvențională și cererea de
chemare în garanție, acestea constituind aspecte
procedurale cu privire la care legiuitorul are libertate de
reglementare, potrivit art. 126 alin. (2) din Constituție,
republicată.
Pe de altă parte, în ceea ce privește cererea
reconvențională și cererea de chemare în garanție, acestea
nu sunt obligatorii în cadrul judecății în primă instanță,
pârâtul având posibilitatea să-și valorifice drepturile prin
cereri separate. Impedimentul cuprins în text nu poate fi
reținut, așadar, ca o încălcare a drepturilor sale.
Curtea constată, de asemenea, că art. 297 alin. 2 texa
a doua din Codul de procedură civilă nu contravine
principiului constituțional al egalității cetățenilor în fața legii
și a autorităților publice, deoarece incidența sa este impusă
de existența unei situații de natura celei descrise în ipoteza
normei, și nu de calitatea sau identitatea părților.
În acest sens Curtea Constituțională a decis în mod
constant că nu este contrară principiului constituțional al
egalității cetățenilor în fața legii și a autorităților publice
îinstituirea unor reguli speciale, atâta timp cât ele asigură
egalitatea juridică a cetățenilor în utilizarea lor.“
Regula cuprinsă în textul atacat se aplică oricărei
persoane aflate în ipoteza descrisă de acesta, astfel încât
nu se poate susține o încălcare a art. 124 alin. (2) din
Constituție, republicată.
Referitor la critica privind faptul că pârâtul este lipsit de
accesul la un grad de jurisdicție, Curtea reține că Legea
fundamentală nu consacră numărul gradelor de jurisdicție
ale unui proces. Pe de altă parte, potrivit art. 126 alin. (2),
coroborat cu art. 129 din Constituție, republicată, stabilirea
căilor de atac este de competența exclusivă a legiuitorului.
De altfel, Curtea s-a mai pronunțat asupra excepției de
neconstituționalitate invocate prin Decizia nr. 116 din
11 aprilie 2002, publicată în Monitorul Oficial al României,
Partea I, nr. 317 din 14 mai 2002, și prin Decizia nr. 359
din 12 decembrie 2002, publicată în Monitorul Oficial al
României, Partea I, nr. 97 din 17 februarie 2003.
Întrucât nu au intervenit elemente noi care să determine
schimbarea jurisprudenței Curții Constituționale, soluțiile și
considerentele cuprinse în deciziile menționate își mențin
valabilitatea și în cauza de față, așa încât excepția de
neconstituționalitate a dispozițiilor art. 297 alin. 2 teza a
doua din Codul de procedură civilă urmează a fi respinsă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, republicată,
al art. 1—3, al art. 11 alin. (1) lit. A. d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 297 alin. 2 teza a doua din Codul de procedură
civilă, excepție ridicată de Dănuț Dumitru Dem în Dosarul nr. 2.326/2003 al Curții de Apel Oradea — Secția civilă.
Definitivă și general obligatorie.
Pronunțată în ședința publică din data de 14 septembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.027/8.XI.2004
CURTEA CONSTITUȚIONALĂ

D E C I Z I A Nr. 404
din 7 octombrie 2004

referitoare la excepția de neconstituționalitate a dispozițiilor art. 403 alin. 1
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Popa
Doina Suliman

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate
a prevederilor art. 403 alin. 1 din Codul de procedură
civilă, excepție ridicată de Ioana Manea în Dosarul
nr. 13.064/2003 al Judecătoriei Sectorului 3 București.
La apelul nominal răspunde autorul excepției, lipsind
celelalte părți, față de care procedura de citare este legal
îndeplinită.
Președintele dispune să se facă apelul și în dosarele
nr. 309D/2004 și nr. 310D/2004, care au ca obiect aceeași
excepție de neconstituționalitate, ridicată de Societatea
Comercială îAmonil“ — S.A. din Slobozia în dosarele
nr. 1.188/2004 și nr. 1.186/2004 ale Judecătoriei Slobozia.
La apelul nominal răspunde avocatul Ion Cazacu pentru
partea Societatea Comercială îPetrom Gas“ — S.R.L. din
București, lipsind autorul excepției și celelalte părți, față de
care procedura de citare este legal îndeplinită.
Curtea, din oficiu, pune în discuție conexarea dosarelor
nr. 309D/2004 și nr. 310D/2004 la Dosarul nr. 305D/2004,
având în vedere conținutul identic al excepțiilor.
Atât părțile prezente, cât și reprezentantul Ministerului
Public nu se opun conexării dosarelor.
Curtea, în temeiul art. 53 alin. (5) din Legea
nr. 47/1992, republicată, dispune conexarea dosarelor
nr. 309D/2004 și nr. 310D/2004 la Dosarul nr. 305D/2004,
care este primul înregistrat.
Președintele constată cauza în stare de judecată și
acordă cuvântul pe fond.
Autorul excepției de neconstituționalitate ce formează
obiectul Dosarului nr. 305D/2004 solicită admiterea excepției
și depune, în acest sens, concluzii scrise.
Apărătorul părții Societatea Comercială îPetrom Gas“ —
S.R.L. din București solicită respingerea excepției și depune
note scrise la dosar.
Reprezentantul Ministerului Public, având în vedere
jurisprudența în materie a Curții Constituționale, pune
concluzii de respingere a excepției de neconstituționalitate
ca neîntemeiată.

C U R T E A,

având în vedere actele și lucrările dosarelor, reține
următoarele:
Prin încheierile din 5 martie 2004 și 18 mai 2004,
pronunțate în dosarele nr. 13.064/2003, nr. 1.188/2004 și
nr. 1.186/2004, Judecătoria Sectorului 3 București și
Judecătoria Slobozia au sesizat Curtea Constituțională cu
excepția de neconstituționalitate a dispozițiilor art. 403
alin. 1 din Codul de procedură civilă. Excepția a fost
ridicată de Ioana Manea într-o cauză ce are ca obiect
contestația la executare imobiliară și de Societatea
Comercială îAmonil“ — S.A. din Slobozia în două cauze
care au ca obiect contestația la executare împotriva
executării silite (prin poprire), pornite la cererea creditorului
urmăritor Societatea Comercială îPetrom Gas“ — S.R.L. din
București.
În motivarea excepției de neconstituționalitate autorii
acesteia susțin că dispozițiile art. 403 alin. 1 din Codul de
procedură civilă încalcă prevederile art. 21 alin. (1), (2) și
alin. (3) teza întâi din Constituție, republicată, deoarece
condiționarea admiterii cererii de suspendare a executării
silite de depunerea unei cauțiuni (al cărei cuantum este
lăsat la libera apreciere a instanței de judecată) constituie
o atingere adusă accesului liber la justiție. Pe de altă
parte, debitorul ale cărui conturi au fost poprite în totalitate
de creditori nu mai are practic posibilitatea de a achita
cauțiunea obligatorie în cazul în care formulează cerere de
suspendare a executării silite. Accesul liber la justiție, în
opinia autorilor excepției, trebuie asigurat nu numai în
privința cererii introductive, ci și cu privire la oricare din
cererile pe care părțile litigante le formulează pe parcursul
procesului. Dreptul la un proces echitabil presupune
exercitarea tuturor drepturilor procesuale puse la dispoziție
de lege, în cadrul contestației la executare.
Judecătoria Sectorului 3 București și Judecătoria
Slobozia apreciază că excepția ridicată nu este întemeiată,
deoarece accesul liber la justiție, garantat de Constituție,
nu înseamnă și faptul că exercițiul acestui drept nu poate fi
supus nici unei condiționări, având în vedere că îStatul
este ținut să ocrotească în egală măsură drepturile și
interesele legitime ale tuturor titularilor“. Scopul condiționării
admiterii cererii de suspendare a executării silite de
depunerea unei cauțiuni este acela de protejare a
creditorului îîmpotriva exercitării cu rea-credință a dreptului
de a cere suspendarea executării silite, asigurându-i-se
posibilitatea de a fi despăgubit într-o asemenea situație“.
Condiția plății unei cauțiuni nefiind cerută pentru
introducerea contestației la executare, nu se poate primi
susținerea că, prin dispoziția legală atacată, s-ar restrânge
dreptul debitorului de a cere suspendarea executării silite.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.027/8.XI.2004
În conformitate cu dispozițiile art. 24 alin. (1) din Legea
nr. 47/1992, republicată, cu modificările și completările
ulterioare, încheierile de sesizare au fost comunicate
președinților celor două Camere ale Parlamentului,
Guvernului și Avocatului Poporului pentru a-și formula
punctele de vedere cu privire la excepția ridicată.
Guvernul consideră că excepția de neconstituționalitate
este neîntemeiată, deoarece stabilirea cauțiunii reprezintă o
garanție instituită în favoarea creditorului pentru acoperirea
pagubelor ce i s-ar aduce ca urmare a suspendării
executării silite, având totodată funcția de prevenire a
exercitării abuzive a unor drepturi procesuale și, prin
aceasta, a tergiversării executării obligațiilor lor, constatate
printr-un titlu care se bucură de forță executorie.
Procedura de judecată a contestației la executare se
întemeiază pe dispozițiile art. 126 alin. (2) din Constituție,
republicată, care prevăd în mod expres că reglementarea
competenței și a procedurii de judecată se face prin lege,
dând libertate legiuitorului să statueze în aceste domenii.
Din perspectiva Convenției Europene a Drepturilor
Omului și a art. 21 alin. (3) din Constituție, republicată, nu
se poate reține existența unei încălcări a dreptului la un
proces echitabil, întrucât conținutul acestui drept —
asigurarea egalității armelor, posibilitatea de a combate
argumentele părții adverse, citarea și audierea martorilor,
contradictorialitatea, motivarea hotărârii, publicitatea
dezbaterilor și a pronunțării hotărârii — nu este restrâns
prin obligarea debitorului la plata unei cauțiuni pentru
suspendarea executării, în condițiile în care eventuala
imposibilitate de a plăti cauțiunea este generată chiar de
situația economică a debitoarei, iar înființarea popririi
asupra conturilor acesteia operează în limita necesară
pentru realizarea obligației ce se execută silit.
Avocatul Poporului apreciază că excepția de
neconstituționalitate este neîntemeiată, întrucât plata
cauțiunii nu constituie o condiție de admisibilitate a
contestației la executare, ci, exclusiv, o condiție pentru a
putea solicita și obține suspendarea executării silite până
la soluționarea contestației, având totodată o dublă
finalitate: aceea de a constitui o garanție pentru creditor,
cât privește acoperirea eventualelor daune suferite ca
urmare a întârzierii executării silite, prin efectul suspendării
acesteia, dar și de a preveni și limita eventualele abuzuri
în valorificarea unui atare drept de către debitorii
rău-platnici. În același timp, obligarea la plata unei cauțiuni
nu aduce atingere dreptului persoanei la judecată în
termen rezonabil, întrucât prin aceasta nu se prelungește
termenul de soluționare a cauzei. În plus, potrivit art. 403
alin. 3 din Codul de procedură civilă, încheierea de
soluționare a cererii de suspendare poate fi atacată cu
recurs de părțile interesate, acestea beneficiind astfel de
toate garanțiile accesului liber la justiție.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierile de sesizare, punctele de vedere ale
Guvernului și Avocatului Poporului, rapoartele întocmite de
judecătorii-raportori, susținerile autorului excepției și ale

5

reprezentantului părții prezente, concluziile procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și celor ale art. 1 alin. (1)
și (2), art. 2, 3, 10 și 29 din Legea nr. 47/1992,
republicată, să soluționeze excepția de neconstituționalitate
ridicată.
Obiectul excepției de neconstituționalitate îl constituie
dispozițiile art. 403 alin. 1 din Codul de procedură civilă,
care au următorul conținut: îPână la soluționarea contestației
la executare sau a altei cereri privind executarea silită, instanța
competentă poate suspenda executarea, dacă se depune o
cauțiune în cuantumul fixat de instanță, în afară de cazul în
care legea dispune altfel.“
Aceste dispoziții sunt considerate de autorul excepției
ca fiind neconstituționale în raport cu prevederile art. 21
alin. (1), (2) și alin. (3) teza întâi din Constituție,
republicată, care au următorul conținut: î(1) Orice persoană
se poate adresa justiției pentru apărarea drepturilor, a
libertăților și a intereselor sale legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.“
Examinând excepția de neconstituționalitate, Curtea
constată că art. 403 alin. 1 din Codul de procedură civilă
reglementează condițiile procedurale de admisibilitate a
unui capăt de cerere intermediar, formulat prin cererea
introductivă sau separat, în cadrul contestației la executare.
Textul de lege criticat constituie o normă de procedură,
iar, potrivit prevederilor art. 126 alin. (2) din Constituție,
republicată, îCompetența instanțelor judecătorești și
procedura de judecată sunt prevăzute numai prin lege.“
Constituția, consacrând dreptul fundamental de acces
liber la justiție, nu interzice stabilirea prin lege a anumitor
condiții, reguli de procedură, în privința exercitării acestui
drept. Pe de altă parte, dreptul la un proces echitabil
trebuie asigurat tuturor părților din proces. Pentru aceste
motive, condiționarea suspendării executării silite de
depunerea unei cauțiuni, în cuantum stabilit de instanța
judecătorească, se impune pentru prevenirea exercitării
abuzive a dreptului de a cere suspendarea executării,
precum și pentru protejarea intereselor legitime ale
creditorilor, legate de executarea cât mai operativă a
creanțelor lor, stabilite prin titluri executorii. În același timp,
depunerea cauțiunii constituie o garanție în sensul că, în
urma respingerii contestației la executare, creditorul va
putea cere și obține despăgubiri pentru pagubele suferite
datorită întârzierii executării silite.
Curtea apreciază că dispozițiile legale criticate contribuie
și la realizarea scopului urmărit prin prevederile art. 57 din
Constituție, republicată, conform cărora: îCetățenii români,
cetățenii străini și apatrizii trebuie să-și exercite drepturile și
libertățile constituționale cu bună-credință, fără să încalce
drepturile și libertățile celorlalți.“
De altfel, dispozițiile legale criticate au mai fost supuse
controlului de constituționalitate prin raportare la aceleași
prevederi constituționale. În acest sens sunt, spre exemplu,

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.027/8.XI.2004

Decizia nr. 208 din 9 iulie 2002, publicată în Monitorul
Oficial al României, Partea I, nr. 573 din 2 august 2002,
Decizia nr. 361 din 30 septembrie 2003, publicată în
Monitorul Oficial al României, Partea I, nr. 720 din
15 octombrie 2003, și Decizia nr. 227 din 18 mai 2004,
publicată în Monitorul Oficial al României, Partea I, nr. 482

din 28 mai 2004, prin care Curtea Constituțională a statuat
că textul de lege criticat este constituțional.
Deoarece nu au intervenit elemente noi care să justifice
schimbarea jurisprudenței Curții Constituționale, cele
statuate prin deciziile menționate își mențin valabilitatea și
în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, republicată,
al art. 1—3, al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 403 alin. 1 din Codul de procedură civilă, excepție
ridicată de Ioana Manea în Dosarul nr. 13.064/2003 al Judecătoriei Sectorului 3 București și de Societatea Comercială
îAmonil“ — S.A. din Slobozia în dosarele nr. 1.188/2004 și nr. 1.186/2004 ale Judecătoriei Slobozia.
Definitivă și general obligatorie.
Pronunțată în ședința publică din data de 7 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Doina Suliman

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea stemei comunei Sânzieni,
județul Covasna
În temeiul art. 108 din Constituția României, republicată, și al art. 10
alin. 2 din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema comunei Sânzieni, județul
Covasna, prevăzută în anexa nr. 1.
(2) Descrierea elementelor stemei și semnificațiile acestora sunt
prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

ADRIAN NĂSTASE
Contrasemnează:
p. Ministrul de stat,
ministrul administrației și internelor,
Nicolae Berechet,
secretar de stat
Ministrul delegat
pentru administrația publică,
Gheorghe Emacu
București, 21 octombrie 2004.
Nr. 1.758.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.027/8.XI.2004

7
ANEXA Nr. 1

STEMA

comunei Sânzieni, județul Covasna

ANEXA Nr. 2
DESCRIEREA ȘI SEMNIFICAȚIILE

elementelor însumate ale stemei comunei Sânzieni, județul Covasna
Descrierea stemei:
Stema comunei Sânzieni, potrivit anexei nr. 1, se
compune dintr-un scut triunghiular cu marginile rotunjite.
În câmp albastru, pe o terasă verde, se află o capelă
argintie cu poarta neagră, cu un turn mijlociu mai înalt și
turnuri mai mici în fiecare colț, cu acoperiș roșu, având în
vârf câte o cruce.
Deasupra construcției se află un porumbel, aterizând cu
aripile deschise, armat cu aur.
În dreapta sus se află un soare de aur, iar în stânga, o
semilună de argint, în fază crescătoare.
Scutul este trimbrat de o coroană murală de argint, cu
un turn crenelat.

Semnificațiile elementelor însumate:
Capela reprezintă Capela Sfântul Ștefan, construită în
secolul al XIII-lea, ca loc de pelerinaj.
Terasa verde pe care se află capela face trimitere la
muntele Perkö, aflat în zonă.
Porumbelul simbolizează Sfântul Duh, de la care derivă
denumirea așezării.
Soarele simbolizează curajul și demnitatea locuitorilor,
iar luna, dorința de pace.
Coroana murală cu un turn crenelat semnifică faptul că
localitatea are rangul de comună.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.027/8.XI.2004
GUVERNUL ROMÂNIEI

HOTĂRÂRE
privind aprobarea stemelor unor comune
din județul Caraș-Severin
În temeiul art. 108 din Constituția României, republicată, și al art. 10
alin. 2 din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stemele comunelor Bucoșnița,
Glimboca, Ramna, Slatina-Timiș, Turnu Ruieni, Vărădia, din județul CarașSeverin, prevăzute în anexele nr. 1.1—1.6.
(2) Descrierea elementelor stemelor și semnificațiile acestora sunt
prevăzute în anexele nr. 2.1—2.6.
(3) Anexele nr. 1.1—1.6 și 2.1—2.6 fac parte integrantă din prezenta
hotărâre.
PRIM-MINISTRU

ADRIAN NĂSTASE
Contrasemnează:
p. Ministrul de stat,
ministrul administrației și internelor,
Nicolae Berechet,
secretar de stat
Ministrul delegat
pentru administrația publică,
Gheorghe Emacu

București, 21 octombrie 2004.
Nr. 1.759.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.027/8.XI.2004

9
ANEXA Nr. 1.1

STEMA

comunei Bucoșnița, județul Caraș-Severin

ANEXA Nr. 2.1
DESCRIEREA ȘI SEMNIFICAȚIILE

elementelor însumate ale stemei comunei Bucoșnița, județul Caraș-Severin
Descrierea stemei:
Stema comunei Bucoșnița, potrivit anexei nr. 1.1, se
compune dintr-un scut triunghiular cu marginile rotunjite,
împărțit în căprior (chevron).
Prima partiție, dreapta, pe fond de azur, are un fluier
de argint.
În partiția a doua, în mijloc, pe fond roșu, se află un
cocoș orientat spre dreapta, de aur.
Partiția a treia, stânga, în câmp de argint, are o ramură
verde de gorun, așezată în bandă, cu inflorescența neagră
spre stânga.

Scutul este trimbrat de o coroană murală de argint, cu
un turn crenelat.
Semnificațiile elementelor însumate:
Fluierul de argint simbolizează tradiția folclorică a zonei.
Cocoșul de aur este simbolul temerității, vigilenței și
belșugului.
Ramura verde de gorun simbolizează trăinicia,
prosperitatea și bogăția fondului silvic al zonei.
Coroana murală cu un turn crenelat semnifică faptul că
localitatea are rangul de comună.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 1.027/8.XI.2004
ANEXA Nr. 1.2

STEMA

comunei Glimboca, județul Caraș-Severin

ANEXA Nr. 2.2
DESCRIEREA ȘI SEMNIFICAȚIILE

elementelor însumate ale stemei comunei Glimboca, județul Caraș-Severin

Descrierea stemei:
Stema comunei Glimboca, potrivit anexei nr. 1.2, se
compune dintr-un scut triunghiular cu marginile rotunjite.
În câmp roșu se află trei ciuperci de aur, așezate pe o
terasă verde.
Scutul este trimbrat de o coroană murală de argint, cu
un turn crenelat.

Semnificațiile elementelor însumate:
Ciupercile fac trimitere atât la zona bogată în păduri, în
care este situată localitatea, cât și la porecla dată
locuitorilor — ciupercari.
Coroana murală cu un turn crenelat semnifică faptul că
localitatea are rangul de comună.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.027/8.XI.2004

11
ANEXA Nr. 1.3

STEMA

comunei Ramna, județul Caraș-Severin

ANEXA Nr. 2.3
DESCRIEREA ȘI SEMNIFICAȚIILE

elementelor însumate ale stemei comunei Ramna, județul Caraș-Severin
Descrierea stemei:
Stema comunei Ramna, potrivit anexei nr. 1.3, se
compune dintr-un scut triunghiular cu marginile rotunjite.
În câmp albastru se află un taur de argint, sărind spre
dreapta.
În șef, în câmp roșu, se află două crenguțe de tei cu
flori de aur, așezate spre dreapta și spre stânga.

Scutul este trimbrat de o coroană murală de argint, cu
un turn crenelat.
Semnificațiile elementelor însumate:
Teiul simbolizează flora specifică zonei.
Taurul evidențiază una dintre principalele ocupații ale
locuitorilor — creșterea vitelor.
Coroana murală cu un turn crenelat semnifică faptul că
localitatea are rangul de comună.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 1.027/8.XI.2004
ANEXA Nr. 1.4

STEMA

comunei Slatina-Timiș, județul Caraș-Severin

ANEXA Nr. 2.4
DESCRIEREA ȘI SEMNIFICAȚIILE

elementelor însumate ale stemei comunei Slatina-Timiș, județul Caraș-Severin
Descrierea stemei:
Stema comunei Slatina-Timiș, potrivit anexei nr. 1.4, se
compune dintr-un scut triunghiular cu marginile rotunjite, de
aur.
Scutul este tăiat în bandă de o fascie roșie, în care
sunt plasați trei vulturași de argint.
În dreapta jos și stânga sus se află câte trei ghinde cu
trei frunzulițe de culoare verde, așezate tot în bandă.
Scutul este trimbrat de o coroană murală de argint, cu
un turn crenelat.

Semnificațiile elementelor însumate:
Vulturașii așezați în bandă reprezintă blazonul familiei
De Lorena, prin prezența în zonă a vestitului general Carol
De Lorena, conducătorul armatei imperiale, în timpul
campaniei antiotomane din anul 1684.
Ghinda verde semnifică bogăția fondului forestier ce
caracterizează zona.
Coroana murală cu un turn crenelat semnifică faptul că
localitatea are rangul de comună.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.027/8.XI.2004

13
ANEXA Nr. 1.5

STEMA

comunei Turnu Ruieni, județul Caraș-Severin

ANEXA Nr. 2.5
DESCRIEREA ȘI SEMNIFICAȚIILE

elementelor însumate ale stemei comunei Turnu Ruieni, județul Caraș-Severin
Descrierea stemei:
Stema comunei Turnu Ruieni, potrivit anexei nr. 1.5, se
compune dintr-un scut triunghiular cu marginile rotunjite,
împărțit în furcă.
În primul cartier, în câmp de aur, se află un turn
crenelat, flancat în stânga și dreapta de câte un contrafort,
toate roșii.
În dreapta, în câmp de azur, se află trei flori de
narcisă, de argint, așezate în bandă.

În stânga, în câmp de argint, se află un brad natural,
dezrădăcinat.
Scutul este trimbrat de o coroană murală de argint, cu
un turn crenelat.
Semnificațiile elementelor însumate:
Turnul face trimitere la numele comunei.
Florile de narcisă simbolizează frumusețile florei locale.
Bradul simbolizează bogăția în păduri a zonei.
Coroana murală cu un turn crenelat semnifică faptul că
localitatea are rangul de comună.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 1.027/8.XI.2004
ANEXA Nr. 1.6

STEMA

comunei Vărădia, județul Caraș-Severin

ANEXA Nr. 2.6
DESCRIEREA ȘI SEMNIFICAȚIILE

elementelor însumate ale stemei comunei Vărădia, județul Caraș-Severin
Descrierea stemei:
Stema comunei Vărădia, potrivit anexei nr. 1.6, se
compune dintr-un scut triunghiular cu marginile rotunjite,
tăiat de o fascie ondulată de azur.
În partea superioară, în câmp zidit de argint, se află un
plug negru așezat spre stânga.
În partea de jos, în câmp roșu, se află trei albine de
aur, așezate doi la unu.
Scutul este trimbrat de o coroană murală de argint, cu
un turn crenelat.

Semnificațiile elementelor însumate:
Câmpul zidit atestă descoperirile arheologice din epoca
dacică.
Brâul undat face referire la râul Caraș, care străbate
așezarea.
Plugul și albinele simbolizează ocupațiile tradiționale ale
locuitorilor.
Coroana murală cu un turn crenelat semnifică faptul că
localitatea are rangul de comună.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.027/8.XI.2004

15

GUVERNUL ROMÂNIEI

HOTĂRÂRE
privind suplimentarea bugetului Ministerului Muncii, Solidarității Sociale și Familiei
din Fondul de rezervă bugetară la dispoziția Guvernului, prevăzut în bugetul de stat
pe anul 2004
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Muncii, Solidarității Sociale și Familiei din Fondul de
rezervă bugetară la dispoziția Guvernului, prevăzut în
bugetul de stat pe anul 2004, cu suma de 511,5 miliarde
lei la capitolul 60.01 îAsistență socială, alocații, pensii,
ajutoare și indemnizații“, subcapitolul 20 îPensii, ajutoare,
indemnizații și sporuri IOVR, veterani de război și pentru
alte categorii de beneficiari“, titlul 40 îTransferuri

neconsolidabile“, alineatul 04 îPensii și ajutoare IOVR,
militari și alte persoane“, reprezentând plata drepturilor
cuvenite unor categorii sociale pe luna noiembrie a
anului 2004.
Art. 2. — Ministerul Finanțelor Publice este autorizat să
introducă modificările corespunzătoare în structura bugetului
de stat și în volumul și structura bugetului Ministerului
Muncii, Solidarității Sociale și Familiei pe anul 2004.

PRIM-MINISTRU

ADRIAN NĂSTASE
Contrasemnează:
Ministrul muncii, solidarității sociale și familiei,
Dan Mircea Popescu
p. Ministrul finanțelor publice,
Gheorghe Gherghina,
secretar de stat
București, 28 octombrie 2004.
Nr. 1.798.
GUVERNUL ROMÂNIEI

HOTĂRÂRE
privind acordarea unor ajutoare financiare
În temeiul art. 108 din Constituția României, republicată, și al art. 5 alin. (1) lit. e) și alin. (2) din Ordonanța de
urgență a Guvernului nr. 118/1999 privind înființarea și utilizarea Fondului național de solidaritate, aprobată cu modificări
și completări prin Legea nr. 366/2001, cu modificările ulterioare,
Guvernul României adoptă prezenta hotărâre.
Art. 1. — Se aprobă acordarea de ajutoare financiare în
sumă de până la 6 milioane lei familiilor și persoanelor
singure din județul Galați, aflate în situații de dificultate
datorate stării de sănătate sau altor cauze justificate.
Art. 2. — Ajutoarele financiare prevăzute la art. 1 se
acordă pe baza aprobării ministrului muncii, solidarității
sociale și familiei, pe măsură ce sunt primite anchetele
sociale efectuate de Direcția pentru Dialog, Familie și
Solidaritate Socială a Județului Galați.

Art. 3. — (1) Ajutoarele prevăzute de prezenta hotărâre
se suportă din bugetul aprobat Ministerului Muncii,
Solidarității Sociale și Familiei pentru anul 2004.
(2) Sumele care se acordă cu titlu de ajutoare
financiare potrivit prevederilor prezentei hotărâri se stabilesc
prin anchete sociale, în funcție de situația socială a
familiilor și persoanelor singure prevăzute la art. 1.

PRIM-MINISTRU

ADRIAN NĂSTASE
Contrasemnează:
Ministrul muncii, solidarității sociale și familiei,
Dan Mircea Popescu
p. Ministrul finanțelor publice,
Gheorghe Gherghina,
secretar de stat
București, 28 octombrie 2004.
Nr. 1.799.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 1.027/8.XI.2004

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ADMINISTRAȚIEI ȘI INTERNELOR

ORDIN
privind acordarea titlului de parc industrial Societății Comerciale îIndustrial Parc“ — S.R.L. Galați
Având în vedere prevederile art. 5 alin. (1) din Ordonanța de urgență a Guvernului nr. 64/2003 pentru stabilirea
unor măsuri privind înființarea, organizarea, reorganizarea sau funcționarea unor structuri din cadrul aparatului de lucru al
Guvernului, a ministerelor, a altor organe de specialitate ale administrației publice centrale și a unor instituții publice, ale
art. 4 din Ordonanța Guvernului nr. 65/2001 privind constituirea și funcționarea parcurilor industriale, cu modificările și
completările ulterioare, ale art. 2 alin. (2) din Instrucțiunile de acordare și anulare a titlului de parc industrial, aprobate
prin Ordinul ministrului dezvoltării și prognozei nr. 264/2002,
în temeiul prevederilor art. 9 alin. (4) din Ordonanța de urgență a Guvernului nr. 63/2003 privind organizarea și
funcționarea Ministerului Administrației și Internelor, aprobată cu modificări și completări prin Legea nr. 604/2003,
ministrul de stat, ministrul administrației și internelor, emite următorul ordin:
Art. 1. — Se acordă titlul de parc industrial Societății
Comerciale îIndustrial Parc“ — S.R.L. Galați, denumită în
continuare societate-administrator, având numărul de
înregistrare la oficiul registrului comerțului J 17/
458/03.04.2003, cod unic de înregistrare 15339073, sediul
social în municipiul Galați, Str. Domnească nr. 38, județul
Galați, care administrează parcul industrial constituit pe
terenul având datele de identificare prevăzute la art. 2
alin. (1).
Art. 2. — (1) Terenul pentru care se acordă titlul de
parc industrial are următoarele caracteristici:
a) este amplasat în partea de sud-est a municipiului
Galați și are următorii vecini: la nord — Regia Autonomă
îAdministrarea Zonei Libere Galați“, la sud — Dig fluviu
Dunărea, la est — Societatea Națională îÎmbunătățiri
Funciare“ — S.A., la vest — Regia Autonomă îAdministrația
Zonei Libere Galați“;
b) are o suprafață de 21,8 ha și destinație industrială;
c) este în proprietatea publică a municipiului Galați.
Ministru de stat, ministrul administrației și internelor,
Marian Florian Săniuță

(2) Societatea-administrator deține dreptul de folosință
asupra terenului descris la alin. (1).
Art. 3. — (1) Titlul de parc industrial este valabil în
perimetrul prevăzut în anexa la prezentul ordin, pe
perioada de existență a societății-administrator, în condițiile
respectării caracteristicilor de parc industrial prevăzute în
legislația în vigoare.
(2) Anexa face parte integrantă din prezentul ordin și se
va comunica celor interesați de către direcția de
specialitate din cadrul Ministerului Administrației și
Internelor.
Art. 4. — Societatea-administrator, deținătoare a titlului
de parc industrial, urmărește realizarea obiectivelor
prevăzute în art. 1 alin. (1) din Instrucțiunile de acordare și
anulare a titlului de parc industrial, aprobate prin Ordinul
ministrului dezvoltării și prognozei nr. 264/2002, și transmite
semestrial Ministerului Administrației și Internelor rapoarte
privind activitățile realizate în parcul industrial.
Ministrul delegat pentru administrația publică,
Gheorghe Emacu

București, 26 octombrie 2004.
Nr. 396.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.027/8.XI.2004 conține 16 pagini.

Prețul de vânzare 18.500 lei

ISSN 1453—4495

PDF compression, OCR, web-optimization with CVISION's PdfCompressor

