PARTEA

Anul 172 (XVI) — Nr. 866

I

LEGI, DECRETE, HOTĂRÂRI ȘI ALTE ACTE

Miercuri, 22 septembrie 2004

SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 327 din 14 septembrie 2004 referitoare la
excepția de neconstituționalitate a dispozițiilor
art. 94 alin. 3 din Codul familiei .............................

1–3

HOTĂRÂRI ALE GUVERNULUI ROMÂNIEI
1.508. — Hotărâre privind acordarea unui împrumut
Companiei Naționale de Autostrăzi și Drumuri
Naționale din România — S.A. în vederea
acoperirii deficitului pe anul 2003............................

3

1.509. — Hotărâre privind suplimentarea bugetului
Ministerului Transporturilor, Construcțiilor și
Turismului din Fondul de rezervă bugetară la
dispoziția Guvernului, prevăzut în bugetul de stat
pe anul 2004 .............................................................

4

1.510. — Hotărâre privind suplimentarea bugetului
Ministerului Transporturilor, Construcțiilor și
Turismului din Fondul de rezervă bugetară la
dispoziția Guvernului, prevăzut în bugetul de stat
pe anul 2004 .............................................................

DECIZII

ALE

4

CURȚII

Nr.

Pagina

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
476. — Ordin al ministrului muncii, solidarității sociale
și familiei privind aprobarea Listei standardelor
române care adoptă standarde europene
armonizate referitoare la echipamente și sisteme
protectoare destinate utilizării în atmosfere
potențial explozive .....................................................
1.143/428. — Ordin al ministrului sănătății și al
președintelui Casei Naționale de Asigurări de
Sănătate pentru modificarea și completarea
Ordinului ministrului sănătății și al președintelui
Casei Naționale de Asigurări de Sănătate
nr. 101/90/2004 privind aprobarea Listei prețurilor
de referință corespunzătoare categoriilor și tipurilor
de dispozitive medicale destinate recuperării unor
deficiențe organice sau fiziologice, în cadrul
sistemului de asigurări sociale de sănătate............
ACTE ALE BĂNCII NAȚIONALE A ROMÂNIEI
457. — Hotărâre privind retragerea autorizației
de funcționare a COOPERATIVEI DE CREDIT
SÂRGUINȚA TURCENI OC ....................................

5–6

7–8

8

CONSTITUȚIONALE

CURTEA CONSTITUȚIONALĂ

D E C I Z I A Nr. 327
din 14 septembrie 2004

referitoare la excepția de neconstituționalitate a dispozițiilor art. 94 alin. 3 din Codul familiei
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu

—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător

Aurelia Popa
Mihaela Senia Costinescu

— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 94 alin. 3 din Codul familiei, excepție
ridicată de Mihaela Carmen Ionică în Dosarul
nr. 1.116/2004 al Judecătoriei Sectorului 3 București.
La apelul nominal răspunde partea Marian Corin Ionică,
lipsind autoarea excepției și partea Primăriei Sectorului 3

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 866/22.IX.2004

București — Autoritatea Tutelară, față de care procedura
de citare a fost legal îndeplinită.
Partea prezentă consideră excepția de neconstituționalitate
neîntemeiată și solicită respingerea ei ca atare.
De asemenea, reprezentantul Ministerului Public pune
concluzii de respingere a excepției de neconstituționalitate
ca fiind neîntemeiată, susținând că textul de lege criticat
nu contravine prevederilor constituționale referitoare la
protecția copiilor și a tinerilor, întrucât nu limitează
stabilirea cuantumului pensiei la întreținere la veniturile din
muncă ale debitorului obligației.
C U R T E A,

având în vedere actele și lucrările dosarului, reține
următoarele:
Prin Încheierea din 30 martie 2004, pronunțată în
Dosarul nr. 1.116/2004, Judecătoria Sectorului 3 București
a sesizat Curtea Constituțională cu excepția de
neconstituționalitate a dispozițiilor art. 94 alin. 3 din Codul
familiei, excepție ridicată de Mihaela Carmen Ionică.
În motivarea excepției de neconstituționalitate autoarea
apreciază că dispozițiile Codului familiei referitoare la
obligația de întreținere ar trebui să țină seama de realitățile
actuale, când veniturile unui părinte pot fi obținute atât din
raporturi de muncă, cât și dintr-o mulțime de alte surse,
precum chirii, dividende, exploatarea unor drepturi de
proprietate intelectuală sau industrială etc. Astfel, dreptul
copiilor la o viață normală, la educație, la informație, în
măsura în care presupune efectuarea de cheltuieli, este
restrâns în mod nejustificat dacă obligația de întreținere ce
incumbă părinților este limitată la un procent din venitul din
muncă al acestora, în condițiile în care acesta nu există
sau este foarte redus, însă există venituri din alte surse.
Judecătoria Sectorului 3 București consideră că
susținerile autoarei excepției nu sunt întemeiate, deoarece
art. 94 alin. 3 din Codul familiei constituie o normă cu
caracter special, aplicabilă numai în ipoteza în care
părintele nu realizează și alte venituri, în afara acelora
obținute prin muncă. Altfel, sunt aplicabile prevederile
art. 94 alin. 1 din Codul familiei care conțin reglementarea
generală privind obligația de întreținere, potrivit căreia
întreținerea este datorată proporțional cu nevoia celui care
o cere și cu mijloacele celui care urmează a o plăti. Prin
urmare, ori de câte ori debitorul obligației de întreținere
realizează venituri care nu reprezintă câștiguri în muncă,
acestea vor fi avute în vedere de către instanțele
judecătorești pentru stabilirea pensiei de întreținere, fără a
se ține însă seama de plafoanele prevăzute de art. 94
alin. 3 din Codul familiei, aplicabile în exclusivitate ipotezei
în care părintele realizează numai câștiguri din muncă.
Potrivit dispozițiilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului, precum și Guvernului, pentru a-și formula
punctele de vedere cu privire la excepția de
neconstituționalitate ridicată. De asemenea, în conformitate
cu dispozițiile art. 18 1 din Legea nr. 35/1997, cu
modificările ulterioare, s-a solicitat punctul de vedere al
Avocatului Poporului.
Președintele Camerei Deputaților apreciază că textul
de lege criticat nu contravine prevederilor constituționale
ale art. 49 alin. (1), întrucât părintele care nu realizează
venituri exclusiv din muncă are obligația de a presta
întreținere copilului său în cuantumul stabilit de instanța
judecătorească, fără a lua în calcul limitele prevăzute de
art. 94 alin. 3 din Codul familiei.
Guvernul arată că textul de lege criticat nu are ca
scop limitarea surselor de venit ale debitorului la care se
raportează cuantumul pensiei de întreținere, ci cuprinde

numai regula specială referitoare la stabilirea plafonului
maxim al întreținerii atunci când aceasta se execută asupra
unui câștig din muncă. Prin urmare, aplicarea art. 94
alin. 3 din Codul familiei ridică o problemă de interpretare
a dispoziției legale, iar nu una de constituționalitate, ceea
ce impune respingerea excepției formulate.
Avocatul Poporului consideră că art. 94 alin. 3 din
Codul familiei reprezintă concretizarea prevederilor art. 49
alin. (1) din Constituție, republicată, determinarea
cuantumului obligației de întreținere datorate de părinte
copiilor minori înscriindu-se în măsurile speciale de
protecție a copiilor și tinerilor. Întreținerea se acordă în
cazul în care minorul este în nevoie nu numai raportat la
câștigul din muncă al părintelui, ci și la alte mijloace ale
acestuia, deoarece regula prevăzută de art. 94 alin. 1 din
Codul familiei își găsește aplicare în toate cazurile, inclusiv
în cel al întreținerii datorate de părinte copiilor săi minori.
Președintele Senatului nu a comunicat punctul său de
vedere cu privire la excepția de neconstituționalitate.
C U R T E A,

examinând încheierea de sesizare, punctele de vedere ale
Președintelui Camerei Deputaților, Guvernului și Avocatului
Poporului, raportul întocmit de judecătorul-raportor,
concluziile procurorului, dispozițiile legale criticate, raportate
la prevederile Constituției, precum și dispozițiile
Legii nr. 47/1992, republicată, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituția României, republicată, și ale art. 1 alin. (2), ale
art. 2, 3, 10 și 29 din Legea nr. 47/1992, republicată, să
soluționeze excepția de neconstituționalitate formulată.
Obiectul excepției de neconstituționalitate îl constituie
art. 94 alin. 3 din Codul familiei, care are următorul
conținut:
— Art. 94 alin. 3: îCând întreținerea este datorată de
părinte sau de cel care înfiază, ea se stabilește până la o
pătrime din câștigul său din muncă pentru un copil, o treime
pentru doi copii și o jumătate pentru trei sau mai mulți copii.“
Autorii excepției susțin că dispozițiile legale criticate
încalcă prevederile art. 49 alin. (1) din Constituția
României, republicată, potrivit cărora îCopiii și tinerii se
bucură de un regim special de protecție și de asistență în
realizarea drepturilor lor“.
Examinând excepția de neconstituționalitate, Curtea
Constituțională constată că reglementările Codului familiei
instituie dreptul copilului la întreținere, respectiv obligația
corelativă ce incumbă părintelui sau celui care înfiază de a
presta întreținere față de copiii minori. Astfel, potrivit art. 86
alin. 1 coroborat cu art. 107 alin. 2 din Codul familiei,
obiectul acestei obligații îl formează mijloacele necesare
traiului, respectiv alimente, locuință, îmbrăcăminte,
medicamente, nevoi spirituale, precum și mijloacele
necesare pentru creșterea, educarea, învățătura și
pregătirea profesională a copiilor. Obligația de întreținere se
execută în natură sau prin plata unei sume de bani,
instanța judecătorească fiind cea care stabilește cuantumul
și modalitatea de executare, în funcție de împrejurări.
În cazul în care întreținerea este datorată de către
părinți sau adoptatori care obțin venituri din muncă, art. 94
alin. 3 din Codul familiei instituie anumite plafoane maxime
până la care se poate stabili pensia de întreținere, ținând
seama de numărul de copii ce urmează a beneficia de
acest drept. Or, în actualele condiții în care sursele de
venituri licite s-au multiplicat, o asemenea împrejurare nu
este de natură să impună concluzia neconstituționalității
textului de lege criticat, de vreme ce nu instituie vreo
interdicție formală în ceea ce privește raportarea pensiei de
întreținere și la alte venituri decât cele din muncă.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 866/22.IX.2004
Dimpotrivă, stabilirea pensiei de întreținere se poate face
în funcție de orice venituri ale debitorului, în temeiul
prevederilor art. 94 alin. 1 și 2 din Codul familiei, potrivit
cărora îÎntreținerea este datorată potrivit cu nevoia celui care o
cere și cu mijloacele celui ce urmează a o plăti“, iar îInstanța
judecătorească va putea mări sau micșora obligația de
întreținere sau hotărî încetarea ei, după cum se schimbă
mijloacele celui care dă întreținerea sau nevoia celui ce o
primește“. Este cert că, în asemenea situații, nu vor opera
limitările instituite prin alin. 3 al art. 94 din Codul familiei,

3

care își vor găsi aplicare exclusiv în cazul în care pensia
de întreținere este stabilită în raport cu câștigul din muncă,
instanța fiind suverană în a determina cuantumul acesteia
în funcție de situația de fapt.
În concluzie, Curtea nu poate reține critica de
neconstituționalitate invocată și constată că dispozițiile
art. 94 alin. 3 din Codul familiei sunt în deplin acord cu
textul constituțional de referință, concurând la crearea
regimului special de protecție și de asistență în realizarea
drepturilor copiilor și tinerilor.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, al art. 1—3,
al art. 11 alin. (1) lit. A.d), precum și al art. 29 din Legea nr. 47/1992, republicată,
CURTEA

În numele legii
D E C I D E:

Respinge excepția de neconstituționalitate a dispozițiilor art. 94 alin. 3 din Codul familiei, excepție ridicată de
Mihaela Carmen Ionică în Dosarul nr. 1.116/2004 al Judecătoriei Sectorului 3 București.
Definitivă și obligatorie.
Pronunțată în ședința publică din data de 14 septembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind acordarea unui împrumut Companiei Naționale de Autostrăzi și Drumuri Naționale
din România — S.A. în vederea acoperirii deficitului pe anul 2003
În temeiul art. 108 din Constituție, republicată, și al art. 7 alin. (2) lit. d) și alin. (3) din Ordonanța de urgență a
Guvernului nr. 146/2002 privind formarea și utilizarea resurselor derulate prin trezoreria statului, aprobată cu modificări prin
Legea nr. 201/2003, cu completările ulterioare,
Guvernul României adoptă prezenta hotărâre.
Art. 1. — Se aprobă acordarea unui împrumut din
contul curent general al Trezoreriei Statului în valoare de
2.000 miliarde lei, în scopul finanțării deficitului Companiei
Naționale de Autostrăzi și Drumuri Naționale din România —
S.A. pe anul 2003, deficit care a fost acoperit temporar din
credite contractate de aceasta de la bănci.
Art. 2. — Împrumutul se acordă pe o perioadă de
5 ani, cu rambursarea la scadență și plata anuală a
dobânzilor începând cu luna septembrie 2007, cu o rată

lunară a dobânzii egală cu nivelul dobânzii acordate de
Trezoreria Statului la disponibilitățile la vedere păstrate în
contul curent general al Trezoreriei Statului.
Art. 3. — Ministerul Finanțelor Publice va încheia o
convenție cu Compania Națională de Autostrăzi și Drumuri
Naționale din România — S.A. în care vor fi precizate
drepturile și obligațiile părților, precum și condițiile de
derulare ale împrumutului.

PRIM-MINISTRU

ADRIAN NĂSTASE
Contrasemnează:
p. Ministrul transporturilor, construcțiilor și turismului,
Marius Sorin Ovidiu Bota,
secretar de stat
Ministrul finanțelor publice,
Mihai Nicolae Tănăsescu
București, 16 septembrie 2004.
Nr. 1.508.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 866/22.IX.2004
GUVERNUL ROMÂNIEI

HOTĂRÂRE
privind suplimentarea bugetului Ministerului Transporturilor, Construcțiilor și Turismului
din Fondul de rezervă bugetară la dispoziția Guvernului, prevăzut în bugetul de stat pe anul 2004
În temeiul art. 108 din Constituție, republicată, al art. 30 alin. (2) din Legea nr. 500/2002 privind finanțele publice,
cu modificările ulterioare, precum și al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Transporturilor, Construcțiilor și Turismului din Fondul de
rezervă bugetară la dispoziția Guvernului, prevăzut în
bugetul de stat pe anul 2004, cu suma de 50.000.000 mii
lei la capitolul 68.01 îTransporturi și comunicații“, titlul
îTransferuri consolidabile“, pentru drumurile aflate în
administrarea consiliilor județene, municipale și pentru
străzile din cvartalele noi de locuințe.
Art. 2. — Se autorizează Ministerul Finanțelor Publice,
la propunerea ordonatorului principal de credite, să

introducă modificările prevăzute la art. 1 în structura
bugetului de stat și în volumul și structura bugetului
Ministerului Transporturilor, Construcțiilor și Turismului pe
anul 2004.
Art. 3. — Cu sumele rămase neutilizate până la data de
10 decembrie 2004, la propunerea ordonatorului principal
de credite, se reîntregește Fondul de rezervă bugetară la
dispoziția Guvernului.

PRIM-MINISTRU

ADRIAN NĂSTASE
Contrasemnează:
p. Ministrul transporturilor, construcțiilor și turismului,
Marius Sorin Ovidiu Bota,
secretar de stat
p. Ministrul finanțelor publice,
Gheorghe Gherghina,
secretar de stat
București, 16 septembrie 2004.
Nr. 1.509.
GUVERNUL ROMÂNIEI

HOTĂRÂRE
privind suplimentarea bugetului Ministerului Transporturilor, Construcțiilor și Turismului
din Fondul de rezervă bugetară la dispoziția Guvernului, prevăzut în bugetul de stat pe anul 2004
În temeiul art. 108 din Constituție, republicată, al art. 30 alin. (2) din Legea nr. 500/2002 privind finanțele publice,
cu modificările ulterioare, și al art. 25 lit. a) din Legea bugetului de stat pe anul 2004 nr. 507/2003, cu modificările și
completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Transporturilor, Construcțiilor și Turismului din Fondul de
rezervă bugetară la dispoziția Guvernului, prevăzut în
bugetul de stat pe anul 2004, cu suma de 250.000.000 mii
lei la capitolul 68.01 îTransporturi și comunicații“, titlul
îTransferuri consolidabile“, pentru drumurile aflate în
administrarea consiliilor județene, municipale și pentru
străzile din cvartalele noi de locuințe.
Art. 2. — Se autorizează Ministerul Finanțelor Publice,
la propunerea ordonatorului principal de credite, să

introducă modificările prevăzute la art. 1 în structura
bugetului de stat și în volumul și structura bugetului
Ministerului Transporturilor, Construcțiilor și Turismului pe
anul 2004.
Art. 3. — Cu sumele rămase neutilizate până la data de
10 decembrie 2004, la propunerea ordonatorului principal
de credite, se reîntregește Fondul de rezervă bugetară la
dispoziția Guvernului.

PRIM-MINISTRU

ADRIAN NĂSTASE
Contrasemnează:
p. Ministrul transporturilor, construcțiilor și turismului,
Marius Sorin Ovidiu Bota,
secretar de stat
p. Ministrul finanțelor publice,
Gheorghe Gherghina,
secretar de stat
București, 16 septembrie 2004.
Nr. 1.510.

PDF compression, OCR, web-optimization with CVISION's PdfCompressor

5

MONITORUL OFICIAL AL ROMÂNIEI, PARTEA I, Nr. 866/22.IX.2004

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MUNCII, SOLIDARITĂȚII SOCIALE ȘI FAMILIEI

ORDIN
privind aprobarea Listei standardelor române care adoptă standarde europene armonizate
referitoare la echipamente și sisteme protectoare destinate utilizării
în atmosfere potențial explozive
Având în vedere art. 5 alin. (1) din Legea protecției muncii nr. 90/1996, republicată, art. 7 alin. (2) din Hotărârea
Guvernului nr. 752/2004 privind stabilirea condițiilor pentru introducerea pe piață a echipamentelor și sistemelor
protectoare destinate utilizării în atmosfere potențial explozive,
în temeiul art. 17 din Hotărârea Guvernului nr. 737/2003 privind organizarea și funcționarea Ministerului Muncii,
Solidarității Sociale și Familiei, cu modificările și completările ulterioare,
ministrul muncii, solidarității sociale și familiei emite următorul ordin:
Art. 1. — Se aprobă Lista standardelor române care
adoptă standardele europene armonizate referitoare la
echipamente și sisteme protectoare destinate utilizării în
atmosfere potențial explozive, publicate în Jurnalul Oficial

al Uniunii Europene prin Comunicarea Comisiei Europene
nr. C20/05 din 24 ianuarie 2004, prevăzută în anexă.
Art. 2. — Anexa face parte integrantă din prezentul ordin.
Art. 3. — Prezentul ordin va fi publicat în Monitorul
Oficial al României, Partea I.

Ministrul muncii, solidarității sociale și familiei,
Dan Mircea Popescu
București, 14 septembrie 2004.
Nr. 476.
ANEXĂ*)
LISTA

standardelor române care adoptă standarde europene armonizate referitoare la echipamente
și sisteme protectoare destinate utilizării în atmosfere potențial explozive

*) Anexa este reprodusă în facsimil.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 866/22.IX.2004

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 866/22.IX.2004
MINISTERUL SĂNĂTĂȚII
Nr. 1.143 din 15 septembrie 2004

CASA NAȚIONALĂ DE ASIGURĂRI DE SĂNĂTATE
Nr. 428 din 14 septembrie 2004

ORDIN
pentru modificarea și completarea Ordinului ministrului sănătății
și al președintelui Casei Naționale de Asigurări de Sănătate nr. 101/90/2004
privind aprobarea Listei prețurilor de referință corespunzătoare categoriilor
și tipurilor de dispozitive medicale destinate recuperării unor deficiențe organice sau fiziologice,
în cadrul sistemului de asigurări sociale de sănătate
În temeiul prevederilor:
— Ordonanței de urgență a Guvernului nr. 150/2002 privind organizarea și funcționarea sistemului de asigurări
sociale de sănătate, cu modificările și completările ulterioare;
— Hotărârii Guvernului nr. 743/2003 privind organizarea și funcționarea Ministerului Sănătății, cu modificările și
completările ulterioare;
— Hotărârii Guvernului nr. 1.485/2003 pentru aprobarea Contractului-cadru privind condițiile acordării asistenței
medicale în cadrul sistemului de asigurări sociale de sănătate;
— Ordinului ministrului sănătății și al președintelui Casei Naționale de Asigurări de Sănătate nr. 1.220/890/2003
pentru aprobarea Normelor metodologice de aplicare a Contractului-cadru privind condițiile acordării asistenței medicale în
cadrul sistemului de asigurări sociale de sănătate, cu modificările și completările ulterioare;
— Referatului de aprobare al secretarului general al Ministerului Sănătății și al directorului general al Casei
Naționale de Asigurări de Sănătate nr. 10.397/2.739/2004,
ministrul sănătății și președintele Casei Naționale de Asigurări de Sănătate emit următorul ordin:
Art. I. — Anexa la Ordinul ministrului sănătății și al
președintelui Casei Naționale de Asigurări de Sănătate
nr. 101/90/2004 privind aprobarea Listei prețurilor de
referință corespunzătoare categoriilor și tipurilor de
dispozitive medicale destinate recuperării unor deficiențe

organice sau fiziologice, în cadrul sistemului de asigurări
sociale de sănătate, publicat în Monitorul Oficial al
României, Partea I, nr. 122 din 11 februarie 2004, cu
modificările și completările ulterioare, se modifică și se
completează după cum urmează:

1. Poziția 4 a literei C îDispozitive pentru incontinență urinară“ va avea următorul cuprins:
îC. Dispozitive pentru incontinență urinară
............................................................................................................................................................................................
C1

4.

C2

C3

Dispozitiv pentru plasarea
de benzi intravaginale și
pentru incontinență urinară

C4

C5

dispozitiv pentru plasarea
intravaginală a bandeletei
din polipropilenă

14.855.000
(lei/buc.) “

2. Litera I îDispozitive pentru deficiențe vizuale“ va avea următorul cuprins:
îI. Dispozitive pentru deficiențe vizuale
Nr.
crt.

Denumirea
dispozitivului medical

Tipul

Caracteristicile
tehnice definitorii

Prețul de referință
(lei/buc.)

C1

C2

C3

C4

C5

Filtru UV

2.070.000

1.

2.

Lentile intraoculare

Proteză oculară

pentru camera
anterioară
pentru camera
posterioară
pentru copii

Filtru UV
0“

3. Litera J îSoluție vâscoelastică pentru infiltrații intraarticulare“ va avea următorul cuprins:
îJ. Soluție vâscoelastică pentru infiltrații intraarticulare
Nr.
crt.

Denumirea
dispozitivului medical

Tipul

Caracteristicile
tehnice definitorii

Prețul de referință
(lei/set)

C1

C2

C3

C4

C5

1.

Soluție sterilă vâscoelastică
pentru infiltrații intraarticulare

implant vâscoelastic ce are la
bază hialuronat de sodiu

8.133.000“

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 866/22.IX.2004

Art. II. — Direcțiile de specialitate ale Casei Naționale de
Asigurări de Sănătate și ale caselor de asigurări de sănătate
vor duce la îndeplinire prevederile prezentului ordin.

Art. III. — Prezentul ordin va fi publicat în Monitorul
Oficial al României, Partea I.

Ministrul sănătății,
Ovidiu Brînzan

Președintele Casei Naționale de Asigurări de Sănătate,
Cristian Celea

ACTE

ALE

BĂNCII

NAȚIONALE

A

ROMÂNIEI

BANCA NAȚIONALĂ A ROMÂNIEI

HOTĂRÂRE
privind retragerea autorizației de funcționare
a COOPERATIVEI DE CREDIT SÂRGUINȚA TURCENI OC
Având în vedere solicitarea CREDITCOOP
COOPERATIVEI DE CREDIT SÂRGUINȚA TURCENI OC, ca

Casa Centrală privind retragerea autorizației de funcționare a
urmare a nerespectării de către conducerea acestei cooperative de
credit a reglementărilor legale în vigoare privind activitatea organizațiilor cooperatiste de credit, precum și inexistența unei
perspective de redresare a situației economico-financiare a cooperativei de credit,
în temeiul prevederilor art. 89 lit. a) liniuța 5 din Ordonanța de urgență a Guvernului nr. 97/2000 privind
organizațiile cooperatiste de credit, aprobată și modificată prin Legea nr. 200/2002, cu modificările și completările
ulterioare,
Banca Națională a României h o t ă r ă ș t e:
Art. 1. — Se retrage Autorizația de funcționare seria B
nr. 0268 din data de 23 septembrie 2002 a COOPERATIVEI
DE CREDIT SÂRGUINȚA TURCENI OC , cu sediul în orașul
Turceni, bl. 41, sc. 2, ap. 4, județul Gorj, cod unic de
înregistrare 2180803, număr de ordine în registrul
comerțului J18/68/1991, pentru următoarele motive:
— nivelul fondurilor proprii se situează sub limita de
3.000.000 mii lei prevăzută la art. 7 alin. (1) din Normele
Băncii Naționale ale României nr. 13/2002 privind capitalul
minim al organizațiilor cooperatiste de credit și capitalul
agregat minim al rețelelor cooperatiste de credit,
acesta înregistrând la data de 30 iunie 2004 un nivel de
–12.393 mii lei;
— nivelul indicatorului de solvabilitate se situează sub
limita minimă prevăzută la art. 4 din Norma Băncii
Naționale a României nr. 8/1999 privind limitarea riscului de

credit al instituțiilor de credit, cu modificările și completările
ulterioare, acesta înregistrând la data de 30 iunie 2004 un
nivel de –1,79%;
— pierderea înregistrată de cooperativa de credit se
menține la un nivel ridicat (–113.983 mii lei la 30 iunie 2004).
Art. 2. — Prezenta hotărâre va fi transmisă
COOPERATIVEI DE CREDIT SÂRGUINȚA TURCENI și CREDITCOOP
Casa Centrală și va intra în vigoare la data publicării ei în
Monitorul Oficial al României, Partea I.
Art. 3. — Prezenta hotărâre poate fi contestată la
Consiliul de administrație al Băncii Naționale a României,
în termen de 15 zile de la data comunicării, în conformitate
cu prevederile art. 202 alin. 1 din Ordonanța de urgență a
Guvernului nr. 97/2000 privind organizațiile cooperatiste de
credit, aprobată și modificată prin Legea nr. 200/2002, cu
modificările și completările ulterioare.

p. Guvernatorul Băncii Naționale a României,
Emil Iota Ghizari,
viceguvernator
București, 14 septembrie 2004.
Nr. 457.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 866/22.IX.2004 conține 8 pagini.

Prețul de vânzare 8.500 lei

ISSN 1453—4495

PDF compression, OCR, web-optimization with CVISION's PdfCompressor

