Anul 172 (XVI) — Nr. 934

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 13 octombrie 2004

SUMAR

Nr.

Pagina

Nr.
și pregătirea pentru situații de urgență) între
România și Banca Internațională pentru
Reconstrucție și Dezvoltare, acționând în calitate
de agenție de implementare a Facilității Globale
de Mediu ..................................................................

LEGI ȘI DECRETE
389.

— Lege pentru ratificarea Acordului de împrumut
dintre România și Banca Internațională pentru
Reconstrucție și Dezvoltare privind finanțarea
Proiectului de diminuare a riscurilor în cazul
producerii calamităților naturale și pregătirea
pentru situații de urgență și a Acordului de
asistență financiară nerambursabilă dintre România
și Banca Internațională pentru Reconstrucție și
Dezvoltare, acționând în calitate de agenție de
implementare a Facilității Globale de Mediu,
privind finanțarea Proiectului de diminuare a
riscurilor în cazul producerii calamităților naturale
și pregătirea pentru situații de urgență, semnate
la București la 26 mai 2004 ....................................

2–3

Acord de împrumut (Proiectul de diminuare a riscurilor în
cazul producerii calamităților naturale și pregătirea
pentru situații de urgență) între România și Banca
Internațională pentru Reconstrucție și Dezvoltare ....

3–10

Acord de asistență financiară nerambursabilă din Fondul
Facilității Globale de Mediu (Proiectul de diminuare
a riscurilor în cazul producerii calamităților naturale

Pagina

734.

10–16

— Decret privind promulgarea Legii pentru
ratificarea Acordului de împrumut dintre România
și Banca Internațională pentru Reconstrucție și
Dezvoltare privind finanțarea Proiectului de
diminuare a riscurilor în cazul producerii
calamităților naturale și pregătirea pentru situații
de urgență și a Acordului de asistență financiară
nerambursabilă dintre România și Banca
Internațională pentru Reconstrucție și Dezvoltare,
acționând în calitate de agenție de implementare
a Facilității Globale de Mediu, privind finanțarea
Proiectului de diminuare a riscurilor în cazul
producerii calamităților naturale și pregătirea
pentru situații de urgență, semnate la București
la 26 mai 2004 .........................................................

16

2

MONITORUL OFICIAL AL ROMÂNIEI, PARTEA I, Nr. 934/13.X.2004

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Acordului de împrumut dintre România și Banca Internațională
pentru Reconstrucție și Dezvoltare privind finanțarea Proiectului de diminuare a riscurilor
în cazul producerii calamităților naturale și pregătirea pentru situații de urgență și a Acordului
de asistență financiară nerambursabilă dintre România și Banca Internațională
pentru Reconstrucție și Dezvoltare, acționând în calitate de agenție de implementare
a Facilității Globale de Mediu, privind finanțarea Proiectului de diminuare a riscurilor
în cazul producerii calamităților naturale și pregătirea pentru situații de urgență,
semnate la București la 26 mai 2004
Parlamentul României adoptă prezenta lege.
Art. 1. — (1) Se ratifică Acordul de împrumut dintre
România și Banca Internațională pentru Reconstrucție și
Dezvoltare, în valoare de 150 milioane dolari S.U.A.,
privind finanțarea Proiectului de diminuare a riscurilor în
cazul producerii calamităților naturale și pregătirea pentru
situații de urgență, semnat la București la 26 mai 2004,
denumit în cele ce urmează acord.
(2) Se ratifică Acordul de asistență financiară
nerambursabilă dintre România și Banca Internațională
pentru Reconstrucție și Dezvoltare, acționând în calitate de
agenție de implementare a Facilității Globale de Mediu, în
valoare de 7 milioane dolari S.U.A., privind finanțarea
Proiectului de diminuare a riscurilor în cazul producerii
calamităților naturale și pregătirea pentru situații de urgență,
semnat la București la 26 mai 2004, denumit în cele ce
urmează asistență financiară nerambursabilă.
Art. 2. — (1) Proiectul se realizează de către unitățile
de management al proiectului, înființate în cadrul
Ministerului Administrației și Internelor, Ministerului
Transporturilor, Construcțiilor și Turismului și al Agenției
Naționale pentru Resurse Minerale, denumite în continuare
UMP—MAI, UMP—MTCT, UMP—ANRM, precum și de către
Ministerul Mediului și Gospodăririi Apelor, prin Administrația
Națională îApele Române“. Cele patru instituții publice
menționate sunt desemnate ca agenții de implementare.
Ministerul Transporturilor, Construcțiilor și Turismului va
avea drept sarcină și colectarea și consolidarea tuturor
situațiilor și rapoartelor ce reflectă progresul fizic și financiar
al proiectului.
(2) Începând cu data intrării în vigoare a prezentei legi,
Ministerul Transporturilor, Construcțiilor și Turismului și
Ministerul Mediului și Gospodăririi Apelor au calitatea de
administrator special al obiectivelor de investiții identificate
în anexele la Hotărârea Guvernului nr. 523/2004 privind
aprobarea îProgramului pentru prevenirea și managementul
riscului la dezastre naturale, Componenta B: Reducerea
riscului seismic“ și a indicatorilor tehnico-economici pentru
obiectivele de investiții prevăzute în etapa I de
implementare a programului și, respectiv, în anexele la
Hotărârea Guvernului nr. 442/2004 privind aprobarea
indicatorilor tehnico-economici ai unor investiții cuprinse în
Proiectul îDiminuarea riscurilor în cazul producerii
calamităților naturale și pregătirea pentru situații de
urgență“ — Componenta C — îReducerea riscurilor în caz
de inundații și alunecări de teren“, finanțat printr-un credit
extern acordat de Banca Mondială și cofinanțat de la
bugetul de stat.

(3) Instituțiile care au în administrare obiectivele
menționate sunt și rămân în continuare administratori ai
respectivelor obiective.
(4) Ministerul Transporturilor, Construcțiilor și Turismului
și Ministerul Mediului și Gospodăririi Apelor își vor exercita
drepturile și obligațiile ce decurg din calitatea lor de
administrator special, conferită în baza prezentei legi, numai
în vederea realizării investițiilor prevăzute în anexele la
Hotărârea Guvernului nr. 523/2004 și, respectiv, în anexele
la Hotărârea Guvernului nr. 442/2004 și strict legat de
acestea.
(5) În momentul finalizării investiției, calitatea de
administrator special a Ministerului Transporturilor,
Construcțiilor și Turismului și a Ministerului Mediului și
Gospodăririi Apelor încetează de drept, investiția
considerându-se
finalizată
după
ce
Ministerul
Transporturilor, Construcțiilor și Turismului și Ministerul
Mediului și Gospodăririi Apelor au recepționat lucrarea de
la executantul acesteia și au efectuat plata către executant.
(6) Ministerul Finanțelor Publice va încheia acorduri de
împrumut subsidiar cu Ministerul Administrației și Internelor,
Ministerul Transporturilor, Construcțiilor și Turismului,
Agenția Națională pentru Resurse Minerale/Ministerul
Economiei și Comerțului și Ministerul Mediului și
Gospodăririi Apelor, prin care se va delega acestora
întreaga autoritate și responsabilitate în realizarea
proiectului și utilizarea sumelor din împrumut, precum și o
convenție cu Agenția Națională pentru Resurse
Minerale/Ministerul Economiei și Comerțului, prin care se va
delega întreaga autoritate și responsabilitate în realizarea
părții sale din proiect și utilizarea sumelor din asistența
financiară nerambursabilă.
Art. 3. — Contribuția României la finanțarea proiectului
menționat la art. 1 se va asigura, în limita echivalentului în
lei a 46,657 milioane dolari S.U.A., de la bugetul de stat,
astfel:
— prin bugetul Ministerului Administrației și Internelor —
2,995 milioane dolari S.U.A.;
— prin bugetul Ministerului Transporturilor, Construcțiilor
și Turismului — 16,830 milioane dolari S.U.A.;
— prin bugetul Ministerului Mediului și Gospodăririi
Apelor — 22,997 milioane dolari S.U.A.; și
— prin bugetul Ministerului Economiei și Comerțului/
Agenției Naționale pentru Resurse Minerale — 3,835
milioane dolari S.U.A.
Art. 4. — Plata serviciului datoriei publice aferent
împrumutului, respectiv rambursarea acestuia, achitarea
dobânzilor, comisioanelor și a altor costuri aferente

MONITORUL OFICIAL AL ROMÂNIEI, PARTEA I, Nr. 934/13.X.2004
împrumutului, va fi asigurată de Ministerul Administrației și
Internelor, Ministerul Transporturilor, Construcțiilor și
Turismului, Ministerul Economiei și Comerțului/Agenția
Națională pentru Resurse Minerale și de Ministerul Mediului
și Gospodăririi Apelor, din sume cu această destinație
alocate anual de la bugetul de stat în bugetul propriu.
Art. 5. — (1) Se autorizează Guvernul României ca,
prin Ministerul Finanțelor Publice, de comun acord cu
Banca Internațională pentru Reconstrucție și Dezvoltare, să
introducă, pe parcursul utilizării împrumutului și a asistenței
financiare nerambursabile, în raport cu condițiile concrete
de derulare a acordului și a asistenței financiare

3

nerambursabile, amendamente la conținutul acestora, care
privesc realocări de fonduri, modificări în structura pe
componente, precum și alte modificări care nu sunt de
natură să majoreze obligațiile financiare ale României față
de Banca Internațională pentru Reconstrucție și Dezvoltare
sau să determine noi condiționări economice față de cele
convenite inițial între părți.
(2) Amendamentele la acord și la asistența financiară
nerambursabilă, convenite cu Banca Internațională pentru
Reconstrucție și Dezvoltare conform alin. (1), se aprobă
prin hotărâre a Guvernului.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 28 septembrie 2004.
Nr. 389.
Împrumut nr. 4736 RO
Asistență financiară nerambursabilă din Fondul FGM nr. TF 053472 RO
ACORD DE ÎMPRUMUT
(Proiectul de diminuare a riscurilor în cazul producerii calamităților naturale și pregătirea pentru situații de urgență)
între România și Banca Internațională pentru Reconstrucție și Dezvoltare*)
Acord, datat 26 mai 2004, între România (Împrumutatul) și Banca Internațională pentru Reconstrucție și Dezvoltare (Banca)
Având în vedere că:
(A) Împrumutatul, declarându-se satisfăcut în ceea ce privește fezabilitatea și prioritatea proiectului descris în anexa nr. 2 la
acest acord (Proiectul), a solicitat Băncii să sprijine finanțarea Proiectului;
(B) printr-un acord din aceeași dată cu cel de față (Acord de asistență financiară nerambursabilă din Fondul FGM), Banca,
acționând în calitate de agenție de implementare a Facilității Globale de Mediu (FGM), a fost de acord să acorde Împrumutatului asistență
financiară nerambursabilă (asistență financiară nerambursabilă din Fondul FGM) în sumă de șapte milioane (7.000.000) dolari S.U.A.
pentru sprijinirea finanțării părților D și E4 ale Proiectului, în termenii și condițiile stabilite în Acordul de asistență financiară
nerambursabilă din Fondul FGM; și
având în vedere că Banca a fost de acord, pe baza, între altele, a celor de mai sus, să acorde Împrumutatului împrumutul în
termenii și condițiile stabilite în acest acord,
părțile convin după cum urmează:
ARTICOLUL I
Condiții generale. Definiții

Secțiunea 1.01. îCondițiile generale aplicabile acordurilor de
împrumut și garanție pentru împrumuturi într-o singură valută“ ale
Băncii, datate 30 mai 1995 (așa cum au fost amendate până la
6 octombrie 1999) (Condițiile generale), constituie parte integrantă
a acestui acord.
Secțiunea 1.02. În afara cazului în care contextul cere altfel,
termenii definiți în Condițiile generale și în preambulul la prezentul
acord au înțelesurile respective, iar următorii termeni suplimentari
au înțelesurile de mai jos:
a) îApele Române“ înseamnă Administrația Națională îApele
Române“ a Împrumutatului, înființată prin Ordonanța de urgență a
Guvernului nr. 107/2002, aprobată și modificată prin Legea
nr. 404/2003, și care funcționează sub autoritatea MMGA;
b) CONSIB înseamnă Comisia Națională pentru Siguranța
Barajelor și a Altor Lucrări Hidrotehnice a Împrumutatului;
c) PMM înseamnă planul de management pentru mediu, datat
15 decembrie 2003, elaborat și adoptat de Împrumutat, care
descrie măsurile de atenuare a efectelor negative asupra mediului
și de monitorizare a acestora în cadrul Proiectului;
d) raport de monitorizare financiară sau RMF înseamnă fiecare
raport întocmit în conformitate cu secțiunea 4.02 a acestui acord;
e) MAI înseamnă Ministerul Administrației și Internelor al
Împrumutatului sau orice succesor legal al acestuia;
*) Traducere.

f) UMP—MAI înseamnă Unitatea de management al proiectului
înființată în cadrul MAI;
g) MMGA înseamnă Ministerul Mediului și Gospodăririi Apelor
al Împrumutatului sau orice succesor legal al acestuia;
h) MFP înseamnă Ministerul Finanțelor Publice al
Împrumutatului sau orice succesor legal al acestuia;
i) MTCT înseamnă Ministerul Transporturilor, Construcțiilor și
Turismului al Împrumutatului sau orice succesor legal al acestuia;
j) UMP—MTCT înseamnă Unitatea de management al
proiectului înființată în cadrul MTCT;
k) ANRM înseamnă Agenția Națională pentru Resurse Minerale
a Împrumutatului sau orice succesor legal al acesteia;
l) UMP—ANRM înseamnă Unitatea de management al
proiectului înființată în cadrul ANRM;
m) PIP înseamnă Planul de implementare a Proiectului, care
stabilește procedurile de implementare a Proiectului, plan căruia,
periodic, îi pot fi aduse amendamente cu acordul Împrumutatului
și al Băncii;
n) UMP-uri se referă în mod colectiv la UMP—MAI, UMP—
MTCT și UMP—ANRM;
o) conturi speciale înseamnă conturile la care se face referire
în secțiunea 2.02 b) a acestui acord și cont special înseamnă
fiecare și oricare dintre aceste conturi.

4

MONITORUL OFICIAL AL ROMÂNIEI, PARTEA I, Nr. 934/13.X.2004
ARTICOLUL II
Împrumutul

Secțiunea 2.01. Banca este de acord să împrumute
Împrumutatului, în termenii și în condițiile stabilite sau la care se
face referire în prezentul acord, o sumă egală cu o sută cincizeci
milioane (150.000.000) dolari S.U.A.
Secțiunea 2.02. a) Suma împrumutului poate fi trasă din
contul împrumutului, în conformitate cu prevederile anexei nr. 1 la
acest acord, pentru cheltuielile efectuate (sau, dacă Banca va fi
de acord, care urmează a fi efectuate) privind costul rezonabil al
bunurilor, lucrărilor și serviciilor necesare Proiectului și care
urmează să fie finanțate din sumele împrumutului.
b) Împrumutatul poate, pentru scopurile Proiectului, să
deschidă și să mențină în dolari S.U.A. conturi speciale de
depozit: a) contul special A ce va fi administrat de MAI; b) contul
special B ce va fi administrat de MTCT; c) contul special C ce
va fi administrat de MMGA; și d) contul special D ce va fi
administrat de ANRM, la o bancă comercială acceptabilă Băncii,
în termeni și condiții satisfăcătoare pentru Bancă, protejate
corespunzător împotriva compensării, confiscării și sechestrării.
Depozitele în și plățile din conturile speciale vor fi efectuate în
conformitate cu prevederile anexei nr. 6 la acest acord.
Secțiunea 2.03. Data închiderii va fi 31 decembrie 2009 sau o
dată ulterioară, după cum va stabili Banca. Banca va notifica
Împrumutatului această dată cu promptitudine.
Secțiunea 2.04. Împrumutatul va plăti Băncii, la data sau
imediat după data intrării în vigoare, un comision inițial egal cu
un procent (1%) din suma împrumutului.
Secțiunea 2.05. Împrumutatul va plăti periodic Băncii un
comision de angajament la o rată de trei pătrimi dintr-un procent
(3/4 din 1%) pe an, aplicată la suma neutilizată din împrumut.
Secțiunea 2.06. a) Împrumutatul va plăti periodic dobânda
aferentă sumelor trase din împrumut și nerambursate, la o rată
egală cu rata de bază LIBOR plus marja totală LIBOR, aferente
fiecărei perioade de dobândă.
b) Pentru scopurile acestei secțiuni:
(i) perioada de dobândă înseamnă perioada inițială de la și
incluzând data prezentului acord până la, dar excluzând,
prima dată de plată a dobânzii care survine după
aceasta, iar după perioada inițială, fiecare perioadă de
la și incluzând data de plată a dobânzii până la, dar
excluzând, data de plată a dobânzii imediat următoare;
(ii) data de plată a dobânzii înseamnă fiecare dată specificată
în secțiunea 2.07 din acest acord;
(iii) rata dobânzii cu baza LIBOR înseamnă, pentru fiecare
perioadă de dobândă, rata oferită pe piața interbancară
londoneză la depozitele pe 6 luni în dolari S.U.A.,
valabilă în prima zi a unei astfel de perioade de
dobândă (sau, în cazul perioadei inițiale de dobândă,
rata valabilă în prima zi a unei astfel de perioade de
dobândă sau în ziua imediat următoare), așa cum a fost
determinată în mod rezonabil de către Bancă și
exprimată ca procente pe an;
(iv) marja totală LIBOR înseamnă, pentru fiecare perioadă de
dobândă: (A) trei pătrimi dintr-un procent (3/4 din 1%);
(B) minus (sau plus) marja medie ponderată pentru o
astfel de perioadă de dobândă, mai mică (sau mai
mare) decât ratele oferite pe piața interbancară
londoneză sau alte rate de referință la depozitele pe
6 luni, aplicată la împrumuturile nerambursate ale Băncii
sau la porțiuni din acestea, alocate de către Bancă
pentru finanțarea împrumuturilor într-o singură valută,
sau la porțiuni din acestea care includ împrumutul, după
cum a fost determinată în mod rezonabil de către
Bancă și exprimată ca procent pe an.
c) Banca va notifica cu promptitudine Împrumutatul în legătură
cu rata dobânzii cu baza LIBOR și marja totală LIBOR pentru
fiecare perioadă de dobândă, de îndată ce acestea vor fi
determinate.
d) Ori de câte ori, având în vedere schimbările survenite în
practica pieței care ar putea afecta determinarea ratelor dobânzii
la care se face referire în această secțiune 2.06, Banca decide

că este în interesul tuturor împrumutaților săi și al Băncii să
aplice o modalitate de determinare a ratelor dobânzii aplicabile
împrumutului, alta decât cea prevăzută în secțiunea menționată,
Banca poate modifica modalitatea de determinare a ratelor
dobânzii aplicabile împrumutului, nu mai devreme de 6 luni de la
notificarea Împrumutatului cu privire la noua modalitate. Noua
modalitate va deveni efectivă la expirarea perioadei de notificare,
în afara cazului în care Împrumutatul înștiințează Banca, în
decursul perioadei menționate, asupra obiecțiilor sale, caz în care
modificarea respectivă nu va fi aplicată în cadrul împrumutului.
Secțiunea 2.07. Dobânda și alte comisioane vor fi plătite
semestrial la datele de 15 aprilie și 15 octombrie ale fiecărui an.
Secțiunea 2.08. Împrumutatul va rambursa împrumutul în
conformitate cu graficul de rambursare prevăzut în anexa nr. 3 la
acest acord.
ARTICOLUL III
Execuția Proiectului

Secțiunea 3.01. a) Împrumutatul își declară angajamentul față
de obiectivele Proiectului și în acest scop va realiza Proiectul prin
MAI (partea A), MTCT (partea B), MMGA (partea C) și ANRM
(partea D), cu diligența și eficiența cuvenite și în conformitate cu
practicile administrative, tehnice, tehnologice, de protecție a
mediului și financiare corespunzătoare, și va furniza cu
promptitudine fondurile, facilitățile, serviciile și alte resurse
necesare realizării Proiectului.
b) Fără a limita prevederile paragrafului a) al acestei secțiuni
și cu excepția cazului în care Împrumutatul și Banca vor conveni
altfel, Împrumutatul, prin MAI, MTCT, MMGA și ANRM, va realiza
Proiectul în conformitate cu programul de implementare stabilit în
anexa nr. 5 la acest acord.
Secțiunea 3.02. a) Cu excepția cazului în care Banca va
decide altfel, achiziționarea bunurilor, lucrărilor și serviciilor de
consultanță necesare realizării Proiectului și care urmează a fi
finanțate din sumele împrumutului va fi guvernată de prevederile
anexei nr. 4 la acest acord.
b) Împrumutatul va actualiza planul de achiziții în conformitate
cu termeni de referință aceptabili Băncii și va pune la dispoziția
Băncii spre aprobare această actualizare nu mai târziu de 12 luni
după data aprobării de către Bancă a planului de achiziții anterior.
Secțiunea 3.03. În scopul secțiunii 9.07 din Condițiile generale
și fără a limita prevederile acesteia, Împrumutatul:
a) va elabora, pe baza unor regulamente acceptabile Băncii,
și va furniza Băncii, nu mai târziu de 6 luni de la data închiderii
sau o altă dată ulterioară convenită în acest scop între
Împrumutat și Bancă, un plan care să asigure realizarea în
continuare a obiectivelor Proiectului; și
b) va oferi Băncii posibilitatea rezonabilă de a schimba opinii
cu Împrumutatul pe marginea planului menționat mai sus.
ARTICOLUL IV
Clauze financiare

Secțiunea 4.01. a) Împrumutatul, prin MAI, MTCT, MMGA și
ANRM, va menține un sistem de management financiar, incluzând
înregistrări și conturi, și va elabora situații financiare în
conformitate cu standardele de contabilitate consecvent aplicate,
acceptabile Băncii, adecvate reflectării operațiunilor, resurselor și
cheltuielilor legate de Proiect.
b) Împrumutatul, prin MAI, MTCT, MMGA și ANRM:
(i) va audita, începând cu anul fiscal în care cade data
intrării în vigoare până în și incluzând anul fiscal în care
s-a efectuat ultima tragere din împrumut, situațiile
financiare la care se face referire în paragraful a) al
acestei secțiuni pentru fiecare an fiscal auditat, în
conformitate cu standardele de audit acceptabile Băncii,
aplicate consecvent de către auditori independenți
acceptabili Băncii;
(ii) va furniza Băncii de îndată ce vor fi disponibile, dar în
nici un caz mai târziu de 6 luni de la încheierea fiecărui
an fiscal sau a unei alte astfel de perioade convenite
cu Banca: (A) copii certificate ale situațiilor financiare la
care se face referire în paragraful a) al acestei secțiuni,

5

MONITORUL OFICIAL AL ROMÂNIEI, PARTEA I, Nr. 934/13.X.2004
pentru anul respectiv sau o altă perioadă convenită de
Bancă, care au fost astfel auditate; și (B) o opinie a
auditorilor menționați asupra acestor situații,
satisfăcătoare Băncii din punct de vedere al scopului și
detalierii;
(iii) va furniza Băncii orice alte astfel de informații referitoare
la astfel de înregistrări și conturi și auditul unor astfel
de situații financiare și cu privire la auditorii respectivi,
pe care Banca le poate solicita periodic, în mod
rezonabil.
c) Pentru toate cheltuielile în legătură cu care tragerile din
contul împrumutului s-au făcut pe baza declarațiilor de cheltuieli,
Împrumutatul, prin MAI, MTCT, MMGA și ANRM:
(i) va păstra, timp de cel puțin un an după primirea de
către Bancă a raportului de audit pentru sau care
acoperă anul fiscal în care s-a efectuat ultima tragere
din contul împrumutului, toate înregistrările (contracte,
comenzi, facturi, chitanțe, recipise sau alte documente)
care evidențiază aceste cheltuieli;
(ii) va permite reprezentanților Băncii să analizeze aceste
înregistrări; și
(iii) se va asigura ca aceste rapoarte și declarații de
cheltuieli să fie incluse în auditul pentru fiecare an fiscal
sau pentru o altă perioadă convenită de Bancă, la care
se face referire în paragraful b) al acestei secțiuni.
Secțiunea 4.02. a) Fără a limita obligațiile Împrumutatului de
raportare a progresului Proiectului, prevăzute în partea B din
anexa nr. 5 la acest acord, Împrumutatul, prin MAI, MTCT,
MMGA și ANRM, va elabora și va transmite Băncii un RMF
aferent fiecărei părți corespunzătoare din Proiect, care va fi
agregat de către MTCT, și va pune la dispoziție Băncii un RMF
agregat, satisfăcător pentru Bancă din punct de vedere al formei
și conținutului, care:
(i) stabilește sursele și utilizarea fondurilor Proiectului, atât
cumulat, cât și aferente perioadei la care face referire
raportul menționat, evidențiind separat fondurile furnizate
în cadrul împrumutului, și explică diferențele dintre
utilizările efective și cele previzionate ale acestor fonduri;
(ii) descrie progresul fizic al implementării Proiectului, atât
cumulat, cât și pe perioada la care face referire raportul
menționat, și explică diferențele dintre implementarea
efectivă și cea prognozată a Proiectului; și
(iii) prezintă stadiul achizițiilor în cadrul Proiectului, la
sfârșitul perioadei la care face referire raportul
menționat.
b) Primul RMF va fi transmis Băncii nu mai târziu de 45 de
zile de la încheierea primului trimestru calendaristic după data
intrării în vigoare și va acoperi perioada cuprinsă între data la
Pentru România,
Mihai Nicolae Tănăsescu,
ministrul finanțelor publice,
reprezentant autorizat

care a fost efectuată prima cheltuială în cadrul Proiectului și
sfârșitul primului trimestru calendaristic; în continuare, fiecare RMF
va fi furnizat Băncii nu mai târziu de 45 de zile de la încheierea
fiecărui trimestru calendaristic și va acoperi un astfel de trimestru.
ARTICOLUL V
Intrarea în vigoare. Terminarea

Secțiunea 5.01. Următorul eveniment este specificat ca o
condiție suplimentară legată de intrarea în vigoare a acestui
acord, în sensul secțiunii 12.01 din Condițiile generale, și anume
ca asistența financiară nerambursabilă acordată din Fondul FGM
să fi fost semnată și transmisă și toate condițiile ce precedă
intrarea sa în vigoare, cu excepția celei referitoare la intrarea în
vigoare a acestui acord, să fi fost îndeplinite.
Secțiunea 5.02. Data ce survine la 120 de zile de la data
acestui acord este cea specificată în sensul prevederilor secțiunii
12.04 din Condițiile generale.
ARTICOLUL VI
Reprezentantul Împrumutatului. Adrese

Secțiunea 6.01. Ministrul finanțelor publice al Împrumutatului
este desemnat ca reprezentant al Împrumutatului în sensul
secțiunii 11.03 din Condițiile generale.
Secțiunea 6.02. În sensul secțiunii 11.01 din Condițiile
generale, se specifică următoarele adrese:
Pentru Împrumutat:
Ministerul Finanțelor Publice
Str. Apolodor nr. 17
București
România
Telex:
Fax:
11239
4021 312 6792
Pentru Bancă:
Banca Internațională pentru Reconstrucție și Dezvoltare
1818 H Street, N.W.
Washington, D.C. 20433
Statele Unite ale Americii
Telegraf:
Telex:
Fax:
INTBAFRAD
248423 (MCI)
(202) 477-6391
Washington, D.C.
sau
64145 (MCI)
Drept care părțile la acest acord, acționând prin reprezentanții
lor autorizați, au convenit ca acordul să fie semnat de către
aceștia în numele lor în București, România, în ziua și anul
indicate la început.
Pentru Banca Internațională pentru Reconstrucție
și Dezvoltare,
Owaise Saadat,
director de țară pentru România,
reprezentant autorizat
ANEXA Nr. 1

TRAGERI DIN ÎMPRUMUT

1. Tabelul de mai jos stabilește categoriile de cheltuieli care urmează să fie finanțate din împrumut, alocarea
sumelor din împrumut pentru fiecare categorie, precum și procentul în care urmează să fie finanțate cheltuielile în
cadrul fiecărei categorii:
Categoria

(1)

Suma alocată
din împrumut
(exprimată
în dolari S.U.A.)

Lucrări pentru:
a) partea B a Proiectului
b) partea C a Proiectului:
(i) părțile C1, C3 și C4 ale Proiectului

% din cheltuieli
ce urmează
a fi finanțat
din împrumut

100% din cheltuielile externe și 78% din
cheltuielile locale
45.388.000
60.859.000

6

MONITORUL OFICIAL AL ROMÂNIEI, PARTEA I, Nr. 934/13.X.2004
Categoria

Suma alocată
din împrumut
(exprimată
în dolari S.U.A.)

4.476.000
4.983.000

(2)

(ii) părțile C2 și C5 ale Proiectului
c) partea D a Proiectului
d) partea E a Proiectului:
(i) partea E1
(ii) partea E2
(iii) partea E3
Bunuri pentru:

4.739.000

(3)

a) partea A a Proiectului
b) partea C a Proiectului:
(i) părțile C1, C3 și C4 ale Proiectului
(ii) părțile C2 și C5 ale Proiectului
c) partea E a Proiectului:
(i) partea E1
(ii) partea E2
(iii) partea E3
(iv) partea E4
Servicii tehnice pentru partea C5 a Proiectului

% din cheltuieli
ce urmează
a fi finanțat
din împrumut

(4)

(5)

(6)

Servicii de consultanță, inclusiv audit și instruire,
pentru:
a) partea A a Proiectului
b) partea B a Proiectului
c) partea C a Proiectului:
(i) părțile C1, C3 și C4 ale Proiectului
(ii) părțile C2 și C5 ale Proiectului
e) partea E a Proiectului:
(i) partea E1
(ii) partea E2
(iii) partea E3
Costuri de operare pentru:
a) UMP—MAI
b) UMP—MTCT
d) UMP—ANRM
Nealocate pentru:
a) partea A a Proiectului
b) partea B a Proiectului
c) partea C a Proiectului:
(i) părțile C1, C3 și C4 ale Proiectului
(ii) părțile C2 și C5 ale Proiectului
f) partea D a Proiectului
TOTAL:

2. Pentru scopurile acestei anexe:
a) termenul cheltuieli externe înseamnă cheltuieli efectuate în
moneda oricărei alte țări decât cea a Împrumutatului, pentru
bunurile și serviciile furnizate de pe teritoriul oricărei alte țări
decât cea a Împrumutatului;
b) termenul cheltuieli locale înseamnă cheltuieli în moneda
Împrumutatului pentru bunuri sau servicii furnizate de pe teritoriul
Împrumutatului;
c) termenul consultanți locali înseamnă persoane având
cetățenia Împrumutatului și rezidența fiscală pe teritoriul
Împrumutatului și societățile înregistrate ca persoane juridice
române conform legilor aplicabile ale Împrumutatului;
d) termenul consultanți străini înseamnă consultanți individuali
și firme de consultanță care nu sunt consultanți locali astfel cum
au fost definiți în subparagraful c) al acestui paragraf;
e) termenul costuri de operare înseamnă costuri de operare
marginale generate de implementarea Proiectului, incluzând
salariile personalului UMP-urilor și MMGA (exclusiv funcționarii
guvernamentali), diurnele lor și costurile cu cazarea și cu
transportul ocazionate de deplasările în teren legate de
implementarea Proiectului, consumabile de birou și utilități, costul

12.000
19.000
26.000
100% din cheltuielile externe, 100% din
cheltuielile locale (cost ex-factory) și 75% din
cheltuielile locale pentru alte bunuri achiziționate
de pe piața internă
76.000
163.000
148.000
235.000
134.000
23.000
206.000

100% din cheltuielile externe și 75% din
cheltuielile locale
75% din cheltuielile cu consultanți locali și
85% din cheltuielile cu consultanți străini

2.965.000
5.086.000
5.371.000
476.000
474.000
1.308.000
86.000
159.000
328.000
131.000

75%
75%
75%

490.000
4.564.000
6.110.000
464.000
501.000
150.000.000
traducerilor, costul comunicațiilor (inclusiv taxele de Internet),
exploatarea și întreținerea vehiculelor (inclusiv combustibil, service
și asigurare auto) și echipamentele de birou achiziționate pentru
implementarea Proiectului; și
f) termenul servicii tehnice înseamnă servicii pentru realizarea
studiilor topografice și geologice, studii pentru zonele afectate de
alunecări de teren și alte servicii ce urmează a fi contractate în
cadrul Proiectului pe baza performanței rezultatelor fizice
măsurabile.
3. Fără a contraveni prevederilor paragrafului 1 de mai sus,
nici o tragere nu va fi efectuată pentru: a) plățile făcute pentru
cheltuielile efectuate anterior datei acestui acord; b) cheltuielile din
cadrul oricărei categorii din tabelul prezentat în paragraful 1 de
mai sus, numai dacă Banca a primit plata integrală a comisionului
inițial prevăzut în secțiunea 2.04 a acestui acord; și c) cheltuielile
din cadrul categoriilor (1)b)(ii), (2)b)(ii), (3) și (4)c)(ii) din tabelul
din paragraful 1 de mai sus, numai dacă Banca a primit evidența
faptului că Împrumutatul a atribuit MMGA responsabilitatea pentru
realizarea părților C2 și C5 ale Proiectului.

7

MONITORUL OFICIAL AL ROMÂNIEI, PARTEA I, Nr. 934/13.X.2004
4. Banca poate solicita ca tragerile din contul împrumutului să
fie efectuate pe baza declarațiilor de cheltuieli pentru cheltuieli
pentru: a) bunuri în cadrul contractelor cu valoare mai mică decât
echivalentul a 100.000 dolari S.U.A. fiecare; b) lucrări în cadrul
contractelor cu valoare mai mică decât echivalentul a 3.000.000
dolari S.U.A.; c) servicii de consultanță în cadrul contractelor cu

firme de consultanță, cu valoare mai mică decât echivalentul a
200.000 dolari S.U.A. fiecare; d) servicii de consultanță în cadrul
contractelor cu consultanți individuali, cu valoare mai mică decât
echivalentul a 50.000 dolari S.U.A. fiecare; e) costuri de instruire
și operare, toate în termenii și condițiile pe care Banca le va
notifica Împrumutatului.
ANEXA Nr. 2

DESCRIEREA PROIECTULUI

Obiectivul Proiectului este de a sprijini Împrumutatul în
reducerea vulnerabilității ecologice, sociale și economice la
calamitățile naturale și accidente catastrofale generate de
deversarea unor substanțe poluante provenite din activitatea
minieră, prin: (i) întărirea capacității instituționale și tehnice de
management al calamităților și de reacție în situații de urgență;
(ii) aplicarea unor măsuri de reducere a riscului specific în cazul
inundațiilor, alunecărilor de teren și al cutremurelor;
(iii) îmbunătățirea gradului de siguranță al barajelor de retenție a
apei selectate; și (iv) îmbunătățirea managementului și siguranței
sistemelor iazurilor de decantare și haldelor miniere de steril.
Proiectul constă în următoarele părți, subiect al unor astfel de
modificări, după cum Împrumutatul și Banca le vor conveni în
mod periodic pentru realizarea obiectivelor sale:
Partea A: Consolidarea capacității de finanțare și management
în situații de urgență:
1. modernizarea sistemului de comunicații la nivel național,
regional și local;
2. dezvoltarea unui sistem de management informațional
pentru situațiile de urgență;
3. elaborarea unui scenariu seismic în Vrancea;
4. derularea unui program de informare publică;
5. pregătirea unui program de asigurare împotriva catastrofelor.
Partea B: Reducerea riscului seismic:
1. consolidarea clădirilor publice de importanță vitală;
2. elaborarea proiectelor antiseismice ale elementelor
structurale și nestructurale pentru clădirile ce urmează a fi
consolidate, precum și supervizarea lucrărilor de execuție;
3. realizarea unei evaluări a riscului în sectorul energetic;
4. realizarea revizuirii Codului de proiectare antiseismică al
Împrumutatului;
5. asigurarea pregătirii profesionale în metode de consolidare
eficiente sub aspectul costurilor.
Partea C: Reducerea riscului de inundații și alunecări de
teren:
1. realizarea de lucrări pentru reducerea riscului de inundații
pe cursul râurilor interioare;
2. realizarea de lucrări pentru reducerea riscului de inundații
pe cursul Dunării;
3. mărirea gradului de siguranță al barajelor mari;

4. mărirea gradului de siguranță al barajelor mici;
5. elaborarea unui model și a unui manual pentru
managementul alunecărilor de teren, pe baza unor studii-pilot și a
monitorizării.
Partea D: Reducerea riscului de producere a accidentelor
miniere în bazinul Tisei:
1. stabilirea unui sistem de parametri de referință și
monitorizare a impactului activităților miniere asupra mediului:
cursuri de apă și ecosisteme acvatice, aer și sol;
2. identificarea unui program de investiții prioritare în bazinul
de recepție al Tisei, pe baza analizei de risc, și implementarea
unor măsuri eficiente și rentabile de remediere și de prevenire a
riscului în anumite zone;
3. elaborarea unor instrucțiuni tehnice și de protecție a
mediului legate de sistemele de iazuri de decantare și haldele de
steril din sectorul minier, care să conducă la reducerea riscurilor
pentru mediu atât în cursul exploatării, cât și după închiderea
minei;
4. punerea la punct a unui sistem regional de reacție în cazul
deversării accidentale de substanțe poluante rezultate din
activitățile miniere realizate de anumite companii miniere din
bazinul Tisei;
5. elaborarea unei politici regionale de colaborare în domeniul
managementului sistemelor de iazuri de decantare și halde de
steril în bazinele Tisei și Dunării.
Partea E: Managementul Proiectului:
1. sprijinirea implementării Proiectului, incluzând asistența
tehnică, instruirea, echipamentul și costurile de operare ale
UMP—MAI;
2. sprijinirea implementării Proiectului, incluzând asistența
tehnică, instruirea, echipamentul și costurile de operare ale
UMP—MTCT;
3. sprijinirea implementării Proiectului, incluzând instruirea și
echipamentul pentru îApele Române“;
4. sprijinirea implementării Proiectului, incluzând asistența
tehnică, instruirea, echipamentul și costurile de operare ale
UMP—ANRM.
*
* *
Proiectul se prevede a fi finalizat până la data de 30 iunie
2009.
ANEXA Nr. 3

GRAFICUL DE RAMBURSARE
Data scadenței

Rata de capital
(exprimată în dolari S.U.A.)*)

La fiecare dată de 15 aprilie și 15 octombrie, începând cu data de 15 octombrie 2009
până la 15 aprilie 2021

6.250.000

*) Cifrele din această coloană reprezintă sumele în dolari S.U.A. care trebuie rambursate, cu excepția cazurilor prevăzute în secțiunea 4.04 din Condițiile generale.
ANEXA Nr. 4
ACHIZIȚII

SECȚIUNEA I
Generalități

A. Toate bunurile, lucrările și serviciile (altele decât serviciile
de consultanță) vor fi achiziționate în conformitate cu prevederile
secțiunii I din îGhidul pentru achiziții în cadrul împrumuturilor

BIRD și creditelor AID“, datat mai 2004 (Ghidul de achiziții), și cu
prevederile acestei anexe. Dacă Împrumutatul angajează agenți de
inspecție sau de achiziții, se va asigura că prevederile secțiunilor
3.10 și 3.11 din Ghidul de achiziții sunt îndeplinite.
B. Toate serviciile de consultanță vor fi achiziționate în
conformitate cu secțiunea I paragrafele 3.15—3.20 și secțiunea IV,

8

MONITORUL OFICIAL AL ROMÂNIEI, PARTEA I, Nr. 934/13.X.2004

precum și cu anexa 2 ale îGhidului cu privire la selectarea și
angajarea consultanților de către împrumutații Băncii Mondiale“,
datat mai 2004 (Ghidul cu privire la consultanți), și cu prevederile
acestei anexe.
SECȚIUNEA a II-a
Metode speciale de achiziție a bunurilor, lucrărilor și serviciilor
(altele decât servicii de consultanță)

A. Licitația internațională competitivă
Cu excepția cazurilor în care se prevede altfel în partea B a
acestei secțiuni, contractele vor fi adjudecate pe baza licitației
internaționale competitive în conformitate cu prevederile secțiunii II
și ale paragrafelor 3.14 și 3.15 din Ghidul cu privire la consultanți
și cu următoarele proceduri suplimentare:
1. Preferința pentru bunurile de producție internă. Prevederile
paragrafelor 2.55 și 2.56 din Ghidul de achiziții și ale anexei 2 la
acesta, care specifică faptul că în evaluarea ofertelor poate prima
preferința pentru bunurile de producție internă, se vor aplica
pentru bunurile produse pe teritoriul Împrumutatului.
B. Alte proceduri de achiziție
1. Licitație competitivă națională. Lucrările al căror cost este
estimat a reprezenta echivalentul a mai puțin de 3.000.000 dolari
S.U.A. per contract și serviciile tehnice al căror cost este estimat
a reprezenta echivalentul a mai puțin de 1.000.000 dolari S.U.A.
per contract pot fi achiziționate în cadrul unor contracte
adjudecate în baza licitației competitive naționale, în conformitate
cu prevederile paragrafelor 3.1, 3.3, 3.4, 3.14 și 3.15 din Ghidul
de achiziții și cu următoarele prevederi suplimentare:
a) proceduri: se vor folosi ca model documentele pentru
licitație națională competitivă utilizate pentru Regiunea Europa și
Asia Centrală;
b) eligibilitate: nici o preferință de nici un fel nu va fi atribuită
ofertanților naționali, participanții străini nefiind excluși de la
licitație;
c) documentele de licitație: entitățile care doresc să
achiziționeze vor pregăti documentele de licitație și le vor înainta
Băncii spre analiză și aprobare înaintea primelor două licitații
naționale competitive, pentru fiecare parte din proiect, și toate
specificațiile tehnice vor fi în mod clar scrise;
d) deschiderea ofertelor: ofertele vor fi deschise public și toate
ofertele transmise până la sau pe data termenului limită de
depunere a acestora vor fi deschise și citite la deschiderea
publică;
e) respingerea ofertelor: nici o ofertă nu va fi respinsă la
deschiderea ofertelor;
f) procedura de selecție: ofertanții vor fi selectați prin
procedura de postcalificare, unde atât participanții locali, cât și cei
străini vor demonstra posibilitatea de a obține garanții și acces
rezonabil la credit, experiența acumulată în lucrări similare,
posibilitatea de a pune la dispoziție personal tehnic acceptabil
Băncii; și
g) evaluarea ofertelor: criteriile de evaluare vor fi dinainte
făcute publice ofertanților și nu va fi utilizat un sistem bazat pe
punctaj.
2. Cumpărare. Bunurile și lucrările mici al căror cost este
estimat a reprezenta echivalentul a mai puțin de 100.000 dolari
S.U.A. per contract pot fi achiziționate pe bază de contracte
adjudecate în conformitate cu procedurile de cumpărare, potrivit
prevederilor paragrafelor 3.1 și 3.5 ale Ghidului.
SECȚIUNEA a III-a
Metode speciale de achiziție a serviciilor de consultanță

A. Selecția pe bază de calitate și cost
1. Cu excepția cazului în care se specifică altfel în partea B a
acestei secțiuni, serviciile de consultanță vor fi achiziționate prin
contracte adjudecate pe baza calității și costului, în conformitate
cu prevederile secțiunii II din Ghidul cu privire la consultanți și cu
următoarele prevederi: pentru scopurile paragrafului 2.7 din Ghidul
cu privire la consultanți, lista scurtă a consultanților pentru servicii
în cadrul părților A, B, C și D ale Proiectului estimate a costa

mai puțin de 100.000 dolari S.U.A. echivalent per contract poate
cuprinde în totalitate consultanți naționali.
B. Alte proceduri
1. Selecția pe baza celor mai mici costuri. Serviciile pentru
audit și proiectare tehnico-inginerească pot fi achiziționate pe
bază de contracte adjudecate având la bază criteriul costului cel
mai mic, în conformitate cu prevederile paragrafelor 3.1 și 3.6 din
Ghidul cu privire la consultanți.
2. Selecție pe baza calificării consultanților. Serviciile estimate
a costa echivalentul a mai puțin de 200.000 dolari S.U.A. per
contract pot fi achiziționate pe baza contractelor adjudecate în
conformitate cu prevederile paragrafelor 3.1, 3.7 și 3.8 din Ghidul
cu privire la consultanți.
3. Consultanții individuali. Serviciile pentru realizarea sarcinilor
care întrunesc cerințele prevăzute în paragraful 5.1 din Ghidul cu
privire la consultanți pot fi achiziționate prin contracte adjudecate
consultanților individuali în conformitate cu prevederile paragrafelor
5.2 și 5.3 din Ghidul cu privire la consultanți. În situațiile descrise
în paragraful 5.4 din Ghidul cu privire la consultanți, astfel de
contracte pot fi adjudecate consultanților individuali pe baza sursei
unice, în conformitate cu prevederile paragrafului 5.4 menționat,
acest lucru constituind subiectul unei aprobări prealabile a Băncii.
SECȚIUNEA a IV-a
Analizarea de către Bancă a deciziilor de achiziții

A. Analiza anterioară
Cu excepția cazului în care Banca decide altfel și îl
înștiințează pe Împrumutat, următoarele proceduri de analiză
anterioară se aplică:
1. Bunuri, lucrări și servicii (altele decât servicii de
consultanță). a) Procedurile de analiză anterioară stabilite în
paragrafele 2, 3 și 5 din anexa 1 la Ghidul de achiziții se vor
aplica fiecărui contract de bunuri, lucrări sau servicii (cu excepția
serviciilor de consultanță) estimate a costa: (i) lucrări —
echivalentul a 3.000.000 dolari S.U.A. sau mai mult per contract;
(ii) bunuri — echivalentul a 100.000 dolari S.U.A. sau mai mult
per contract; (iii) servicii tehnice — echivalentul a 1.000.000 dolari
S.U.A. sau mai mult per contract.
b) Următoarele proceduri de analiză anterioară se vor aplica
fiecărui contract adjudecat în baza contractării directe: (i) înainte
de semnarea contractului, Împrumutatul va furniza Băncii spre
aprobare o copie a specificațiilor și proiectul de contract;
(ii) contractul va fi adjudecat doar după ce aprobarea Băncii va fi
fost dată; și (iii) procedurile stabilite în paragrafele 2(h) și 3 din
anexa 1 la Ghid se vor aplica.
2. Serviciile de consultanță furnizate de firme. a) Procedurile
de analiză anterioară stabilite în paragrafele 2, 3 și 5 din anexa 1
la Ghidul cu privire la consultanți se vor aplica fiecărui contract
de servicii de consultanță furnizate de o firmă, estimate a costa
echivalentul a 200.000 dolari S.U.A. sau mai mult.
b) Următoarele proceduri de analiză anterioară se vor aplica
fiecărui contract de servicii de consultanță furnizate de o firmă,
care urmează a fi achiziționate pe baza selecției dintr-o singură
sursă: (i) calificările, experiența, termenii de referință și condițiile
de angajare a consultanților vor fi puse la dispoziția Băncii spre
analiză anterioară și aprobare; (ii) contractul va fi adjudecat doar
după ce Banca a aprobat documentele; și (iii) procedurile stabilite
în paragrafele 3 și 5 din anexa 1 la Ghidul cu privire la
consultanți se vor aplica contractului.
B. Postevaluare
1. Cu referire la fiecare contract de bunuri, lucrări sau servicii
(altele decât serviciile de consultanță) care nu sunt guvernate de
prevederile părții A a acestei secțiuni, se vor aplica procedurile
de postevaluare stabilite în paragraful 4 din anexa 1 la Ghidul de
achiziții.
2. Cu referire la fiecare contract de servicii de consultanță
care nu este guvernat de prevederile părții A a acestei secțiuni,
se vor aplica procedurile de postevaluare stabilite în paragraful 4
din anexa 1 la Ghidul cu privire la consultanți.

MONITORUL OFICIAL AL ROMÂNIEI, PARTEA I, Nr. 934/13.X.2004

9
ANEXA Nr. 5

PROGRAMUL DE IMPLEMENTARE

Partea A: Managementul Proiectului
1. Împrumutatul va atribui MAI responsabilitatea realizării părții A
a Proiectului, MTCT pe cea a realizării părții B a Proiectului,
MMGA pe cea a realizării părții C a Proiectului și ANRM pe cea
a realizării părții D a Proiectului.
2. MAI, MTCT și ANRM își vor menține respectivele UMP-uri
pe perioada execuției Proiectului cu personal și resurse
corespunzătoare care să permită fiecărei UMP utilizarea cu
eficiență a sumelor părții respective din Proiect, care vor răspunde
de managementul financiar, achizițiile, tragerea fondurilor și
întocmirea rapoartelor privind progresul Proiectului și a rapoartelor
anuale referitoare la Proiect sau legate de acesta.
3. MMGA va atribui către îApele Române“ realizarea părții C
a Proiectului, pe baza unui acord de implementare încheiat între
MMGA și îApele Române“ nu mai târziu de 30 de zile după
intrarea în vigoare a acestui acord, în termeni și condiții
acceptabile Băncii. MMGA se va asigura că îApele Române“
deține personalul și resursele corespunzătoare pentru realizarea
părții C a Proiectului și va avea responsabilitatea generală a
supravegherii și coordonării activităților din cadrul părții C a
Proiectului.
4. Împrumutatul, prin MAI, MTCT, MMGA și ANRM, va lua
toate măsurile necesare implementării Proiectului în conformitate
cu PIP și nu va amenda, suspenda, abroga, revoca sau renunța
la nici o prevedere a PIP fără aprobarea prealabilă a Băncii.
5. Împrumutatul se va asigura ca toate măsurile necesare
realizării PMM să fie luate la timp și nu va amenda, suspenda,
abroga, revoca sau renunța la nici o prevedere a PMM fără
aprobarea prealabilă a Băncii.
6. Nu mai târziu de 30 de zile de la data intrării în vigoare a
prezentului acord, Împrumutatul va înființa și va menține după
această dată un comitet de coordonare a Proiectului, alcătuit din
reprezentanți ai MAI, MTCT, MMGA și ANRM, însărcinat cu
supravegherea implementării Proiectului și coordonării între
diferitele agenții executante ale Proiectului.
Partea B: Raportarea și monitorizarea
1. Împrumutatul, prin MAI, MTCT, MMGA și ANRM:
a) va menține politici și proceduri corespunzătoare care să îi
permită monitorizarea și evaluarea continuă, conform unor

indicatori acceptabili Băncii, a realizării Proiectului și atingerii
obiectivelor acestuia;
b) va întocmi, pe baza unor termeni de referință satisfăcători
pentru Bancă, și va furniza Băncii, la sau în jurul datei de
1 februarie 2007, un raport înglobând rezultatele activităților de
monitorizare și evaluare întreprinse în baza prevederilor
subparagrafului a) al prezentului paragraf, cu privire la progresele
realizate până la data amintitului raport, și recomandând măsuri
de asigurare a realizării eficiente a Proiectului și îndeplinirii
obiectivelor acestuia în perioada următoare; și
c) va analiza cu Banca, până la 31 martie 2007 sau o dată
ulterioară solicitată de Bancă, raportul la care se face referire în
subparagraful b) al acestui paragraf și, după aceasta, va lua toate
măsurile necesare asigurării finalizării cu eficiență a Proiectului și
atingerii obiectivelor acestuia, pe baza concluziilor și
recomandărilor raportului menționat și a opiniilor Băncii asupra
acestui subiect.
Partea C: Siguranța barajelor
1. Împrumutatul, prin MMGA: a) va înființa nu mai târziu de
data de 15 septembrie 2004 și va menține după această dată o
comisie independentă de experți pentru siguranța barajelor în
cadrul CONSIB, care va răspunde de verificarea periodică a
proiectelor și specificațiilor tehnice și de formularea de
recomandări în probleme de siguranță a barajelor; și b) va
prezenta Băncii rapoartele comisiei cu privire la siguranța
barajelor, pentru evaluare și observații.
2. Împrumutatul, prin MMGA, va elabora un program pentru
funcționarea și întreținerea fiecărui baraj ce urmează a fi reabilitat
în cadrul Proiectului, program care, împreună cu un plan de
supraveghere întocmit de un grup de experți independenți, va fi
prezentat Băncii pentru analiză și observații cu cel puțin 12 luni
înainte de finalizarea lucrărilor de reabilitare a respectivului baraj.
3. Împrumutatul, prin MMGA, va elabora un plan de pregătire
pentru situații de urgență, satisfăcător pentru Bancă, pentru
fiecare baraj ce urmează a fi reabilitat în cadrul Proiectului, și îl
va prezenta Băncii pentru analiză și observații cu cel puțin 12 luni
înainte de încheierea lucrărilor de reabilitare a barajului respectiv.
ANEXA Nr. 6

CONTURILE SPECIALE

1. În sensul prezentei anexe:
a) termenul categorii eligibile înseamnă: categoriile (1)d)(i),
(2)a), (2)c)(i), (4)a), (4)d)(i) și (5)a) pentru contul special A;
categoriile (1)a), (1)d)(ii), (2)c)(ii), (4)b), (4)d)(ii) și (5)b) pentru
contul special B; categoriile (1)b)(i) și (ii), (1)d)(iii), (2)b)(i) și (ii),
(2)c)(iii), (3), (4)c)(i) și (ii) și (4)d)(iii) pentru contul special C; și
categoriile (1)c), (2)c)(iv) și (5)c) pentru contul special D,
prevăzute în tabelul de la paragraful 1 din anexa nr. 1 la acest
acord;
b) termenul cheltuieli eligibile înseamnă cheltuieli care
reprezintă costul rezonabil al bunurilor, lucrărilor și serviciilor
necesare Proiectului și care urmează să fie finanțate din fondurile
împrumutului alocate periodic categoriilor eligibile în conformitate
cu prevederile anexei nr. 1 la acest acord; și
c) termenul alocație autorizată înseamnă o sumă ce urmează
să fie trasă din contul împrumutului și depusă în conturile
speciale conform prevederilor paragrafului 3 al acestei anexe,
sumă care reprezintă: în cazul contului special A, echivalentul a
1.250.000 dolari S.U.A.; în cazul contului special B, echivalentul a
3.600.000 dolari S.U.A.; în cazul contului special C, echivalentul a
6.000.000 dolari S.U.A.; în cazul contului special D, echivalentul a
450.000 dolari S.U.A., cu specificarea că, în afara cazului în care
Banca va conveni altfel, alocația autorizată pentru: (i) contul

special A va fi limitată la o sumă reprezentând echivalentul a
625.000 dolari S.U.A. până când suma totală a tragerilor din
contul împrumutului plus suma totală neutilizată a tuturor
angajamentelor speciale emise de Bancă conform prevederilor
secțiunii 5.02 din Condițiile generale va fi egală cu sau va depăși
echivalentul a 1.000.000 dolari S.U.A.; (ii) contul special B va fi
limitată la o sumă reprezentând echivalentul a 1.800.000 dolari
S.U.A. până când suma totală a tragerilor din contul împrumutului
plus suma totală a tuturor angajamentelor speciale emise de
Bancă conform prevederilor secțiunii 5.02 din Condițiile generale
va fi egală cu sau va depăși echivalentul a 12.800.000 dolari
S.U.A.; (iii) contul special C va fi limitată la o sumă reprezentând
echivalentul a 3.000.000 dolari S.U.A. până când suma totală a
tragerilor din contul împrumutului plus suma totală neutilizată a
tuturor angajamentelor speciale emise de Bancă conform
prevederilor secțiunii 5.02 din Condițiile generale va fi egală cu
sau va depăși echivalentul a 12.000.000 dolari S.U.A.; și
(iv) contul special D va fi limitată la o sumă reprezentând
echivalentul a 225.000 dolari S.U.A. până când suma totală a
tragerilor din contul împrumutului plus suma totală a tuturor
angajamentelor speciale emise de Bancă conform prevederilor
secțiunii 5.02 din Condițiile generale va fi egală cu sau va depăși
echivalentul a 800.000 dolari S.U.A.

10

MONITORUL OFICIAL AL ROMÂNIEI, PARTEA I, Nr. 934/13.X.2004

2. Plățile din fiecare cont special se vor efectua numai pentru
cheltuieli eligibile în conformitate cu prevederile acestei anexe,
incluzând plățile în moneda locală făcute direct furnizorilor și
contractorilor prin conturi de transfer corespondente deschise la
bănci comerciale, în conformitate cu reguli și proceduri acceptate
de Bancă.
3. După ce Banca a primit dovada satisfăcătoare a deschiderii
conturilor speciale, tragerile alocației autorizate și tragerile
ulterioare pentru realimentarea conturilor speciale se vor efectua
după cum urmează:
a) Pentru tragerile alocației autorizate Împrumutatul va trimite
Băncii o cerere sau cereri de depozit în fiecare cont special a
unei sau unor sume care să nu depășească, cumulat, suma
alocației autorizate pentru contul special respectiv. Pe baza unei
sau a unor astfel de cereri, Banca, în numele Împrumutatului, va
trage din contul împrumutului și va depune în conturile speciale
suma sau sumele respective, așa cum a solicitat Împrumutatul.
b) (i) Pentru realimentarea conturilor speciale Împrumutatul
va trimite Băncii cereri de depozit în conturile
speciale la astfel de intervale după cum va specifica
Banca.
(ii) Înainte de sau la data fiecărei astfel de cereri,
Împrumutatul va transmite Băncii documentele sau
alte dovezi necesare, în conformitate cu prevederile
paragrafului 4 al acestei anexe, pentru plata sau
plățile în legătură cu care a fost solicitată
realimentarea. Pe baza fiecărei astfel de cereri,
Banca, în numele Împrumutatului, va trage din contul
împrumutului și va depune în conturile speciale acea
sumă după cum va fi fost solicitată de Împrumutat și
demonstrată cu documente și alte dovezi că a fost
plătită din conturile speciale pentru cheltuieli eligibile.
Astfel de depozite vor fi toate trase de Bancă din
contul împrumutului în cadrul respectivelor categorii
eligibile și în respectivele sume echivalente, după
cum vor fi fost justificate cu documentele și dovezile
amintite.
4. Pentru fiecare plată efectuată de Împrumutat din conturile
speciale, Împrumutatul va furniza Băncii, într-un astfel de interval
de timp după cum va solicita în mod rezonabil Banca, toate
documentele și alte dovezi care evidențiază că plata respectivă a
fost efectuată exclusiv pentru cheltuieli eligibile.
5. Fără a contraveni prevederilor paragrafului 3 al acestei
anexe, Băncii nu i se va solicita să efectueze alte depozite în
respectivul cont special:
a) dacă în orice moment Banca stabilește că toate tragerile
care urmează ar trebui efectuate de către Împrumutat direct din
contul împrumutului, în conformitate cu prevederile art. V din
Condițiile generale și ale paragrafului a) din secțiunea 2.02 a
acestui acord;
b) dacă Împrumutatul nu a furnizat Băncii, în intervalul de
timp menționat în secțiunea 4.01 b) (ii) a acestui acord, oricare
dintre rapoartele de audit solicitate a fi transmise Băncii, așa cum

specifică secțiunea amintită în legătură cu auditul înregistrărilor și
conturilor aferente respectivului cont special;
c) dacă în orice moment Banca notifică Împrumutatului intenția
sa de a suspenda total sau parțial dreptul Împrumutatului de a
efectua trageri din contul împrumutului, în baza prevederilor
secțiunii 6.02 din Condițiile generale; sau
d) din momentul în care suma totală neutilizată din împrumut,
alocată categoriilor eligibile pentru contul special respectiv, minus
suma totală neutilizată din totalul angajamentelor speciale
încheiate de Bancă în conformitate cu secțiunea 5.02 din
Condițiile generale va fi egală cu echivalentul dublului fiecărei
alocații autorizate. După care tragerea din contul împrumutului a
sumei neutilizate rămase din împrumut va urma procedurile pe
care Banca le va notifica Împrumutatului. Aceste trageri ulterioare
vor fi efectuate numai după ce și în măsura în care Banca se va
declara satisfăcută că toate sumele rămase în respectivul cont
special la data notificării vor fi utilizate pentru plata unor cheltuieli
eligibile.
6. a) Dacă în orice moment Banca va constata că oricare
dintre plățile din contul special respectiv: (i) a fost efectuată
pentru o cheltuială sau într-o sumă care nu este eligibilă în
conformitate cu paragraful 2 al acestei anexe; sau (ii) nu este
justificată prin dovezile furnizate Băncii, Împrumutatul, cu
promptitudine, după notificarea din partea Băncii: (A) va furniza
Băncii documentele justificative suplimentare pe care aceasta le
poate solicita; sau (B) va depune în contul special (sau, dacă
Banca va solicita astfel, va rambursa Băncii) o sumă egală cu
suma acestei plăți sau a părții din aceasta care nu este eligibilă
sau justificată. Numai dacă Banca nu va stabili altfel, nici o altă
tragere în contul special nu va mai fi efectuată până când
Împrumutatul nu va transmite documentele respective sau nu va
depune suma respectivă ori nu o va rambursa, după cum este
cazul.
b) Dacă în orice moment Banca va constata că orice sumă
neutilizată din conturile speciale nu va mai fi necesară pentru
acoperirea unor cheltuieli eligibile ulterioare, Împrumutatul va
rambursa Băncii suma respectivă neutilizată, imediat după
primirea notificării din partea Băncii.
c) Împrumutatul poate rambursa Băncii, la notificarea acesteia,
toate sau o parte din fondurile depozitate în conturile speciale.
d) Rambursările către Bancă efectuate în conformitate cu
paragrafele 6 a), b) și c) din această anexă vor fi creditate în
contul împrumutului pentru trageri ulterioare sau pentru anulare,
în conformitate cu prevederile relevante ale acestui acord, inclusiv
ale Condițiilor generale.

Împrumut nr. 4736 RO
Asistență financiară nerambursabilă din Fondul FGM nr. TF 053472RO
ACORD
de asistență financiară nerambursabilă din Fondul Facilității Globale de Mediu
(Proiectul de diminuare a riscurilor în cazul producerii calamităților naturale și pregătirea pentru situații de urgență)
între România și Banca Internațională pentru Reconstrucție și Dezvoltare, acționând în calitate
de agenție de implementare a Facilității Globale de Mediu*)
Acord, datat 26 mai 2004, între România (Primitor) și Banca Internațională pentru Reconstrucție și Dezvoltare (Banca),
acționând în calitate de agenție de implementare a Facilității Globale de Mediu (FGM), pentru fondurile asistenței
financiare nerambursabile puse la dispoziția Fondului Facilității Globale de Mediu de către anumiți membri ai Băncii în
calitate de participanți ai FGM
*) Traducere.

MONITORUL OFICIAL AL ROMÂNIEI, PARTEA I, Nr. 934/13.X.2004

11

Având în vedere că:
(A) Banca, în urma Rezoluției nr. 91—5 din 14 martie 1991 a directorilor executivi ai Băncii, a creat FGM pentru a sprijini
protejarea mediului global și a promova prin aceasta o dezvoltare economică durabilă și sănătoasă din punct de vedere al mediului;
(B) în urma restructurării FGM astfel de aranjamente au rămas în vigoare în baza celor stabilite prin intermediul Rezoluției
nr. 94—2 din 24 mai 1994 a directorilor executivi ai Băncii, care, printre altele, a înființat un fond de custodie FGM, al cărui custode
a fost numită Banca (Rezoluția nr. 94—2);
(C) a treia realimentare a Fondului FGM a fost aprobată în baza celor stabilite prin Rezoluția nr. 2002—0005 din
19 decembrie 2002 a directorilor executivi ai Băncii (Rezoluția nr. 2002—0005);
(D) Primitorul, declarându-se satisfăcut în ceea ce privește fezabilitatea și prioritatea proiectului descris în anexa nr. 2 la
acest acord (Proiectul), a solicitat asistență din resursele Fondului FGM pentru finanțarea părților D și E4 ale Proiectului și respectiva
solicitare fiind aprobată în conformitate cu prevederile Instrumentului pentru Crearea Facilității Globale de Mediu Restructurate, aprobat
prin Rezoluția 94—2, și care urmează să fie finanțată din contribuțiile la Fondul FGM în baza Rezoluției nr. 2002—0005, care poate
include fonduri reportate din cea de-a doua realimentare a sa în baza Rezoluției nr. 98—2;
(E) printr-un acord din aceeași dată cu cel de față (Acordul de împrumut), Banca a acceptat să acorde un împrumut României
în sumă de 150.000.000 dolari S.U.A. pentru a sprijini finanțarea Proiectului în termenii și în condițiile stabilite în acest acord de
împrumut; și
având în vedere că Banca a fost de acord ca pe baza, între altele, a celor de mai sus să acorde asistență financiară
nerambursabilă din Fondul FGM Primitorului în termenii și în condițiile prevăzute în acest acord,
părțile la acest acord convin după cum urmează:
ARTICOLUL I
Condiții generale. Definiții

Secțiunea 1.01. a) Următoarele prevederi din îCondițiile
generale aplicabile acordurilor de împrumut și garanție pentru
împrumuturi într-o singură valută“ ale Băncii, datate 30 mai 1995
(după cum au fost amendate până la 6 octombrie 1999), cu
modificările prezentate în paragraful b) al acestei secțiuni (Condiții
generale), constituie parte integrantă a acestui acord:
(i) art. I;
(ii) secțiunile 2.01 (1), (2), (3), (4), (5), (6), (7), (8), (9),
(14), (15), (16), (18) și (21); 2.02 și 2.03;
(iii) secțiunea 3.01;
(iv) secțiunile 4.01 și 4.06;
(v) art. V;
(vi) secțiunile 6.01; 6.02 (a), (c), (d), (e), (f), (g), (i), (k),
(m), (n), (o) și (p); 6.03, 6.04 și 6.06;
(vii) secțiunea 8.01 (b);
(viii) secțiunile 9.01 (a) și (c), 9.04, 9.05, 9.06, 9.07, 9.08 și
9.09;
(ix) secțiunile 10.01, 10.03 și 10.04;
(x) art. XI; și
(xi) secțiunile 12.01 (c), 12.03 și 12.04.
b) Condițiile generale vor fi modificate după cum urmează:
(i) termenul Bancă, ori de câte ori este utilizat în
Condițiile generale, în afara secțiunilor 2.01 (6) și 6.02 (f)
și a ultimei dăți când este folosit în secțiunea 5.01,
înseamnă Banca acționând în calitate de agenție de
implementare a FGM, cu excepția secțiunii 6.02, în
care termenul Bancă include de asemenea Banca
acționând în propria sa calitate;
(ii) termenul Împrumutat, ori de câte ori este utilizat în
Condițiile generale, înseamnă Primitorul;
(iii) termenul acord de împrumut, ori de câte ori este utilizat
în Condițiile generale, înseamnă acest acord;
(iv) termenul Împrumut și împrumut, ori de câte ori este
utilizat în Condițiile generale, înseamnă asistența
financiară nerambursabilă din Fondul FGM;
(v) termenul contul împrumutului, ori de câte ori este
utilizat în Condițiile generale, înseamnă contul
asistenței financiare nerambursabile din Fondul FGM;
(vi) în secțiunea 6.02 din Condițiile generale, după
subparagraful (j) se adaugă un nou subparagraf, după
cum urmează: îo situație extraordinară să fi apărut în
care orice tragere viitoare din asistența financiară
nerambursabilă din Fondul FGM ar depăși resursele
disponibile pentru trageri din FGM“;
(vii) paragraful (c) al secțiunii 9.07 din Condițiile generale
se modifică și va avea următorul conținut:
î(c) Cu cel puțin șase luni înainte de data limită de
tragere sau la o altă dată care poate fi convenită în
acest scop între Primitor și Bancă, Primitorul va pregăti
și va transmite Băncii un raport, în scopul și cuprinzând
detaliile pe care Banca le va solicita în mod rezonabil,
cu privire la execuția și funcționarea inițială a

Proiectului, costurile acestuia și avantajele derivate și
care vor deriva din acesta, îndeplinirea de către
Primitor și Bancă a obligațiilor lor în cadrul Acordului
de asistență financiară nerambursabilă și atingerea
obiectivelor asistenței financiare nerambursabile din
FGM.“
Secțiunea 1.02. Ori de câte ori sunt utilizați în acest acord, în
afara cazurilor în care contextul cere altfel, termenii definiți în
Condițiile generale, în Acordul de împrumut și în preambulul
acestui acord au înțelesurile definite în acestea.
ARTICOLUL II
Asistența financiară nerambursabilă din Fondul FGM

Secțiunea 2.01. Banca este de acord să pună la dispoziție
Primitorului, în termenii și în condițiile prevăzute sau la care se
face referire în acest acord, o sumă echivalentă cu șapte milioane
(7.000.000) dolari S.U.A. sub formă de asistență financiară
nerambursabilă din Fondul FGM.
Secțiunea 2.02. a) Suma asistenței financiare nerambursabile
din Fondul FGM poate fi trasă din contul asistenței financiare
nerambursabile din Fondul FGM, în conformitate cu prevederile
anexei nr. 1 la acest acord, pentru cheltuielile efectuate (sau,
dacă Banca va fi astfel de acord, care urmează a fi efectuate)
cu privire la costurile rezonabile ale bunurilor, lucrărilor și
serviciilor din cadrul părților D și E4 ale Proiectului și care sunt
necesare realizării părților D și E4 ale Proiectului și urmează a fi
finanțate din asistența financiară nerambursabilă din Fondul FGM.
b) Primitorul poate, pentru scopurile Proiectului, deschide și
menține în dolari S.U.A. un cont special de depozit într-o bancă
comercială, în termeni și în condiții satisfăcătoare Băncii,
incluzând protecția corespunzătoare împotriva compensării,
confiscării sau sechestrului. Depozitele în și plățile din contul
special vor fi efectuate în conformitate cu prevederile anexei nr. 4
la acest acord.
Secțiunea 2.03. Data limită de tragere va fi 31 decembrie
2009 sau o altă dată ulterioară, după cum va stabili Banca.
Banca va notifica Primitorului cu promptitudine această dată
ulterioară.
ARTICOLUL III
Realizarea Proiectului

Secțiunea 3.01. a) Primitorul își declară angajamentul față de
obiectivele Proiectului prezentate în anexa nr. 2 la acest acord,
în care scop, fără vreo restricționare sau limitare a oricăreia dintre
celelalte obligații ce îi revin prin acest acord, va realiza părțile D
și E4 ale Proiectului cu diligența și eficiența cuvenite și în
conformitate cu practicile financiare, administrative, tehnice și de
mediu corespunzătoare și va lua sau va determina luarea tuturor
măsurilor, inclusiv furnizarea de fonduri, facilități, servicii și alte
resurse, necesare sau corespunzătoare realizării părților D și E4
ale Proiectului.
b) Fără a limita prevederile paragrafului a) al acestei secțiuni
și în afara cazului în care Primitorul și Banca vor conveni altfel,

12

MONITORUL OFICIAL AL ROMÂNIEI, PARTEA I, Nr. 934/13.X.2004

Primitorul va realiza părțile D și E4 ale Proiectului în conformitate
cu programul de implementare stabilit în anexa nr. 3 la acest
acord.
Secțiunea 3.02. Cu excepția cazului în care Banca va conveni
altfel, achizițiile de bunuri, lucrări și servicii necesare părților D și
E4 ale Proiectului și care urmează să fie finanțate din sumele
asistenței financiare nerambursabile din Fondul FGM vor fi
guvernate de prevederile anexei nr. 4 la Acordul de împrumut.
Secțiunea 3.03. Pentru scopurile secțiunii 9.08 din Condițiile
generale și fără a limita prevederile acestora, Primitorul:
a) va întocmi, pe baza unor reguli acceptabile Băncii, și va
transmite Băncii, cu cel puțin 6 luni înaintea datei limită de
tragere sau la o dată ulterioară după cum poate fi convenită în
acest scop între Primitor și Bancă, un plan de realizare în
continuare a obiectivelor Proiectului; și
b) va oferi Băncii posibilitatea rezonabilă de a se consulta cu
Primitorul asupra respectivului plan.
ARTICOLUL IV
Clauze financiare

Secțiunea 4.01. a) Primitorul, prin ANRM, va menține un
sistem de management financiar, incluzând înregistrări și conturi,
și va elabora situații financiare în conformitate cu standardele de
contabilitate consecvent aplicate, acceptabile Băncii, adecvate
reflectării operațiunilor, resurselor și cheltuielilor legate de Proiect.
b) Primitorul, prin ANRM:
(i) va avea, începând cu anul fiscal în care cade data
intrării în vigoare până în și incluzând anul fiscal în
care s-a efectuat ultima tragere din asistența
financiară nerambursabilă din Fondul FGM, situațiile
financiare la care se face referire în paragraful a) al
acestei secțiuni pentru fiecare an fiscal auditat, în
conformitate cu standardele de audit aplicate cu
consecvență, acceptabile Băncii, aplicate consecvent
de către auditori independenți acceptabili Băncii;
(ii) va furniza Băncii de îndată ce vor fi disponibile, dar
în nici un caz mai târziu de 6 luni de la încheierea
fiecărui astfel de an fiscal sau a acelei alte perioade
convenite cu Banca: (A) copii certificate ale situațiilor
financiare la care se face referire în paragraful a) al
acestei secțiuni pentru un astfel de an sau o altă
astfel de perioadă convenită cu Banca, care au fost
astfel auditate; și (B) o opinie a auditorilor menționați
asupra unor astfel de situații, în scopul și cuprinzând
detalii satisfăcătoare Băncii; și
(iii) va furniza Băncii orice alte astfel de informații
referitoare la astfel de înregistrări și conturi și auditul
unor astfel de situații financiare și cu privire la
auditorii menționați, pe care Banca le poate solicita
periodic, în mod rezonabil.
c) Pentru toate cheltuielile pentru care s-au efectuat trageri din
contul asistenței financiare nerambursabile din Fondul FGM și
care s-au făcut pe baza declarațiilor de cheltuieli, Primitorul, prin
ANRM:
(i) va păstra, timp de cel puțin un an după ce Banca a
primit raportul de audit pentru sau care acoperă anul
fiscal în care s-a efectuat ultima tragere din contul
asistenței financiare nerambursabile din Fondul FGM,
toate înregistrările (contracte, comenzi, facturi,
chitanțe, recipise sau alte documente) care
evidențiază aceste cheltuieli;
(ii) va permite reprezentanților Băncii să analizeze
aceste înregistrări; și
(iii) se va asigura că astfel de rapoarte și declarații de
cheltuieli sunt incluse în auditul pentru fiecare astfel
de an fiscal sau o altă perioadă convenită de Bancă,
la care se face referire în paragraful b) al acestei
secțiuni.

Secțiunea 4.02. a) Fără a limita obligațiile Primitorului de
raportare a stadiului Proiectului, stabilite în anexa nr. 3 la acest
acord, Primitorul, prin ANRM, va întocmi și va transmite Băncii un
raport de monitorizare financiară (RMF), satisfăcător pentru Bancă
din punct de vedere al formei și conținutului, care:
(i) precizează sursele și modul de utilizare a fondurilor pentru
Proiect, atât cumulat, cât și pentru perioada acoperită de
raportul menționat, evidențiind separat fondurile furnizate în
cadrul asistenței financiare nerambursabile din fondul FGM,
și explică diferențele dintre utilizările actuale și cele
previzionate ale unor astfel de fonduri;
(ii) descrie stadiul fizic al implementării Proiectului, atât
cumulat, cât și pentru perioada acoperită de raportul
menționat, și explică diferențele dintre stadiul actual și cel
planificat al implementării Proiectului; și
(iii) precizează stadiul achizițiilor în cadrul Proiectului, la
sfârșitul perioadei la care se referă raportul menționat.
b) Primul RMF va fi transmis Băncii în cel mult 45 de zile
după sfârșitul primului trimestru calendaristic după data intrării în
vigoare și va acoperi perioada cuprinsă între data efectuării primei
cheltuieli în cadrul Proiectului și sfârșitul acestui prim trimestru
calendaristic; în continuare, fiecare RMF va fi transmis Băncii în
cel mult 45 de zile de la încheierea fiecărui trimestru calendaristic
ulterior și va acoperi respectivul trimestru calendaristic.
ARTICOLUL V
Intrarea în vigoare. Terminarea

Secțiunea 5.01. Următorul eveniment este specificat ca o
condiție suplimentară pentru intrarea în vigoare a acestui acord,
în sensul secțiunii 12.01 din Condițiile generale, și anume ca
Acordul de împrumut să fi fost semnat și transmis și toate
condițiile premergătoare intrării sale în vigoare sau dreptului
Primitorului de a efectua trageri din acesta să fi fost îndeplinite,
cu excepția intrării în vigoare a acestui acord de asistență
financiară nerambursabilă din Fondul FGM.
Secțiunea 5.02. Perioada de 120 de zile de la data semnării
prezentului acord este specificată pentru scopurile secțiunii 12.04
din Condițiile generale.
Secțiunea 5.03. Prezentul acord va rămâne în vigoare până
la tragerea întregii sume a asistenței financiare nerambursabile
din Fondul FGM și îndeplinirea de către părțile la acest acord a
obligațiilor ce le revin.
ARTICOLUL VI
Reprezentantul Primitorului. Adrese

Secțiunea 6.01. Ministrul finanțelor publice al Primitorului este
desemnat ca reprezentant al Primitorului pentru scopurile secțiunii
11.03 din Condițiile generale.
Secțiunea 6.02. În scopurile secțiunii 11.01 din Condițiile
generale, se specifică următoarele adrese:
Pentru Primitor:
Ministerul Finanțelor Publice
Str. Apolodor nr. 17
București
România
Telex:
Fax:
11239
4021 312 6792
Pentru Bancă:
Banca Internațională pentru Reconstrucție și Dezvoltare
1818 H Street, N.W.
Washington, D.C. 20433
Statele Unite ale Americii
Telegraf:
Telex:
Fax:
INTBAFRAD
248423 (MCI)
(1-202) 477-6391
Washington, D.C.
sau
64145 (MCI)

MONITORUL OFICIAL AL ROMÂNIEI, PARTEA I, Nr. 934/13.X.2004

13

Drept urmare, părțile la acest acord, acționând prin
reprezentanții lor legal autorizați, au dispus ca acordul să fie

semnat de către aceștia în numele lor la București, România, în
ziua și anul indicate la început.

Pentru România,
Mihai Nicolae Tănăsescu,
ministrul finanțelor publice,
reprezentant autorizat

Pentru Banca Internațională pentru Reconstrucție și Dezvoltare,
Owaise Saadat,
director de țară pentru România,
reprezentant autorizat
ANEXA Nr. 1

TRAGERI DIN ASISTENȚA FINANCIARĂ NERAMBURSABILĂ DIN FONDUL FGM

1. Tabelul de mai jos stabilește categoriile de poziții care urmează să fie finanțate din asistența financiară nerambursabilă din
Fondul FGM, alocarea sumelor din asistența financiară nerambursabilă pe fiecare categorie, precum și procentul cheltuielilor pentru
pozițiile care vor fi astfel finanțate din fiecare categorie.

Categoria

Suma alocată
din asistența
financiară
nerambursabilă
din Fondul FGM
(exprimată
în dolari S.U.A.)

(1) Bunuri

900.000

(2) Lucrări

3.150.000

(3) Servicii de consultanță, inclusiv audit

1.400.000

(4) Instruire, ateliere de lucru și vizite de studii
(5) Costuri curente de operare pentru:
a) partea D a Proiectului
b) partea E a Proiectului
(6) Nealocate
TOTAL:
2. Pentru scopurile acestei anexe:
a) termenul cheltuieli externe înseamnă cheltuieli efectuate în
moneda oricărei alte țări decât cea a Primitorului pentru bunurile
și serviciile furnizate de pe teritoriul oricărei alte țări decât cea a
Primitorului;
b) termenul cheltuieli locale înseamnă cheltuieli în moneda
Primitorului pentru bunuri sau servicii furnizate de pe teritoriul
Primitorului;
c) termenul consultanți locali înseamnă persoane având
cetățenia Primitorului și rezidența fiscală pe teritoriul Primitorului și
societățile înregistrate ca persoane juridice române conform legilor
aplicabile ale Primitorului;
d) termenul consultanți străini înseamnă consultanți individuali
și firme de consultanță care nu sunt consultanți locali astfel cum
au fost definiți în subparagraful c) al acestui paragraf;
e) termenul instruire, ateliere de lucru și vizite de studii înseamnă
cheltuieli efectuate de Primitor, legate de: (i) instruirea personalului
ANRM și UMP—ANRM; (ii) organizarea activităților de instruire și
a atelierelor de lucru, seminariilor, vizitelor de studii în cadrul
părților D și E4 ale Proiectului; și (iii) participarea specialiștilor
români la atelierele de lucru și seminariile regionale pe teme
relevante pentru partea D a Proiectului, cuprinzând: taxele de
instruire, costul vizitelor de studii, atelierelor de lucru, seminariilor,
precum și cheltuielile legate de deplasare și diurnele respective;
închirierea de spații și echipamente; materiale cu caracter
instructiv, precum și de difuzare și informare publică și costuri cu
traducerea și interpretarea; și
f) termenul costuri curente de operare înseamnă costuri de
operare marginale ale Primitorului, generate de implementarea
Proiectului, incluzând salariile personalului UMP—ANRM (exclusiv
funcționarii guvernamentali), diurne, costuri pentru deplasări în

330.000
250.000
600.000
370.000

% din cheltuieli
care urmează
a fi finanțat

100% din cheltuielile externe, 100% din
cheltuielile locale (cost ex-factory) și 75% din
cheltuielile locale pentru alte bunuri achiziționate
pe piața internă
100% din cheltuielile externe și 78% din
cheltuielile locale
85% din cheltuielile cu consultanții străini și
75% din cheltuielile cu consultanții locali
100%
75%
75%

7.000.000
teritoriu legate de implementarea părții D a Proiectului, onorariul
experților angajați la cerere, costurile de exploatare și întreținere
ale echipamentului de monitorizare a mediului și sistemului de
prealarmă, costul comunicațiilor și al traducerilor, costurile aferente
achiziționării consumabilelor de birou și utilităților, costul de
funcționare și întreținere a vehiculelor (inclusiv combustibil și
service), echipament de birou și mici unelte.
3. Fără a contraveni prevederilor paragrafului 1 de mai sus,
nici o tragere nu va fi efectuată pentru plata unor cheltuieli
anterioare datei prezentului acord.
4. Banca poate solicita ca tragerile din contul asistenței
financiare nerambursabile din Fondul FGM să fie efectuate pe
baza declarațiilor de cheltuieli pentru următoarele cheltuieli:
a) contracte pentru bunuri cu valoare mai mică decât echivalentul
a 100.000 dolari S.U.A. fiecare; b) lucrări în cadrul contractelor cu
valoare mai mică decât echivalentul a 3.000.000 dolari S.U.A.;
c) servicii de consultanță în cadrul contractelor cu firme de
consultanță, cu valoare mai mică decât echivalentul a 200.000
dolari S.U.A. fiecare; d) servicii de consultanță în cadrul
contractelor încheiate cu consultanți individuali, cu valoare mai
mică decât echivalentul a 50.000 dolari S.U.A. fiecare; e) instruire,
ateliere de lucru și vizite de studii și costuri de operare, toate în
termenii și în condițiile pe care Banca le va specifica prin
notificarea Primitorului.
5. Primitorul va rambursa Băncii cu promptitudine sumele
disponibilizate de Bancă din asistența financiară nerambursabilă
din Fondul FGM, parțial sau integral, în funcție de opțiunea
Băncii, dacă:
a) Banca va fi stabilit în orice moment că orice plată efectuată
din contul asistenței financiare nerambursabile din Fondul FGM
(sau din venitul investiției generat de aceasta) a fost utilizată

14

MONITORUL OFICIAL AL ROMÂNIEI, PARTEA I, Nr. 934/13.X.2004

pentru orice cheltuială care nu corespunde prevederilor acestui
acord;
b) cheltuielile din contul asistenței financiare nerambursabile
din Fondul FGM (sau din venitul investiției generat de aceasta)
au fost efectuate: (i) pe teritoriul oricărei țări care nu este
membră a Băncii sau pentru bunuri achiziționate ori servicii
furnizate de pe teritoriul unei astfel de țări; sau (ii) în contul
oricărei plăți făcute unor persoane ori entități sau oricărui import
de bunuri, dacă o astfel de plată sau un astfel de import este
interzis printr-o hotărâre a Consiliului de Securitate ONU luată în
baza prevederilor cap. VII al Cartei ONU;
c) cheltuielile din contul asistenței financiare nerambursabile
din Fondul FGM (sau din venitul investiției generat de aceasta)
au fost efectuate în cadrul unui contract în legătură cu care
Banca constată implicarea în practici corupte sau frauduloase a

reprezentanților Primitorului pe parcursul achiziției sau execuției
contractului, fără ca Primitorul să fi luat măsuri corespunzătoare
satisfăcătoare Băncii și în timp util pentru îndreptarea situației.
6. Sumele rambursate Băncii din asistența financiară
nerambursabilă din Fondul FGM, conform paragrafului 5 din
această anexă, vor fi creditate în contul asistenței financiare
nerambursabile din Fondul FGM pentru trageri ulterioare sau
pentru anulare, conform prevederilor acestui acord. Cu excepția
unor astfel de părți din asistența financiară nerambursabilă pentru
care, în termenii prezentului acord, se prevede rambursarea lor
către Bancă, Primitorul poate ca, după data limită de tragere a
acestui Proiect, să păstreze definitiv sumele trase din asistența
financiară nerambursabilă, dar numai pentru a fi utilizate în
scopurile părții D a Proiectului.
ANEXA Nr. 2

DESCRIEREA PROIECTULUI

Obiectivul Proiectului este de a sprijini Primitorul în reducerea
vulnerabilității ecologice, sociale și economice la calamitățile
naturale și accidente catastrofale generate de deversarea unor
substanțe poluante provenite din activitatea minieră, prin:
(i) întărirea capacității instituționale și tehnice de management al
calamităților și de reacție în situații de urgență; (ii) aplicarea unor
măsuri de reducere a riscului specific în cazul inundațiilor,
alunecărilor de teren și al cutremurelor; (iii) îmbunătățirea gradului
de siguranță al barajelor de retenție a apei selectate; și
(iv) îmbunătățirea managementului și siguranței sistemelor iazurilor
de decantare și haldelor miniere de steril.
Proiectul constă în următoarele părți, sub rezerva modificărilor
acestora, pe care Primitorul și Banca le vor conveni în mod
periodic pentru realizarea obiectivelor sale:
Partea A: Consolidarea capacității de finanțare și
management în situații de urgență:
1. modernizarea sistemului de comunicații în caz de urgență
la nivel național, regional și local;
2. dezvoltarea unui sistem de management informațional
pentru situațiile de urgență;
3. elaborarea unui scenariu seismic în Vrancea;
4. derularea unui program de informare publică;
5. pregătirea unui program de asigurare împotriva catastrofelor.
Partea B: Reducerea riscului seismic:
1. consolidarea clădirilor publice de importanță vitală;
2. elaborarea proiectelor antiseismice ale elementelor
structurale și nestructurale pentru clădirile ce urmează a fi
consolidate, precum și supervizarea lucrărilor de execuție;
3. realizarea unei evaluări a riscului în sectorul energetic;
4. realizarea revizuirii Codului de proiectare antiseismică al
Primitorului;
5. asigurarea pregătirii profesionale în metode de consolidare
eficiente sub aspectul costurilor.
Partea C: Reducerea riscului de inundații și alunecări de
teren:
1. realizarea de lucrări pentru reducerea riscului de inundații
pe cursul râurilor interioare;
2. realizarea de lucrări pentru reducerea riscului de inundații
pe cursul Dunării;
3. mărirea gradului de siguranță al barajelor mari;

4. mărirea gradului de siguranță al barajelor mici;
5. elaborarea unui model și a unui manual pentru
managementul alunecărilor de teren, pe baza unor studii-pilot și
monitorizării.
Partea D: Reducerea riscului de producere a accidentelor
miniere în bazinul Tisei:
1. stabilirea unui sistem de parametri de referință și
monitorizare a impactului activităților miniere asupra mediului:
cursuri de apă și ecosisteme acvatice, aer și sol;
2. identificarea unui program de investiții prioritare în bazinul
de recepție al Tisei, pe baza analizei de risc, și implementarea
unor măsuri eficiente și rentabile de remediere și de prevenire a
riscului în anumite zone;
3. elaborarea unor instrucțiuni tehnice și de protecție a
mediului legate de sistemele de iazuri de decantare și haldele de
steril din sectorul minier, care să conducă la reducerea riscurilor
pentru mediu atât în cursul exploatării, cât și după închiderea
minei;
4. punerea la punct a unui sistem regional de reacție în cazul
deversării accidentale de substanțe poluante rezultate din
activitățile miniere realizate de anumite companii miniere din
bazinul Tisei;
5. elaborarea unei politici regionale de cooperare în domeniul
managementului sistemelor de iazuri de decantare și halde de
steril în bazinele Tisei și Dunării.
Partea E: Managementul Proiectului:
1. sprijinirea implementării Proiectului, incluzând asistența
tehnică, instruirea, echipamentul și costurile de operare ale
UMP—MAI;
2. sprijinirea implementării Proiectului, incluzând asistența
tehnică, instruirea, echipamentul și costurile de operare ale
UMP—MTCT;
3. sprijinirea implementării Proiectului, incluzând instruirea și
echipamentul pentru îApele Române“;
4. sprijinirea implementării Proiectului, incluzând asistența
tehnică, instruirea, echipamentul și costurile de operare ale
UMP—ANRM.
*
*
*
Proiectul se prevede a fi finalizat până la data de 30 iunie
2009.
ANEXA Nr. 3

PROGRAMUL DE IMPLEMENTARE

Partea A: Managementul Proiectului
1. Primitorul va atribui ANRM responsabilitatea realizării părților
D și E4 ale Proiectului.
2. ANRM își va menține UMP—ANRM pe perioada realizării
Proiectului cu personal și resurse corespunzătoare care să îi
permită implementarea eficientă a activităților cuprinse în părțile D

și E4 ale Proiectului, care va răspunde de managementul
financiar, achizițiile, tragerea fondurilor și întocmirea rapoartelor
privind stadiul Proiectului și a rapoartelor anuale referitoare la
Proiect sau legate de acesta.
3. Primitorul, prin ANRM, va lua toate măsurile necesare
implementării părților D și E4 ale Proiectului, în conformitate cu

MONITORUL OFICIAL AL ROMÂNIEI, PARTEA I, Nr. 934/13.X.2004
PIP, și nu va amenda, suspenda, abroga, revoca sau renunța la
nici o prevedere a PIP fără aprobarea prealabilă a Băncii.
4. Primitorul se va asigura ca toate măsurile necesare
realizării PMM să fie luate la timp și nu va amenda, suspenda,
abroga, revoca sau renunța la nici o prevedere a PMM fără
aprobarea prealabilă a Băncii.
Partea B: Raportarea și monitorizarea
1. Primitorul, prin ANRM:
a) va menține politici și proceduri corespunzătoare care să îi
permită monitorizarea și evaluarea continuă, conform unor
indicatori acceptabili Băncii, a realizării părților D și E4 ale
Proiectului și atingerii obiectivelor acestuia;
b) va întocmi, pe baza unor termeni de referință satisfăcători
pentru Bancă, și va transmite Băncii la sau în jurul datei de
1 februarie 2007 un raport de evaluare la jumătatea perioadei,

15

care să înglobeze rezultatele activităților de monitorizare și
evaluare întreprinse în baza prevederilor subparagrafului a) al
prezentului paragraf cu privire la progresele realizate în
implementarea Proiectului pe perioada ce precedă data amintitului
raport și să stabilească măsurile necesare implementării cu
eficiență a părților D și E4 ale Proiectului și îndeplinirii obiectivelor
acestuia în perioada următoare; și
c) va analiza împreună cu Banca, până la data de 31 martie
2007 sau la o altă dată ulterioară pe care Banca o poate solicita,
raportul de evaluare la jumătatea perioadei la care se face
referire în subparagraful b) al acestui paragraf și va lua apoi
toate măsurile necesare asigurării finalizării cu eficiență a părților
D și E4 ale Proiectului și atingerii obiectivelor acestuia, pe baza
concluziilor și recomandărilor raportului menționat și a opiniei
Băncii asupra acestui subiect.
ANEXA Nr. 4

CONTUL SPECIAL

1. Pentru scopurile prezentei anexe:
a) termenul categorii eligibile înseamnă categoriile (1), (2), (3),
(4) și (5) prevăzute în tabelul din paragraful 1 din anexa nr. 1 la
acest acord;
b) termenul cheltuieli eligibile înseamnă cheltuieli în legătură cu
costul rezonabil al bunurilor, lucrărilor și serviciilor necesare
Proiectului și care urmează să fie finanțate din sumele asistenței
financiare nerambursabile din Fondul FGM, alocate periodic
categoriilor eligibile în conformitate cu prevederile anexei nr. 1 la
acest acord; și
c) termenul alocație autorizată înseamnă o sumă reprezentând
echivalentul a 750.000 dolari S.U.A. ce urmează a fi trasă din
contul asistenței financiare nerambursabile din Fondul FGM și
depusă în contul special conform prevederilor paragrafului 3 a) al
acestei anexe.
2. Plățile din contul special se vor efectua numai pentru
cheltuieli eligibile în conformitate cu prevederile acestei anexe,
incluzând plățile în moneda locală făcute direct furnizorilor și
contractorilor prin conturi corespondente de transfer deschise la
bănci comerciale, în conformitate cu regulile și procedurile
satisfăcătoare Băncii.
3. După ce Banca a primit dovada satisfăcătoare în legătură
cu deschiderea contului special, tragerile alocației autorizate și
tragerile ulterioare pentru realimentarea contului special se vor
efectua după cum urmează:
a) Pentru tragerea alocației autorizate Primitorul va trimite
Băncii o cerere sau cereri pentru depozitare în contul special a
unei sau a unor sume care să nu depășească, cumulat, suma
alocației autorizate. Pe baza unei sau a unor astfel de cereri,
Banca, în numele Primitorului, va trage din contul asistenței
financiare nerambursabile din Fondul FGM și va depune în contul
special suma sau sumele respective, astfel cum a solicitat
Primitorul.
b) (i) Pentru realimentarea contului special Primitorul va trimite
Băncii cereri pentru transferul în contul special la acele intervale
pe care Banca le va specifica.
(ii) Înainte de sau la data fiecărei astfel de solicitări, Primitorul
va transmite Băncii documentele și alte evidențe necesare, în
conformitate cu prevederile paragrafului 4 al acestei anexe, pentru
plata sau plățile în legătură cu care a fost solicitată realimentarea.
Pe baza fiecărei astfel de cereri Banca, în numele Primitorului, va
trage din contul asistenței financiare nerambursabile din Fondul
FGM și va depune în contul special acea sumă pe care Primitorul
o va fi cerut și o va fi probat cu acele documente și alte dovezi
că a fost plătită din contul special pentru cheltuieli eligibile. Toate
aceste depuneri vor fi efectuate de către Bancă din contul
asistenței financiare nerambursabile din Fondul FGM pentru
respectivele categorii eligibile și în sumele echivalente respective,
după cum vor fi fost justificate cu documentele menționate și alte
dovezi.
4. Pentru fiecare plată efectuată de Primitor din contul special
Primitorul va transmite Băncii, într-un astfel de interval de timp pe
care Banca îl va solicita în mod rezonabil, acele documente și

alte dovezi care evidențiază că plata respectivă a fost efectuată
numai pentru cheltuieli eligibile.
5. Fără a contraveni prevederilor paragrafului 3 al acestei
anexe, Băncii nu i se va solicita să efectueze alte depuneri în
contul special:
a) dacă în orice moment Banca va fi stabilit că toate tragerile
care urmează ar trebui efectuate de către Primitor direct din
contul asistenței financiare nerambursabile din Fondul FGM, în
conformitate cu prevederile art. V din Condițiile generale și ale
paragrafului a) din secțiunea 2.02 a acestui acord;
b) dacă Primitorul nu a transmis Băncii, în intervalul de timp
menționat în secțiunea 4.01 b) (ii) a acestui acord, oricare dintre
rapoartele de audit solicitate a fi trimise Băncii, așa cum specifică
secțiunea amintită în legătură cu auditul înregistrărilor și conturilor
aferente contului special;
c) dacă în orice moment Banca va fi notificat Primitorului
intenția sa de a suspenda total sau parțial dreptul Primitorului de
a efectua trageri din contul asistenței financiare nerambursabile
din Fondul FGM, în baza prevederilor secțiunii 6.02 din Condițiile
generale; sau
d) din momentul în care suma totală neutilizată din asistența
financiară nerambursabilă din Fondul FGM, alocată categoriilor
eligibile, minus suma totală neutilizată din totalul angajamentelor
speciale emise de Bancă în conformitate cu secțiunea 5.02 din
Condițiile generale în legătură cu Proiectul este egală cu dublul
echivalentului sumei alocației autorizate.
După aceasta, tragerea din contul asistenței financiare
nerambursabile din Fondul FGM a sumei neutilizate rămase din
asistența financiară nerambursabilă din Fondul FGM, alocată
categoriilor eligibile, va urma procedurile pe care Banca le va
specifica prin notificarea Primitorului. Astfel de trageri ulterioare
vor fi efectuate numai după ce și în măsura în care Banca se va
declara satisfăcută că toate astfel de sume rămase în respectivul
cont special la data unei astfel de notificări vor fi utilizate pentru
plata unor cheltuieli eligibile.
6. a) Dacă în orice moment Banca va constata că orice plată
din contul special: (i) a fost efectuată pentru o cheltuială sau într-o
sumă care nu este eligibilă în conformitate cu paragraful 2 al
acestei anexe; sau (ii) nu a fost justificată cu dovezile transmise
Băncii, Primitorul, cu promptitudine, după primirea notificării din
partea Băncii: (A) va transmite Băncii documentele justificative
suplimentare pe care aceasta le poate solicita; sau (B) va depune
în contul special (sau, dacă Banca va solicita astfel, va returna
Băncii) o sumă egală cu suma unei astfel de plăți sau a părții
din aceasta care nu este eligibilă sau justificată. Numai dacă
Banca nu va stabili altfel, nici o altă tragere în contul special nu
va mai fi efectuată până când Primitorul nu va transmite
documentele respective sau nu va depune suma respectivă ori nu
va efectua un astfel de depozit sau returnare, după caz.
b) Dacă în orice moment Banca va constata că orice sumă
neutilizată din contul special nu va mai fi necesară pentru
acoperirea unor cheltuieli eligibile ulterioare, Primitorul va returna

16

MONITORUL OFICIAL AL ROMÂNIEI, PARTEA I, Nr. 934/13.X.2004

Băncii suma respectivă neutilizată imediat după ce va fi primit
notificarea din partea Băncii.
c) Primitorul poate returna Băncii, după notificarea acesteia,
toate sau orice parte din fondurile depozitate în contul special.

d) Fondurile returnate Băncii în conformitate cu paragrafele 6
a), b) și c) ale acestei anexe vor fi creditate în contul asistenței
financiare nerambursabile din Fondul FGM pentru trageri ulterioare
sau pentru anulare, în conformitate cu prevederile relevante ale
acestui acord, incluzând Condițiile generale.

PREȘEDINTELE ROMÂNIEI

DECRET
privind promulgarea Legii pentru ratificarea Acordului de împrumut dintre România
și Banca Internațională pentru Reconstrucție și Dezvoltare privind finanțarea Proiectului
de diminuare a riscurilor în cazul producerii calamităților naturale și pregătirea pentru situații
de urgență și a Acordului de asistență financiară nerambursabilă dintre România
și Banca Internațională pentru Reconstrucție și Dezvoltare, acționând în calitate de agenție
de implementare a Facilității Globale de Mediu, privind finanțarea Proiectului de diminuare
a riscurilor în cazul producerii calamităților naturale și pregătirea pentru situații de urgență,
semnate la București la 26 mai 2004
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea pentru ratificarea
Acordului de împrumut dintre România și Banca
Internațională pentru Reconstrucție și Dezvoltare privind
finanțarea Proiectului de diminuare a riscurilor în cazul
producerii calamităților naturale și pregătirea pentru situații
de urgență și a Acordului de asistență financiară
nerambursabilă dintre România și Banca Internațională

pentru Reconstrucție și Dezvoltare, acționând în calitate de
agenție de implementare a Facilității Globale de Mediu,
privind finanțarea Proiectului de diminuare a riscurilor în
cazul producerii calamităților naturale și pregătirea pentru
situații de urgență, semnate la București la 26 mai 2004, și
se dispune publicarea acestei legi în Monitorul Oficial al
României, Partea I.

PREȘEDINTELE ROMÂNIEI

ION ILIESCU
București, 24 septembrie 2004.
Nr. 734.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 934/13.X.2004 conține 16 pagini.

Prețul de vânzare 18.500 lei

ISSN 1453—4495

