PARTEA

Anul 172 (XVI) — Nr. 1.166

I

LEGI, DECRETE, HOTĂRÂRI ȘI ALTE ACTE

Joi, 9 decembrie 2004

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 402 din 7 octombrie 2004 referitoare la
excepția de neconstituționalitate a dispozițiilor
art. 171 alin. 3, ale art. 159 alin. 13 și ale
art. 348 din Codul de procedură penală ................

ALE

Pagina
proprietate publică sau privată a statului ori a
unităților administrativ-teritoriale, precum și a
activităților/serviciilor publice de interes național
sau local, aflate în administrarea zonelor libere

1–4

HOTĂRÂRI ALE GUVERNULUI ROMÂNIEI
1.998. — Hotărâre privind aprobarea Normelor
metodologice pentru concesionarea bunurilor

DECIZII

Nr.

CURȚII

4–11

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.552. — Ordin al ministrului sănătății pentru
aprobarea Regulilor de bună practică farmaceutică

11–16

CONSTITUȚIONALE

CURTEA CONSTITUȚIONALĂ

D E C I Z I A Nr. 402
din 7 octombrie 2004

referitoare la excepția de neconstituționalitate a dispozițiilor art. 171 alin. 3, ale art. 159 alin. 13
și ale art. 348 din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Afrodita Laura Tutunaru

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 171 alin. 3, ale art. 159 alin. 13 și ale

art. 348 din Codul de procedură penală, excepție ridicată
de Ioan Monu și Ioan Simoiu în Dosarul nr. 5.005/2003 al
Curții de Apel Alba Iulia — Secția penală.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției ca nefondată pentru art. 171 alin. 3
din Codul de procedură penală, deoarece dreptul la
apărare prevăzut de Legea fundamentală nu se confundă
cu dreptul la asistență juridică obligatorie. Acest din urmă
drept nu este un drept cu statut constituțional, ci un mijloc
de exercitare a dreptului la apărare, reglementat de
legiuitorul organic în limitele competenței sale.

2

MONITORUL OFICIAL AL ROMÂNIEI, PARTEA I, Nr. 1.166/9.XII.2004

Referitor la excepția de neconstituționalitate a art. 159
alin. 13 din Codul de procedură penală, reprezentantul
Ministerului Public solicită respingerea acesteia ca
inadmisibilă, deoarece, la data sesizării instanței de
contencios constituțional, textul legal criticat era modificat
prin Legea nr. 281/2003 și, respectiv, prin Ordonanța de
urgență a Guvernului nr. 109/2003, în sensul că durata
arestării preventive în cursul urmăririi penale poate fi
dispusă pe o perioadă de maximum 180 de zile, fiind
eliminată perioada de maximum 1 an. Prin urmare, soluția
legislativă anterioară nu a mai fost preluată în noul text,
prevederile legale criticate nemaifiind în vigoare.
În sfârșit, și excepția privitoare la dispozițiile art. 348 din
Codul de procedură penală este inadmisibilă, deoarece
prevederile legale criticate trebuie analizate în corelație cu
art. 17 din același cod la care face trimitere textul atacat.
Or, prin Decizia nr. 80 din 20 mai 1999, publicată în
Monitorul Oficial al României, Partea I, nr. 333 din 14 iulie
1999, Curtea a constatat că art. 17 alin. 1 și 2 din Codul
de procedură penală este neconstituțional. De altfel, la
data sesizării Curții Constituționale, art. 17 a fost modificat,
în sensul că a fost eliminată posibilitatea exercitării acțiunii
civile din oficiu pentru persoanele vătămate care fac parte
din categoria celor la care se referă art. 145 din Codul
penal.
C U R T E A,

având în vedere actele și lucrările dosarului, constată
următoarele:
Prin Încheierea din 8 aprilie 2004, pronunțată în Dosarul
nr. 5.005/2003, Curtea de Apel Alba Iulia — Secția penală a
sesizat Curtea Constituțională cu excepția de
neconstituționalitate a prevederilor art. 171 alin. 3, ale
art. 159 alin. 13 și ale art. 348 din Codul de procedură
penală.
Excepția de neconstituționalitate a prevederilor art. 171
alin. 3 din Codul de procedură penală a fost ridicată de
inculpatul Ioan Monu, iar excepția de neconstituționalitate a
prevederilor art. 159 alin. 13 și ale art. 348 din Codul de
procedură penală a fost ridicată de inculpatul Ioan Simoiu
în dosarul cu numărul de mai sus, având drept obiect
soluționarea unui recurs formulat împotriva unei decizii
penale pronunțate de Tribunalul Hunedoara.
În motivarea excepției de neconstituționalitate a
dispozițiilor art. 171 alin. 3 din Codul de procedură penală,
autorul acesteia susține că se face o diferențiere de
tratament nejustificată între acuzatul aflat în faza de
urmărire penală și acuzatul aflat în faza de judecată, sub
aspectul garanțiilor privind dreptul la apărare pe tot
parcursul procesului penal. Dreptul la asistență judiciară
gratuită, atunci când interesele justiției o cer, nu constituie
o alternativă la dreptul de a se apăra singur, ci un drept
independent cu privire la care se aplică norme obiective.
Dacă o cauză ridică probleme juridice care necesită un
anumit nivel de cunoștințe profesionale, statul nu trebuie să
îl lase pe cel acuzat să răspundă singur acestora.
Autorul excepției de neconstituționalitate a dispozițiilor
art. 159 alin. 13 din Codul de procedură penală a susținut
că acestea încalcă prevederile art. 24 din Constituție,
precum și pe cele din Convenția pentru apărarea
drepturilor omului și a libertăților fundamentale privitoare la
dreptul oricărei persoane arestate sau deținute de a fi
judecată într-un termen rezonabil. De asemenea, excepția
ar trebui admisă, întrucât, în opinia sa, judecătorul care a
dispus inițial măsura arestării preventive n-ar mai trebui să
hotărască ulterior asupra prelungirilor acesteia sau să
judece cauza pe fond. O atare posibilitate este de natură

să îi încalce dreptul la un proces echitabil, prin restrângerea
exercițiului anumitor drepturi sau libertăți care excedează
situațiilor expres prevăzute de Constituție, și totodată
presupune existența unei premise de imparțialitate a
judecătorului în cauză.
Curtea de Apel Alba Iulia — Secția penală nu și-a
exprimat opinia cu privire la excepția de neconstituționalitate
ridicată.
Potrivit art. 24 alin. (1) din Legea nr. 47/1992,
republicată, cu modificările și completările ulterioare,
încheierea de sesizare a fost comunicată președinților celor
două Camere ale Parlamentului și Guvernului. De
asemenea, potrivit art. 181 din Legea nr. 35/1997, cu
modificările ulterioare, s-a solicitat și punctul de vedere al
instituției Avocatul Poporului.
Guvernul României apreciază că excepția de
neconstituționalitate a prevederilor art. 171 alin. 3 din Codul
de procedură penală este neîntemeiată, deoarece nu
încalcă dispozițiile art. 24 din Constituție. Astfel, atât Legea
fundamentală, cât și Codul de procedură penală consacră
regula potrivit căreia părțile au dreptul la asistență juridică,
drept de care persoana îndreptățită se poate prevala sau
nu. Prin urmare, este un drept al persoanei, iar nu o
obligație a organelor judiciare de a asigura asistență
juridică. Există însă și situații în care legea impune
asistența juridică obligatorie a învinuitului sau inculpatului,
considerându-se că apărarea este o instituție de interes
social, care funcționează atât în interesul învinuitului sau
inculpatului, cât și în interesul bunei desfășurări a
procesului penal. Or, tocmai aceste situații sunt prevăzute
la art. 171 alin. 2 atât pentru faza de urmărire penală, cât
și pentru faza de judecată, iar în art. 171 alin. 3, numai
pentru faza de judecată. Regula este că asistența juridică
este facultativă, iar cazurile în care este obligatorie sunt
prevăzute explicit de lege. În aceste condiții susținerea că
limitarea asistenței juridice obligatorii în faza de judecată,
în anumite situații determinate, încalcă dreptul la apărare
este neîntemeiată, câtă vreme regula consacrată
constituțional este aceea a asistenței juridice facultative.
Excepțiile de la această regulă sunt lăsate la aprecierea
legiuitorului, conform art. 126 alin. (2) din Constituție, care
prevede că procedura de judecată este stabilită de lege.
Și excepția de neconstituționalitate a art. 159 alin. 13
din Codul de procedură penală este neîntemeiată, întrucât
instituirea unor limite diferite ale duratei măsurii arestării
preventive, în raport cu fazele procesului penal, nu
reprezintă o încălcare a principiului prezumției de
nevinovăție, ci, dimpotrivă, acestea sunt stabilite pentru
îndeplinirea scopului măsurilor preventive, prevăzut de
art. 136 alin. 1 din Codul de procedură penală, și anume
asigurarea bunei desfășurări a procesului penal.
De asemenea, Guvernul mai arată că, potrivit art. 53
din Constituție, exercițiul unor drepturi sau libertăți poate fi
restrâns prin lege numai dacă se impune pentru
desfășurarea instrucției penale.
Excepția de neconstituționalitate a art. 348 din Codul de
procedură penală este inadmisibilă, întrucât problema
impunerii plății taxelor vamale de către inculpat, deși partea
vătămată — Vama Deva — nu s-a constituit parte civilă,
este o problemă de interpretare și de aplicare a legii,
atribuție care excedează competenței Curții Constituționale
și care urmează a fi îndeplinită numai de către instanța de
judecată.
Avocatul Poporului consideră că excepția de
neconstituționalitate a prevederilor art. 171 alin. 3 din Codul
de procedură penală este neîntemeiată, deoarece alin.1 al
aceluiași articol prevede că învinuitul sau inculpatul are

MONITORUL OFICIAL AL ROMÂNIEI, PARTEA I, Nr. 1.166/9.XII.2004
dreptul să fie asistat de apărător în tot cursul procesului
penal, iar organele judiciare sunt obligate să îi aducă la
cunoștință acest drept, drept de care însă el se poate
folosi sau nu, asistența de către apărător având caracter
facultativ. Asistența juridică obligatorie reprezintă o excepție
de la acest caracter facultativ și a fost instituită de legiuitor
pentru cazurile speciale prevăzute de alin. 2 și 3 ale
art. 171 din Codul de procedură penală. Dreptul la
asistență juridică nu presupune în mod automat dreptul la
asistență juridică obligatorie, iar restrângerea acesteia din
urmă numai la faza judecății nu poate fi considerată ca o
restrângere a dreptului la apărare, atâta timp cât acest
drept poate fi folosit în toată plenitudinea sa în faza
judecății.
În ceea ce privește excepția de neconstituționalitate a
prevederilor art. 159 alin. 13 din Codul de procedură
penală, Avocatul Poporului apreciază că aceasta este
inadmisibilă, întrucât prin Ordonanța de urgență a
Guvernului nr. 109/2003 textul criticat, în forma invocată de
autor, a fost modificat fără a se păstra soluția legislativă
din redactarea anterioară.
Instituirea prin art. 348 din Codul de procedură penală
a obligației instanței de judecată de a se pronunța asupra
reparării pagubei în cazurile prevăzute de art. 17 din
același cod nu contravine dispozițiilor art. 44 alin. (2) din
Constituție, potrivit cărora proprietatea privată este ocrotită
în mod egal de lege, indiferent de titular.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), precum și ale art. 2, 3, 10
și 29 din Legea nr. 47/1992, republicată, să soluționeze
excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 171 alin. 3, art. 159 alin. 13 și ale art. 348
din Codul de procedură penală, republicat, cu modificările
și completările ulterioare, care au următorul conținut:
— Art. 171 alin. 3: îÎn cursul judecății, asistența juridică
este obligatorie și în cauzele în care legea prevede pentru
infracțiunea săvârșită pedeapsa detențiunii pe viață sau
pedeapsa închisorii de 5 ani sau mai mare.“;
— Art. 159 alin. 13: îJudecătorul poate acorda și alte
prelungiri, fiecare neputând depăși 30 de zile. Dispozițiile
alineatelor precedente se aplică în mod corespunzător. Durata
totală a arestării preventive în cursul urmăririi penale nu poate
depăși un termen rezonabil, și nu mai mult de 180 de zile.“;
— Art. 348: îInstanța, chiar dacă nu există constituire de
parte civilă, se pronunță asupra reparării pagubei materiale și
a daunelor morale în cazurile prevăzute în art. 17, iar în
celelalte cazuri numai cu privire la restituirea lucrului,
desființarea totală sau parțială a unui înscris și restabilirea
situației anterioare săvârșirii infracțiunii.“
Inculpatul Ioan Simoiu a ridicat excepția de
neconstituționalitate în fața instanței de judecată la data de
6 martie 2004, dată la care textele de lege menționate
aveau conținutul mai sus arătat, stabilit prin Legea
nr. 281/2003 și prin Ordonanța de urgență a Guvernului
nr. 109/2003.

3

Cu toate acestea, criticând dispozițiile art. 159 alin. 13
din Codul de procedură penală, autorul excepției s-a referit
la textul în forma anterioară modificării operate prin
Ordonanța de urgență a Guvernului nr. 109/2003, care
avea următorul conținut:
îInstanța poate acorda și alte prelungiri, fiecare neputând
depăși 30 de zile. Dispozițiile alineatelor precedente se aplică
în mod corespunzător. Durata maximă a arestării preventive în
cursul urmăririi penale este de un an. În mod excepțional, când
pedeapsa prevăzută de lege este detențiunea pe viață sau
închisoarea de 10 ani ori mai mare, durata maximă a arestării
preventive este de 2 ani.“
De asemenea, autorul excepției a citat art. 348 din
Codul de procedură penală în forma anterioară intrării în
vigoare a Legii nr. 281/2003 — lege care a modificat textul
contestat — care avea următorul conținut:
îInstanța, chiar dacă nu există constituire de parte civilă, se
pronunță asupra reparării pagubei în cazurile prevăzute în
art. 17, iar în celelalte cazuri numai cu privire la restituirea
lucrului, desființarea totală ori parțială a unui înscris și
restabilirea situației anterioare săvârșirii infracțiunii.“
Autorii excepției de neconstituționalitate susțin că
prevederile art. 171 alin. 3 din Codul de procedură penală
încalcă dispozițiile constituționale ale art. 24, precum și pe
cele ale art. 6 pct. 1 teza întâi și pct. 3 lit. b) și c) din
Convenția pentru apărarea drepturilor omului și a libertăților
fundamentale, iar prevederile art. 159 alin. 13 și ale
art. 348 din același cod încalcă dispozițiile constituționale
ale art. 44 alin. (2) teza întâi, art. 23 alin. (5), (8) și (11),
art. 21 alin. (3), art. 53 alin. (1) și ale art. 124 alin. (2),
precum și ale art. 6 pct. 2 și ale art. 5 pct. 3 teza întâi
din aceeași convenție europeană.
Examinând excepția de neconstituționalitate, Curtea
constată că, în ceea ce privește art. 171 alin. 3 din Codul
de procedură penală, excepția este inadmisibilă deoarece,
în esență, autorul excepției cere completarea textului criticat,
în sensul ca acesta să prevadă obligativitatea asistenței
juridice și în cazul inculpatului aflat în curs de urmărire
penală, ceea ce excedează competenței Curții
Constituționale. În acest sens, Curtea are în vedere
dispozițiile art. 2 alin. (3) din Legea nr. 47/1992, republicată,
conform cărora îCurtea Constituțională se pronunță numai
asupra constituționalității actelor cu privire la care a fost
sesizată, fără a putea modifica sau completa prevederile
supuse controlului“.
Excepția este inadmisibilă și în ceea ce privește critica
având ca obiect art. 159 alin. 13 din Codul de procedură
penală, deoarece autorul are în vedere un text de lege
care, așa cum s-a arătat mai sus, la data ridicării excepției
era modificat, în sensul că arestarea preventivă nu poate
depăși în cursul urmăririi penale 180 de zile, astfel cum
impune Constituția României prin art. 23 alin. (5). Or,
potrivit art. 29 alin. (1) din Legea nr. 47/1992, republicată,
Curtea Constituțională decide asupra excepțiilor dintr-o lege
sau ordonanță în vigoare la data judecării cauzei.
Tot astfel este inadmisibilă excepția având ca obiect
art. 348, cu trimitere la art. 17 din Codul de procedură
penală, deoarece, de asemenea, autorul s-a referit la un
text de lege care nu mai este în vigoare în forma avută în
vedere de acesta.
Art. 17 din Codul de procedură penală, la care făcea
trimitere art. 348 din același cod, prevedea anterior
modificării aduse prin Legea nr. 281/2003 exercitarea din
oficiu a acțiunii civile în cazul în care partea vătămată era
o unitate dintre cele la care se referă art. 145 din Codul
penal.

4

MONITORUL OFICIAL AL ROMÂNIEI, PARTEA I, Nr. 1.166/9.XII.2004

Or, prin legea amintită, textul a fost modificat în sensul
că acțiunea civilă se exercită din oficiu numai în cazul în
care partea vătămată este o persoană lipsită de capacitate

juridică sau cu capacitate juridică restrânsă, dispoziție care
nu contravine Constituției și actelor normative internaționale
invocate în susținerea excepției.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge ca inadmisibilă excepția de neconstituționalitate a dispozițiilor art. 171 alin. 3, ale art. 159 alin. 13 și ale
art. 348 din Codul de procedură penală, excepție ridicată de Ioan Monu și Ioan Simoiu în Dosarul nr. 5.005/2003 al Curții
de Apel Alba Iulia — Secția penală.
Definitivă și general obligatorie.
Pronunțată în ședința publică din data de 7 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind aprobarea Normelor metodologice pentru concesionarea bunurilor proprietate publică
sau privată a statului ori a unităților administrativ-teritoriale, precum și a activităților/serviciilor
publice de interes național sau local, aflate în administrarea zonelor libere
În temeiul art. 108 din Constituția României, republicată, și al art. II alin. (1) din Legea nr. 244/2004 pentru
modificarea și completarea Legii nr. 84/1992 privind regimul zonelor libere,
Guvernul României adoptă prezenta hotărâre.
Art. 1. — Se aprobă Normele metodologice pentru
concesionarea bunurilor proprietate publică sau privată a
statului ori a unităților administrativ-teritoriale, precum și a
activităților/serviciilor publice de interes național sau local,
aflate în administrarea zonelor libere, prevăzute în anexa
care face parte integrantă din prezenta hotărâre.

Art. 2. — Pe data intrării în vigoare a prezentei hotărâri
se abrogă Hotărârea Guvernului nr. 682/1994 privind
aprobarea Metodologiei pentru concesionarea de terenuri și
construcții din zonele libere, publicată în Monitorul Oficial al
României, Partea I, nr. 311 din 8 noiembrie 1994.

PRIM-MINISTRU

ADRIAN NĂSTASE
Contrasemnează:
p. Ministrul transporturilor, construcțiilor și turismului,
Traian Panait,
secretar de stat
p. Ministrul de stat, ministrul administrației și internelor,
Toma Zaharia,
secretar de stat
Ministrul delegat pentru administrația publică,
Gheorghe Emacu
Ministrul finanțelor publice,
Mihai Nicolae Tănăsescu

București, 16 noiembrie 2004.
Nr. 1.998.

MONITORUL OFICIAL AL ROMÂNIEI, PARTEA I, Nr. 1.166/9.XII.2004

5
ANEXĂ

NORME METODOLOGICE
pentru concesionarea bunurilor proprietate publică sau privată a statului ori a unităților administrativ-teritoriale,
precum și a activităților/serviciilor publice de interes național sau local, aflate în administrarea zonelor libere
CAPITOLUL I
Dispoziții generale

următoarele: datele de identificare a investitorului,
manifestarea fermă a intenției, obiectul concesiunii.

Art. 1. — (1) Prezentele norme metodologice stabilesc
procedura de desfășurare a licitației de concesiune a
bunurilor proprietate publică sau privată a statului ori a
unităților administrativ-teritoriale, precum și a activităților/
serviciilor publice de interes național sau local, aflate în
administrarea zonelor libere, conținutul-cadru al
chestionarului de participare, conținutul-cadru al caietului de
sarcini, precum și conținutul-cadru al contractului de
concesiune.
(2) În sensul prezentelor norme metodologice, prin obiect
al concesiunii se înțelege orice bun proprietate publică sau
privată a statului ori a unităților administrativ-teritoriale,
precum și orice activitate/serviciu public de interes național
sau local, aflată/aflat în administrarea zonelor libere.
Art. 2. — Concesionarea bunurilor proprietate publică
sau privată a statului ori a unităților administrativ-teritoriale,
precum și a activităților/serviciilor publice de interes național
sau local, aflate în administrarea zonelor libere, se
desfășoară pe bază de licitație publică.
Art. 3. — Concesionarea se face în baza unui contract
prin care administrația zonei libere, în calitate de
concedent, transmite pentru o perioadă de cel mult 49 de ani
operatorului, în calitate de concesionar, dreptul și obligația
de exploatare a unui bun sau a unei activități/serviciu
public de interes național sau local, în schimbul unei
redevențe care se constituie venit propriu al administrației.
Art. 4. — Licitațiile publice în vederea concesionării
bunurilor proprietate publică sau privată a statului ori a
unităților administrativ-teritoriale, precum și a activităților/
serviciilor publice de interes național sau local, aflate în
administrarea zonelor libere, se organizează de către
administrațiile acestor zone.
Art. 5. — Plata redevențelor aferente contractului de
concesiune se face în valuta liber convertibilă acceptată de
Banca Națională a României.

SECȚIUNEA a 2-a

CAPITOLUL II
Proceduri prealabile concesionării
SECȚIUNEA 1
Inițierea concesiunii

Art. 6. — Inițiativa concesionării o pot avea atât
administrațiile zonelor libere, cât și orice investitor,
persoană fizică sau juridică, română ori străină, care
justifică interesul în dobândirea în regim de concesiune a
unui bun proprietate publică sau privată a statului ori a
unităților administrativ-teritoriale, precum și în realizarea
unei activități/serviciu public de interes național sau local,
aflată/aflat în administrarea zonelor libere.
Art. 7. — Concedentul poate iniția procedura de
concesionare prin întocmirea și aprobarea caietului de
sarcini și prin publicarea anunțului privind organizarea
licitației.
Art. 8. — Orice investitor interesat poate iniția procedura
de concesionare prin înaintarea unei propuneri scrise de
concesionare, adresată concedentului și înregistrată de
către acesta, propunere care trebuie să conțină cel puțin

Aprobarea documentelor necesare procedurii de licitație

Art. 9. — Administrația zonei libere stabilește valoarea
minimă de începere a licitației de concesionare,
contravaloarea documentației de licitație, precum și taxa de
participare. Toate acestea sunt aprobate de consiliul de
administrație al administrației zonei libere respective.
Art. 10. — (1) Documentația de licitație se aprobă de
către consiliul de administrație al administrației zonei libere
și cuprinde:
a) regulamentul de organizare și desfășurare a licitației;
b) regulamentul de desfășurare a activităților în zona
liberă;
c) chestionarul de participare la licitația de concesionare,
al cărui conținut-cadru este prevăzut în anexa nr. 1;
d) caietul de sarcini al obiectului licitației, în al cărui
conținut se vor regăsi elementele esențiale prevăzute în
anexa nr. 2;
e) criteriile de evaluare;
f) formularul ofertei de preț;
g) precizări referitoare la valoarea minimă de începere
a licitației aferentă obiectivului concesionat, taxa de
participare și valoarea garanției de participare la licitație,
precum și alte instrucțiuni pe care administrația zonei libere
le consideră necesare.
(2) Conținutul-cadru al contractului de concesiune, anexă
la caietul de sarcini, este prevăzut în anexa nr. 3.
(3) În sensul prezentelor norme metodologice, prin
conținut-cadru se înțelege că structurile documentelor
prevăzute la alin. (1) au caracter orientativ, conținutul lor
putând fi completat în funcție de specificul activității fiecărei
administrații a zonei libere, precum și al obiectului
concesiunii.
Art. 11. — Anterior organizării licitației de concesionare,
administrația zonei libere trebuie să obțină certificatul de
urbanism, după caz, în conformitate cu prevederile Legii
nr. 50/1991 privind autorizarea executării lucrărilor de
construcții, republicată.
SECȚIUNEA a 3-a
Anunțul publicitar

Art. 12. — (1) Publicarea anunțului privind organizarea
licitației se face de către administrația zonei libere în
Monitorul Oficial al României, Partea a IV-a, într-un cotidian
de circulație națională și într-unul de circulație locală,
precum și într-un jurnal internațional de largă circulație, cu
cel puțin 30 de zile calendaristice înainte de data stabilită
pentru desfășurarea licitației de concesionare.
(2) Anunțul prevăzut la alin. (1) cuprinde cel puțin datele
cu privire la obiectul concesiunii, data, ora, locul
desfășurării ei, precum și termenul limită de depunere a
cererilor de participare.

6

MONITORUL OFICIAL AL ROMÂNIEI, PARTEA I, Nr. 1.166/9.XII.2004
SECȚIUNEA a 4-a
Comisia de evaluare

Art. 13. — (1) Componența comisiei de evaluare se
aprobă prin decizie a autorității publice coordonatoare a
fiecărei administrații a zonei libere.
(2) Comisia de licitație se compune din 5 membri, după
cum urmează:
a) 1 reprezentant al administrației zonei libere,
președinte al comisiei;
b) 1 reprezentant al Ministerului Finanțelor Publice;
c) 2 reprezentanți ai autorității publice sub autoritatea
căreia funcționează concedentul;
d) 1 reprezentant al Ministerului Transporturilor,
Construcțiilor și Turismului.
(3) Secretariatul comisiei de evaluare este asigurat de
două persoane care fac parte din personalul de specialitate
din cadrul administrației zonei libere.
Art. 14. — Indemnizația membrilor comisiei de evaluare
și a secretariatului acesteia se stabilește de către
administrația zonei libere și se aprobă de către consiliul de
administrație al acesteia.
Art. 15. — (1) Membrii comisiei de evaluare au obligația
de a păstra confidențialitatea datelor, informațiilor și
documentelor cuprinse în ofertele analizate. În acest scop,
membrii comisiei de evaluare sunt obligați să dea o
declarație de compatibilitate, imparțialitate și confidențialitate
pe propria răspundere, după termenul limită de depunere a
ofertelor/candidaturilor, care se va păstra la dosarul
concesiunii, declarație al cărei conținut va fi stabilit de
către administrația zonei libere.
(2) În caz de incompatibilitate, președintele comisiei de
evaluare îi va notifica de îndată concedentului existența
stării de incompatibilitate și va propune înlocuirea persoanei
incompatibile.
Art. 16. — Atribuțiile comisiei de evaluare sunt:
a) analizarea și evaluarea ofertelor;
b) întocmirea proceselor-verbale după fiecare întrunire a
comisiei;
c) desemnarea câștigătorului licitației publice;
d) analizarea și soluționarea contestațiilor;
e) validarea rezultatului licitației.
CAPITOLUL III
Procedura de desfășurare a licitației de concesionare
și de selectare a ofertanților
SECȚIUNEA 1
Date generale

Art. 17. — La licitația de concesionare a bunurilor
proprietate publică sau privată a statului ori a unităților
administrativ-teritoriale, precum și a activităților/serviciilor
publice de interes național sau local, aflate în administrarea
zonelor libere, pot participa, în condițiile legii, persoane
fizice sau juridice, române ori străine, care își vor declara
domiciliul, reședința ori sediul, după caz.
Art. 18. — Licitația de concesionare se va ține la data,
locul și ora înscrise în anunțul de licitație. Orice modificare
a acestora va fi anunțată în timp util tuturor ofertanților.
Art. 19. — (1) Licitația de concesionare se desfășoară
în două etape, prima etapă fiind de preselecție a cererilor
depuse la sediul administrației zonei libere, iar cea de-a
doua etapă este cea de evaluare propriu-zisă a ofertelor
depuse.

(2) La licitația de concesionare pot participa numai
ofertanții în nume propriu sau prin reprezentanți
împuterniciți.
SECȚIUNEA a 2-a
Etapa de preselecție

Art. 20. — În termen de 21 de zile calendaristice de la
data publicării anunțului, în conformitate cu prevederile
art. 12, solicitanții vor depune la sediul administrației zonei
libere cererile de participare care vor cuprinde următoarele
date: numele/denumirea solicitantului, adresa/sediul, obiectul
pe care dorește să îl concesioneze, activitățile pe care
dorește să le desfășoare, precum și durata concesiunii.
Art. 21. — Cererile de participare la licitația de
concesionare se analizează de către directorul general al
administrației zonei libere în termen de două zile lucrătoare
de la data stabilită a fi ultima zi de primire a acestor
cereri, care desemnează ofertanții admiși pentru depunerea
documentației de licitație pe baza următoarelor criterii de
preselecție:
a) suprafața bunului proprietate publică sau privată a
statului ori a unităților administrativ-teritoriale;
b) activitatea pentru care este destinată respectiva
suprafață;
c) durata concesiunii.
Art. 22. — Candidaților li se va comunica de către
administrația zonei libere rezultatul analizei cererilor, iar
candidaților care nu sunt admiși li se vor transmite, în
scris, motivele care au stat la baza respingerii cererilor de
participare.
Art. 23. — În termen de maximum două zile lucrătoare
de la data comunicării admiterii cererilor, administrația
zonei libere va pune la dispoziție solicitanților, contra cost,
întreaga documentație de licitație compusă din documentele
prevăzute la art. 10 alin. (1).
SECȚIUNEA a 3-a
Depunerea și evaluarea ofertelor

Art. 24. — Ofertele se redactează în limba română.
Art. 25. — (1) În baza solicitărilor din chestionarul de
participare și a prevederilor din caietul de sarcini, fiecare
candidat selectat va completa în mod corespunzător oferta
tehnică, pe care o va depune în plic sigilat, direct sau
printr-un reprezentant împuternicit, la sediul administrației
zonei libere cu cel puțin două zile lucrătoare înainte de
data organizării licitației de concesionare. După această
dată administrația zonei libere nu mai acceptă depunerea
nici unei oferte tehnice.
(2) Oferta tehnică trebuie să cuprindă toate documentele
solicitate în chestionarul de participare și toate condițiile
prevăzute în caietul de sarcini, precum și alte obligații pe
care ofertantul și le asumă în cazul în care va câștiga
licitația.
(3) Fiecare ofertant va depune o dată cu oferta tehnică
următoarele documente:
a) copia dovezii de depunere a garanției de participare
la licitația de concesionare, la banca la care administrația
zonei libere are deschis cont;
b) copia dovezii de depunere a taxei de participare;
c) copia facturii privind achitarea contravalorii
documentației de licitație pentru fiecare obiectiv.
Art. 26. — (1) Valoarea garanției de participare la
licitația de concesionare va fi de minimum 5% din valoarea
minimă de începere a licitației. În cazul în care un ofertant
dorește să participe la licitație pentru mai mult de un

MONITORUL OFICIAL AL ROMÂNIEI, PARTEA I, Nr. 1.166/9.XII.2004
obiectiv, va depune fie câte o garanție de 5% din valoarea
fiecărui obiectiv, fie o singură garanție de 5% din valoarea
totală a obiectivelor pe care dorește să le concesioneze.
(2) Garanția de participare la licitația de concesionare
va fi restituită în cazul necâștigării acesteia, în termen de
5 zile lucrătoare de la data încheierii licitației de
concesionare.
(3) În cazul câștigării licitației de concesionare,
cuantumul acestei garanții se va majora prin negociere
directă, dar nu va fi mai mic de valoarea a 3 redevențe
lunare, devenind garanție de bună execuție contractuală.
Art. 27. — În cazul în care un ofertant urmează să
liciteze pentru mai multe obiective, acesta achită o singură
taxă de participare la licitația de concesionare și
contravaloarea documentațiilor de licitație pentru fiecare
obiectiv.
Art. 28. — Oferta financiară se prezintă comisiei de
evaluare de către fiecare ofertant, în plic sigilat, în ziua și
la ora stabilite pentru licitația de concesionare.
Art. 29. — (1) În perioada de două zile lucrătoare
rămasă până la data licitației, comisia de evaluare se
întrunește pentru analizarea și evaluarea fiecărei oferte
tehnice depuse, în baza criteriilor de evaluare incluse în
conținutul documentației de licitație.
(2) Deschiderea ofertelor tehnice în vederea analizării și
evaluării se va face numai dacă sunt depuse, în termenul
prevăzut la art. 25 alin. (1), cel puțin două oferte pentru
obiectul licitației.
Art. 30. — (1) În cazul în care un singur ofertant a
depus documentele de participare la licitație în termen, se
procedează la amânarea licitației cu două zile lucrătoare.
(2) Dacă și după acest termen se prezintă tot un singur
ofertant, atunci se trece la evaluarea ofertei tehnice
depuse.
(3) Atunci când oferta tehnică și cea financiară
corespund cerințelor solicitate prin caietul de sarcini se
poate trece la negocierea și semnarea contractului de
concesiune.
Art. 31. — Prevederile alin. (2) și (3) ale art. 30 sunt
aplicabile și în cazul în care pentru obiectul licitației de
concesionare nu au fost depuse oferte la primul termen al
licitației.
Art. 32. — În situația în care nici după amânarea
licitației prevăzute la art. 30 alin. (1) nu se depune nici o
ofertă, comisia de licitație va întocmi un proces-verbal de
anulare a procedurii de licitație.
Art. 33. — În cazul existenței mai multor oferte pentru
același obiect al licitației, comisia de evaluare va stabili
ofertantul câștigător în funcție de punctajul obținut la
criteriile de evaluare.
Art. 34. — (1) Criteriile de evaluare vor fi incluse în
documentația de licitație și sunt următoarele:
a) specificul activităților prevăzute a se desfășura în
zona liberă;
b) volumul investițiilor prevăzute a se realiza în zona
liberă;
c) ponderea investiției străine în totalul investiției;
d) durata de realizare a proiectării și a investiției;
e) valoarea exportului din zona liberă, așa cum reiese
din proiect;
f) numărul locurilor de muncă nou-create;
g) valoarea importurilor din România pentru desfășurarea
activităților;
h) rentabilitatea economică a ofertanților;
i) activitatea desfășurată de ofertanți în alte zone libere;
j) alte activități specifice stabilite de fiecare administrație
a zonei libere;
k) oferta financiară.

7

(2) Ponderea criteriilor de evaluare este stabilită de
administrația zonei libere.
Art. 35. — (1) După evaluarea ofertelor depuse, comisia
întocmește un proces-verbal de evaluare a ofertelor și
stabilește câștigătorul/câștigătorii licitației de concesionare în
baza criteriilor de evaluare solicitate prin documentele de
licitație.
(2) Ofertanților li se va comunica de către administrația
zonei libere, în termen de 24 de ore de la finalizarea
procesului-verbal, rezultatul procedurii de licitație.
Art. 36. — (1) Contestațiile ofertanților necâștigători vor
fi depuse la sediul administrației zonei libere în termen de
24 de ore de la data comunicării rezultatului procedurii.
Comisia de evaluare va analiza, în cel mult 24 de ore de
la data depunerii fiecărei contestații, contestațiile depuse și
va formula și va înainta răspunsul administrației, aceasta
având obligația să îl notifice în termen de 24 de ore
tuturor ofertanților.
(2) În cazul în care contestația/contestațiile sunt
nefondate, comisia va întocmi procesul-verbal de validare a
licitației de concesionare și îl va înainta administrației zonei
libere, care poate trece la negocierea și semnarea
contractelor de concesiune cu ofertanții declarați câștigători,
în maximum 10 zile lucrătoare calculate începând cu ziua
imediat următoare datei la care li s-a comunicat ofertanților
procesul-verbal de validare a licitației de concesionare.
(3) În cazul în care contestația/contestațiile sunt fondate,
concedentul va anula procedura de licitație pentru obiectul
asupra căruia s-a făcut contestația și va notifica aceasta
tuturor ofertanților interesați.
Art. 37. — (1) În situația în care câștigătorul licitației de
concesionare este o persoană fizică, aceasta se poate
asocia în vederea constituirii unei persoane juridice sau se
poate constitui ea însăși ca persoană juridică, în condițiile
legii, în termen de 3 până la 30 de zile de la adjudecarea
licitației, în funcție de durata concesiunii.
(2) În situația în care câștigătorul licitației de
concesionare este o persoană juridică străină ce provine
dintr-un stat care nu este membru al Uniunii Europene și
nu aparține Spațiului Economic European, aceasta poate
să deschidă o filială sau o sucursală ori un alt sediu
secundar pe teritoriul României, în condițiile legii, în termen
de 3 până la 30 de zile de la adjudecarea licitației, în
funcție de durata concesiunii.
Art. 38. — O dată cu semnarea contractului de
concesiune, ofertantul câștigător trebuie să facă dovada
constituirii garanției de bună execuție.
Art. 39. — În cazul nesemnării contractului în termenul
prevăzut la art. 36 alin. (2) sau în cazul în care contractul
nu intră în vigoare în termenul înscris în acesta, din vina
exclusivă a ofertantului, atunci garanția de participare la
licitație nu se mai restituie, aceasta devenind venit al
administrației zonei libere. În acest caz administrația poate
pretinde daune-interese, conform legislației în vigoare.
Art. 40. — (1) Contractele de concesiune care nu pot
intra în vigoare din cauza nepredării-nepreluării
amplasamentului solicitat se reziliază de drept.
(2) Rezilierea are loc în cazul în care concesionarul nu
acceptă alt termen de predare sau alt amplasament, în
situația în care amplasamentul licitat nu poate fi predat.
Art. 41. — Cazurile de forță majoră care împiedică
predarea sau preluarea obiectului concesiunii, precum și
încheierea contractului de concesiune trebuie dovedite cu
acte, conform legii, și anunțate în termen de 5 zile de la
data producerii acestora.
Art. 42. — Anexele nr. 1—3 fac parte integrantă din
prezentele norme metodologice.

8

MONITORUL OFICIAL AL ROMÂNIEI, PARTEA I, Nr. 1.166/9.XII.2004
ANEXA Nr. 1
la normele metodologice
C O N Ț I N U T-CA D R U

al chestionarului de participare la licitația pentru concesionarea bunurilor proprietate publică sau privată a statului
ori a unităților administrativ-teritoriale, precum și a activităților/serviciilor publice de interes național sau local,
aflate în administrarea zonelor libere
1. Principalele informații privind agentul economic care
dorește să participe la licitația de concesionare (denumirea,
sediul, anul înființării, capitalul social, numărul de
înregistrare la registrul comerțului, forma de proprietate etc.)
2. Activitățile pe care ofertantul dorește să le desfășoare
în zona liberă
3. Durata pentru care solicită concesionarea
4. Suprafața terenurilor/construcțiilor aflate în administrarea
zonelor libere
5. Date privind investițiile ce urmează a fi realizate pe
terenurile aflate în administrarea zonelor libere

6. Structura cheltuielilor pentru bunurile de investiție
7. Structura cheltuielilor pentru desfășurarea activității
8. Date privind numărul și structura personalului angajat
9. Date cu privire la activitatea principală și cele
complementare
10. Date privind veniturile estimate din activitatea
principală și din cele complementare
11. Măsuri de prevenire a poluării mediului
12. Măsuri privind protecția și stingerea incendiilor — P.S.I.
13. Anexe cu informații suplimentare, certificat de
bonitate.
ANEXA Nr. 2
la normele metodologice

ELEMENTE ESENȚIALE

ale caietului de sarcini pentru concesionarea bunurilor proprietate publică sau privată a statului
ori a unităților administrativ-teritoriale, precum și a activităților/serviciilor publice de interes național sau local,
aflate în administrarea zonelor libere
1. Obiectul concesiunii:
a) amplasarea în zona liberă;
b) caracteristicile dimensionale;
c) dotarea infrastructurii, suprastructurii și rețelele de
utilități.
2. Activitățile considerate adecvate parcelei
3. Durata concesiunii (nu poate fi mai mare de 49 de ani)
4. Programul minimal al lucrărilor de amenajare și
termenul în care vor fi executate aceste lucrări de către
concesionar
5. Tarifarea și plata redevenței
6. Condițiile tehnico-economice necesare realizării
obiectivului concesiunii
7. Categoriile de bunuri care la expirarea concesiunii vor
reveni concedentului și, respectiv, concesionarului
1. Concedentului îi vor reveni următoarele categorii de
bunuri:
a) bunurile de retur — acele bunuri care au făcut
obiectul concesiunii, precum și cele rezultate în urma
investițiilor impuse prin caietul de sarcini;

b) bunurile de preluare — acele bunuri care au
aparținut concesionarului și au fost utilizate de către acesta
pe durata concesiunii. Bunurile de preluare pot reveni
concedentului, în măsura în care acesta își exprimă intenția
de a prelua aceste bunuri în schimbul plății unei
compensații egale cu valoarea contabilă actualizată,
conform dispozițiilor caietului de sarcini.
2. Concesionarului îi vor reveni bunurile proprii, respectiv
acele bunuri care i-au aparținut și au fost folosite de către
acesta pe durata concesiunii, cu excepția bunurilor de
preluare.
8. Răscumpărarea concesiunii
9. Rezilierea contractului de concesiune și răspunderea
concesionarului/concedentului în cazul nerespectării
clauzelor contractuale
10. Încetarea concesiunii
11. Controlul respectării obligațiilor asumate prin contract
12. Dispoziții finale.
ANEXA Nr. 3
la normele metodologice

C O N Ț I N U T-C A D R U

al contractului de concesiune pentru concesionarea bunurilor proprietate publică sau privată a statului
ori a unităților administrativ-teritoriale, precum și a activităților/serviciilor publice de interes național sau local
aflate în administrarea zonelor libere
1. Părțile contractante
1.1. Administrația zonei libere ........................, înființată,
în condițiile legii, prin ........................, având sediul în
........................., telefon ............., fax .............., înscrisă la
registrul comerțului sub nr. .............................. având codul
unic de înregistrare ........................ și atribut fiscal R, contul
nr. ..............................., deschis la ....................., fiind
reprezentată legal de ................................, denumită în
continuare concedent, și
1.2. persoana fizică (domiciliul, buletinul/cartea de
identitate)/persoana juridică ........................., cu sediul în

......................., telefon ......................., fax ................,
înregistrată la registrul comerțului sub nr................, având
codul unic de înregistrare nr. .................... și atribut fiscal
R, contul nr. ..............................., deschis la .....................,
Sucursala ......................, fiind reprezentată legal de
................................, denumită în continuare concesionar,
ca urmare a licitației organizate de concedent în data
de ......................., în temeiul legii au convenit încheierea
prezentului contract.

MONITORUL OFICIAL AL ROMÂNIEI, PARTEA I, Nr. 1.166/9.XII.2004
2. Obiectul contractului
2.1. Obiectul prezentului contract îl constituie
concesionarea unui bun, a unei activități sau a unui
serviciu public amplasat/desfășurat în zona liberă .......... .
2.2. Caracteristicile bunului, activității/serviciului sunt
detaliate în caietul de sarcini, parte integrantă a prezentului
contract.
3. Durata concesiunii
3.1. Concedentul predă și concesionarul preia în
concesiune bunul, activitatea/serviciul public în vederea
exploatării, pentru o perioadă de .................. ani, începând
cu data intrării în vigoare a prezentului contract.
3.2. Durata concesiunii poate fi redusă/prelungită numai
cu acordul scris al părților.
3.3. Prelungirea duratei prezentului contract poate fi
realizată pe o perioadă egală cu cel mult jumătate din
durata inițială a acestuia.
4. Drepturile părților
4.1. Drepturile concesionarului
4.1.1. Concesionarul are dreptul de a exploata, în mod
direct, pe riscul și pe răspunderea sa, cu respectarea
legislației în vigoare, bunurile, activitățile și serviciile publice
ce fac obiectul prezentului contract.
4.1.2. Concesionarul este liber să încheie orice contract
cu terțe persoane, cu excepția dreptului de a
subconcesiona, dar pe toată durata existenței oricărui astfel
de contract el este direct răspunzător față de concedent
pentru tot ce îi incumbă din prezentul contract și are
obligația de a prezenta concedentului copiile tuturor
contractelor încheiate și ale actelor adiționale la acestea.
4.1.3. Concesionarul are dreptul de a folosi și de a
culege fructele bunurilor care fac obiectul concesiunii,
potrivit naturii bunului și obiectivelor stabilite de părți prin
prezentul contract.
4.1.4. Concesionarul are dreptul să vândă activul și
pasivul sau să fie absorbit de o terță persoană, să își
cedeze drepturile și obligațiile sale sau să fie supus
oricărei alte modificări legale, numai după avizarea
prealabilă, în scris, a concedentului. Succesorul
concesionarului are obligația să respecte toate clauzele
prezentului contract și ale anexelor care fac parte
integrantă din contract, orice modificare urmând a fi
efectuată în conformitate cu prevederile acestui contract.
4.2. Drepturile concedentului
4.2.1. Concedentul are dreptul să inspecteze bunurile
concesionate, să verifice stadiul de realizare a investițiilor,
verificând respectarea obligațiilor asumate de concesionar.
4.2.2. Verificarea se va efectua cu notificarea prealabilă
a concesionarului.
4.2.3. La încetarea prezentului contract prin ajungere la
termen, concedentul are dreptul să își manifeste intenția de
a dobândi bunurile de preluare și de a solicita
concesionarului încheierea contractului de vânzarecumpărare cu privire la aceste bunuri. În termen de ...........
concedentul este obligat să își exercite dreptul de opțiune
sub sancțiunea decăderii.

9

4.2.4. Concedentul are dreptul să modifice în mod
unilateral partea reglementară a prezentului contract, din
motive excepționale legate de interesul național sau local,
după caz, în condițiile legii.
5. Obligațiile părților
5.1. Prin prezentul contract concedentul se obligă:
5.1.1. să pună la dispoziție concesionarului bunurile
libere de orice sarcini, iar activitățile/serviciile, cu inventarul
complet;
5.1.2. să nu îl tulbure pe concesionar în exercițiul
drepturilor rezultate din prezentul contract;
5.1.3. să asigure întreținerea și buna stare de
funcționare a rețelelor de utilități — energie electrică, apă,
canalizare, telecomunicații, de folosință comună, care se
găsesc în patrimoniul sau în administrarea concedentului;
5.1.4. să nu modifice în mod unilateral prezentul
contract, în afară de cazurile prevăzute expres de lege,
inclusiv cel prevăzut la pct. 4.2.4.
5.2. Prin prezentul contract concesionarul se obligă:
5.2.1. să asigure exploatarea eficientă a bunurilor,
activităților/serviciilor publice concesionate, pentru a le
conserva și dezvolta valoarea pe toată durata concesiunii,
desfășurând numai activitățile prevăzute în prezentul
contract și pentru care a obținut licențe;
5.2.2. să exploateze în mod direct bunurile,
activitățile/serviciile publice care fac obiectul concesiunii;
5.2.3. să plătească redevențele în suma și la termenele
prevăzute în prezentul contract, alte taxe și tarife pe care
le va percepe concedentul ca rezultat al derulării acestuia,
precum și contravaloarea serviciilor furnizate de concedent
în baza contractelor separate ce urmează să fie încheiate
între părți;
5.2.4. să nu întreprindă nici un demers care ar putea
aduce atingere regimului juridic al bunurilor primite în
concesiune (ipotecare, gajare etc.);
5.2.5. să nu întreprindă acțiuni de publicitate și reclamă
în incinta zonei libere, fără a avea licența necesară;
5.2.6. să pună la dispoziție organelor de control și
concedentului toate evidențele și informațiile solicitate de
aceștia referitoare la activitățile desfășurate în zona liberă,
în conformitate cu legislația în vigoare;
5.2.7. să respecte întocmai legislația română și
regulamentul intern de desfășurare a activităților în zona
liberă, precum și modificările legislative survenite ulterior
încheierii prezentului contract;
5.2.8. să îl despăgubească pe concedent pentru orice
pagube produse din culpa sa, conform legislației în
vigoare. Pagubele trebuie constatate de organele
competente în prezența ambelor părți semnatare ale
prezentului contract;
5.2.9. să predea concedentului, fără plată, la expirarea
duratei concesiunii, toate bunurile ce au făcut obiectul
concesiunii, precum și cele care au fost impuse prin
Programul minimal de lucrări din caietul de sarcini;
5.2.10. să respecte toate obligațiile specificate în caietul
de sarcini;

10

MONITORUL OFICIAL AL ROMÂNIEI, PARTEA I, Nr. 1.166/9.XII.2004

5.2.11. să realizeze, pe cheltuiala sa, toate lucrările
aferente realizării obiectului concesionat, inclusiv cele de
amenajare urbanistică necesare pentru buna funcționare a
acestuia, în conformitate cu legislația română în vigoare;
5.2.12. să nu subconcesioneze bunul ce face obiectul
concesiunii.
6. Valoarea contractului
6.1. Valoarea prezentului contract este determinată în
funcție de redevența anuală și de durata concesiunii.
Concedentul are dreptul de a indexa această valoare în
funcție de indicele
mediu de depreciere a valorii
contractate.
6.2. Valoarea totală a contractului este ......................
USD/euro.
Valoarea totală = redevența anuală x durata contractului
................... USD/euro = .......... euro/an x ......... ani
6.3. Redevența anuală în valoare de ........... USD/euro
se datorează începând cu data intrării în vigoare a
prezentului contract, dată de la care începe durata
concesiunii.
7. Condiții și termene de plată
7.1. Părțile convin ca redevența anuală în valoare de
......................... USD/euro să se achite .......................... .
7.2. Neplata redevenței conduce la ........................... .
8. Răspunderea contractuală
Nerespectarea de către părțile contractante a obligațiilor
cuprinse în prezentul contract atrage răspunderea
contractuală a părții în culpă, în conformitate cu legislația
în vigoare.
9. Garanții
9.1. La data semnării prezentului contract, concesionarul
se obligă să facă dovada depunerii garanției de bună
execuție contractuală la ......................., Sucursala
........................., în contul nr. ............................. .
9.2. Această garanție de bună execuție va fi de
.........................., adică .............USD/euro, și va fi valabilă
pe toata durata concesiunii. Concedentul are dreptul de a
valorifica această garanție în condițiile legii și în
conformitate cu prevederile prezentului contract.
9.3. La încetarea prezentului contract, concedentul va
restitui garanția în termen de 30 de zile lucrătoare, după
deducerea sumelor datorate de concesionar concedentului.
10. Forța majoră
10.1. În cazul în care una dintre părți nu își
îndeplinește obligațiile din prezentul contract, invocând forța
majoră, aceasta este obligată să notifice celeilalte părți, în
scris, în termen de .................. zile lucrătoare de la apariția
motivului invocat, începutul și sfârșitul respectivului caz de
forță majoră. Notificarea va fi însoțită de o confirmare a
autorităților competente care să certifice realitatea și
exactitatea faptelor și datelor conținute în respectiva
notificare. Partea care nu va respecta aceste cerințe își va
asuma toate riscurile și consecințele ce decurg, neputând
să invoce forța majoră.
10.2. Prin forță majoră se înțelege toate evenimentele
independente de voința părților, care nu puteau fi
prevăzute, inevitabile și ale căror consecințe nu puteau fi

înlăturate, care apar după încheierea prezentului contract și
care împiedică părțile să își îndeplinească obligațiile
asumate în conformitate cu prevederile contractuale.
10.3. Întârzierea sau neexecutarea obligațiilor asumate
din cauza forței majore nu atrage pentru nici una dintre
părți penalizări, compensații sau alte obligații de la cealaltă
parte. Perioada de executare a prezentului contract va fi
prelungită cu perioada pentru care a fost invocată și
acceptată forța majoră, cu excepția duratei concesiunii.
10.4. Dacă forța majoră acționează mai mult de ............. zile,
oricare parte contractantă poate denunța unilateral
încetarea prezentului contract, cu excepția cazului în care
partea afectată de neîndeplinirea obligațiilor contractuale
dorește continuarea acestuia. Continuarea derulării
prezentului contract se va face în baza unui act adițional
la acesta.
11. Litigii
11.1. Părțile au încheiat prezentul contract cu bunăcredință și într-un spirit de echitate, fiind înțeles că
îndeplinirea obligațiilor fiecărei părți depinde de îndeplinirea
obligațiilor celeilalte părți, și, în acest spirit, ele vor căuta
să soluționeze pe cale amiabilă eventualele neînțelegeri ce
se pot ivi din sau în legătură cu prezentul contract.
11.2. Orice neînțelegere între părțile contractante
decurgând din executarea prezentului contract, care are ca
efect un prejudiciu cauzat celeilalte părți, va putea fi
soluționată pe cale amiabilă în maximum ............ zile de la
data producerii prejudiciului. În caz de eșec al soluționării
pe cale amiabilă, părțile pot conveni deducerea litigiului
spre soluționare pe calea arbitrajului comercial, iar în lipsa
unei asemenea opțiuni, litigiul va fi soluționat de către
instanțele judecătorești competente.
11.3. Legea aplicabilă prezentului contract este legea
română.
12. Încetarea contractului
12.1. Prezentul contract încetează de drept la expirarea
perioadei de concesionare, dacă părțile nu convin în scris
asupra prelungirii acestuia în condițiile legii.
12.2. Ca orice contract sinalagmatic, concesiunea va
putea înceta prin acordul scris al părților.
12.3. Prezentul contract poate înceta înainte de
expirarea duratei sale în condițiile ....................................... .
12.4. Concedentul are dreptul de a rezilia unilateral
prezentul contract înainte de expirarea perioadei de
concesionare, fără punere în întârziere sau altă formalitate,
în cel puțin una dintre următoarele situații:
a) când dovada reîntregirii garanției nu este făcută la
termenul stipulat;
b) când se constată nerespectarea condițiilor/obligațiilor
din caietul de sarcini și chestionarul de participare;
c) când activitatea concesionarului aduce atingere
siguranței naționale;
d) când, pe perioada desfășurării activității, toate
licențele de lucru expiră și concesionarul nu mai solicită o
altă licență sau în cazul în care toate licențele de lucru
sunt retrase definitiv din cauze imputabile exclusiv
concesionarului;

MONITORUL OFICIAL AL ROMÂNIEI, PARTEA I, Nr. 1.166/9.XII.2004
e) când concedentul este prejudiciat prin încălcarea
regulamentului intern de desfășurare a activităților în zona
liberă, prejudiciu stabilit prin acte doveditoare și confirmate
de organe competente;
f) când concesionarul își încetează activitatea ca urmare a:
— unei hotărâri judecătorești;
— lichidării societății;
— anulării certificatului de înregistrare la registrul
comerțului.
12.5. Concesionarul are dreptul de a rezilia unilateral
prezentul contract înainte de expirarea perioadei de
concesionare și de a cere despăgubiri, cu condiția
notificării concedentului în scris cu .............. zile înainte,
când concedentul nu respectă condițiile și termenii
prezentului contract, inclusiv anexele care fac parte
integrantă din acesta.
12.6. Concesionarul va putea solicita rezilierea
unilaterală a prezentului contract în cazul imposibilității de
a-și desfășura activitatea în zona liberă din cauze
obiective. Investițiile realizate pe teritoriul concesionat vor
trece, fără plată, în patrimoniul concedentului, situație în
care părțile nu își datorează alte despăgubiri.

13. Alte termene și condiții
13.1. Prezentul contract poate fi modificat numai cu
acordul scris al părților sau în condițiile specificate în
acesta.
13.2. Nici una dintre părți nu poate să își transfere
drepturile și obligațiile din prezentul contract unui terț, fără
aprobarea celeilalte părți, exprimată în scris.
13.3. Până la data de ................, concesionarul va
prezenta un grafic privind realizarea investiției în termenul
prevăzut de chestionarul de participare.
13.4. Părțile se obligă să respecte orice prevedere
legală referitoare la acquisul comunitar, care va fi adoptată
în România ulterior intrării în vigoare a prezentului contract.
14. Dispoziții finale
14.1. Documentele de licitație fac parte integrantă din
prezentul contract.
14.2. ............................... .
Prezentul contract de concesiune a fost încheiat și
semnat astăzi, ....................., la sediul concedentului, în
............ exemplare originale.
Concesionar,

Concedent,

ACTE
ALE

ALE

11

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL SĂNĂTĂȚII

ORDIN
pentru aprobarea Regulilor de bună practică farmaceutică
Având în vedere prevederile art. 47 alin. (4) din Ordonanța de urgență a Guvernului nr. 152/1999 privind
produsele medicamentoase de uz uman, aprobată cu modificări și completări prin Legea nr. 336/2002, cu modificările și
completările ulterioare,
văzând Referatul de aprobare al Direcției generale farmaceutice, inspecția de farmacie și aparatură medicală
nr. OB 13.671/2004,
în temeiul Hotărârii Guvernului nr. 743/2003 privind organizarea și funcționarea Ministerului Sănătății, cu
modificările și completările ulterioare,
ministrul sănătății emite următorul ordin:
Art. 1. — Se aprobă Regulile de bună practică
farmaceutică, prevăzute în anexa care face parte integrantă
din prezentul ordin.
Art. 2. — La data intrării în vigoare a prezentului ordin
se abrogă orice alte dispoziții contrare.

Art. 3. — Direcția generală farmaceutică, inspecția de
farmacie și aparatură medicală și Colegiul Farmaciștilor din
România vor duce la îndeplinire prevederile prezentului
ordin.
Art. 4. — Prezentul ordin se publică în Monitorul Oficial
al României, Partea I.

p. Ministrul sănătății,
Ion Bazac,
secretar de stat
București, 24 noiembrie 2004.
Nr. 1.552.

12

MONITORUL OFICIAL AL ROMÂNIEI, PARTEA I, Nr. 1.166/9.XII.2004
ANEXĂ

REGULI DE BUNĂ PRACTICĂ FARMACEUTICĂ
Prezentele reguli de bună practică farmaceutică sunt aplicabile în farmacia cu circuit deschis (comunitară) și
farmacia cu circuit închis (de spital).
Aceste reguli, elaborate prin adaptare la condițiile României, au fost întocmite pe baza:
— Regulilor de bună practică farmaceutică, întocmite de Grupul farmaceutic al Comisiei Europene/1996,
elaborate, la rândul lor, prin adaptarea Ghidului Federației Internaționale Farmaceutice pentru țările din Europa, în special
pentru țările membre U.E.;
— Ghidului Organizației Mondiale a Sănătății/1996 privind Regulile de bună practică farmaceutică în farmacia
comunitară și de spital.
În egală măsură au fost luate în considerare prevederile cuprinse în legislația din România care, de-a lungul
timpului, a reglementat domeniul farmaceutic, precum și experiența îndelungată a profesioniștilor din România.
1. Principii fundamentale ale Regulilor de bună practică
farmaceutică
Practica farmaceutică are drept scop prepararea și
eliberarea medicamentelor, oferirea altor produse și servicii
pentru îngrijirea sănătății, sprijinirea persoanelor și a
societății în ansamblu pentru a le utiliza cât mai judicios în
vederea obținerii efectului terapeutic maxim și a evitării
efectelor secundare.
În exercitarea profesiunii lor toți farmaciștii trebuie să
asigure servicii farmaceutice de înaltă calitate. Un serviciu
farmaceutic complet înseamnă implicarea activă a
farmacistului în activitățile de promovare a sănătății și de
prevenire a îmbolnăvirilor.
În același timp, toți farmaciștii practicieni au obligația
profesională și morală de a se asigura că serviciile pe care
le furnizează fiecărui pacient sunt de calitate adecvată.
Respectarea Regulilor de bună practică farmaceutică
reprezintă un mijloc de a îndeplini această obligație.
Farmacistul trebuie să fie conștient de responsabilitatea
pe care o are, alături de ceilalți profesioniști din sănătate și
de pacient, în obținerea rezultatului unui tratament.
2. Cerințele Regulilor de bună practică farmaceutică
2.1. Regulile de bună practică farmaceutică impun
următoarele:
— farmacistul trebuie să-și îndrepte întreaga atenție atât
spre binele bolnavului, oricare ar fi cadrul în care acesta
este tratat, cât și al populației în general;
— activitatea farmaceutică trebuie să fie focalizată pe
eliberarea medicamentelor și a altor produse pentru
sănătate, cu o informare și consiliere adecvate pentru
pacient și o urmărire atentă a efectelor utilizării acestora;
— o parte integrantă a rolului profesional al farmacistului
este de a milita pentru o prescriere rațională și economică,
precum și pentru promovarea utilizării corespunzătoare a
medicamentelor;
— fiecare act al exercitării profesiunii trebuie să aibă un
obiectiv pertinent pentru bolnav, să fie clar definit, transmis
în mod eficace tuturor părților implicate și acceptat de către
acestea.
2.2. Pentru îndeplinirea acestor cerințe:
— este necesară încurajarea unei relații permanente cu
ceilalți profesioniști din sănătate, în special cu medicii.
Această relație trebuie să fie considerată ca un parteneriat
terapeutic ce implică o încredere mutuală în orice are
legătură cu tratamentul medicamentos;
— între farmaciști trebuie să existe relații de colegialitate
și nu de concurență, fiecare trebuind să încerce prin orice
mijloace etice să îmbunătățească serviciul farmaceutic;

— farmacistul trebuie să își exercite profesia într-un
spirit cu un caracter profesional predominant față de cel
comercial;
— în farmaciile în care lucrează un grup de farmaciști,
farmacistul-șef va trebui să-și asume o parte din sarcinile
privind definirea, evaluarea și îmbunătățirea calității
serviciului farmaceutic;
— farmacistul trebuie să contribuie la toate nivelurile la
promovarea unei politici în favoarea utilizării raționale a
medicamentelor;
— relațiile farmaciei cu organismele plătitoare pentru
serviciile prestate trebuie să fie, de asemenea, bazate pe
încredere mutuală, lăsându-i farmacistului suficientă libertate
de decizie, astfel încât să nu fie îngrădită în nici un fel
libera exercitare a profesiei;
— farmacistul trebuie să fie la curent cu informația
farmaceutică esențială și, cu asentimentul pacientului, cu
informația terapeutică a fiecărei persoane care beneficiază
de serviciile sale; cunoașterea acestor informații este mult
mai ușoară dacă pacientul alege să se adreseze aceleiași
farmacii pentru toate nevoile sale farmaceutice;
— farmacistul are nevoie de o informare independentă,
completă, obiectivă și actuală asupra terapeuticii și
medicamentelor aflate în circulație;
— în diversele moduri de exercitare a profesiei,
farmaciștii trebuie să considere că au responsabilitatea
personală de a-și actualiza și autoevalua competența
profesională pe toată durata activității lor profesionale;
— curriculele de formare inițială și continuă a
farmaciștilor trebuie să trateze într-o manieră potrivită
aspectele actuale ale exercitării profesiei de farmacist și ale
schimbărilor ei previzibile;
— toți farmaciștii trebuie să se conformeze Regulilor de
bună practică farmaceutică.
3. Principalele domenii la care se referă Regulile de
bună practică farmaceutică
3.1. Reguli de bună practică privind informarea
pacientului
3.2. Reguli de bună practică privind organizarea
spațiului și dotarea farmaciei
3.3. Reguli de bună practică privind farmacistul și
personalul farmaciei
3.4. Reguli de bună practică privind eliberarea
medicamentelor pe baza prescripției medicale, a celorlalte
medicamente și produse de sănătate
3.5. Reguli de bună practică privind încurajarea
utilizării raționale a medicamentelor

MONITORUL OFICIAL AL ROMÂNIEI, PARTEA I, Nr. 1.166/9.XII.2004
3.1. Reguli de bună practică privind informarea
pacientului
Informarea pacienților are o importanță deosebită pentru
o utilizare adecvată a medicamentelor. O informare
inexactă sau o înțelegere greșită a unor aspecte poate
conduce la un eșec al tratamentului și, în consecință, la o
creștere a costurilor pentru sănătate.
Informarea pacienților trebuie să respecte libera lor
decizie, să conducă la ameliorarea stării lor de sănătate și
la optimizarea rezultatului tratamentului aplicat.
O informare corectă îi va permite pacientului să ia
decizii juste asupra tratamentului medicamentos, facilitând
o comunicare efectivă între pacient și farmacist sau alți
profesioniști din sănătate, ajutându-l și încurajându-l pentru
o utilizare eficace a medicamentului.
Pacientul trebuie să aibă acces și la alte informații utile
pentru nevoile personale legate de starea sa de sănătate.
Informația trebuie formulată și prezentată potrivit gradului
de înțelegere al fiecărui pacient și, de asemenea, trebuie
prezentate într-un mod echilibrat beneficiile și riscurile
medicamentelor.
Informarea trebuie să fie simplă și ușor de înțeles.
Farmaciștii, ca și ceilalți profesioniști din sănătate,
trebuie să facă eforturi continue pentru a-i convinge pe
pacienți cât este de important să citească informațiile
despre medicamentul pe care îl vor lua și pentru a-i
încuraja să pună toate întrebările utile în legătură cu
acesta. Farmacistul trebuie să fie întotdeauna disponibil să
îi ajute cu sfatul lui referitor la tot ceea ce trebuie să facă
pacienții pornind de la informația dată.
Farmaciștii trebuie să îi sfătuiască pe pacienți să își
întocmească și să păstreze o listă completă a tuturor
medicamentelor pe care le utilizează (prescrise sau prin
automedicație), pe care să o pună la dispoziție medicului
curant, dar și farmacistului.
3.2. Reguli de bună practică privind organizarea
spațiului și dotarea farmaciei
3.2.1. Reguli generale
Localul farmaciei cu circuit deschis (comunitară) trebuie
să fie amplasat pe străzi accesibile, la parterul clădirilor și
să aibă toate dotările necesare, astfel încât să se asigure
accesibilitatea tuturor pacienților potențiali, inclusiv a
persoanelor în vârstă, cu copii sau cu handicap.
Localul farmaciei cu circuit închis trebuie să fie
amplasat în spații adecvate, evitându-se situarea lui în
vecinătatea secțiilor sau spațiilor care pot contamina sau
influența negativ calitatea medicamentului. Amplasarea
farmaciei se va face astfel încât să existe o cale directă
de acces pentru o bună aprovizionare cu medicamente.
Farmaciile trebuie să aibă aspectul exterior
corespunzător specificului lor de activitate, pentru a fi ușor
identificate și recunoscute.
Farmacia și în special farmaciile care asigură serviciul
de noapte trebuie să dispună de un sistem de securitate
care să protejeze atât medicamentele, cât și personalul.
Este necesar ca în fiecare farmacie să se stabilească
reguli în materie de curățenie, igienă și de ventilație.

13

Atmosfera de lucru din farmacie trebuie să fie calmă, să
inspire încredere și să permită o comunicare cât mai bună
cu pacientul.
Organizarea spațiului și dotarea cu mobilier a farmaciei
se vor face astfel încât să se asigure desfășurarea
rațională a activității, ținându-se seama de destinația
fiecărei încăperi, de legăturile funcționale dintre ele și de
condițiile impuse de specificul și de volumul activității.
Spațiul destinat activității de preparare trebuie să fie
suficient, iar pereții, pardoseala, dulapurile vor fi acoperite
cu materiale ușor lavabile.
În organizarea spațiului se va acorda o atenție specială
oficinei în care are acces publicul.
Avându-se în vedere că fiecare pacient are dreptul de a
discuta în particular cu farmacistul în incinta farmaciei, se
va amenaja un spațiu de confidențialitate destinat acestui
scop. Spațiul va fi astfel organizat încât să permită
desfășurarea unei discuții confidențiale, fără riscul de a fi
întreruptă sau ascultată de terți. Această încăpere va fi
amenajată, dacă este posibil, separat de oficină.
Condițiile de iluminare, temperatură și de umiditate de
care dispune farmacia trebuie să răspundă cerințelor de
conservare impuse pentru medicamente sau celelalte
produse eliberate din farmacie, substanțe farmaceutice sau
ambalaje farmaceutice; aceste condiții vor fi monitorizate
periodic.
Toate produsele trebuie să fie depozitate în ambalaje
originale. În cazuri particulare, când pentru anumite
produse se impune transferarea acestora în alte recipiente,
acestea trebuie etichetate corect și complet și trebuie luate
toate măsurile pentru a împiedica contaminarea lor.
În farmacie se vor asigura ordine și curățenie
desăvârșite, stabilindu-se reguli și responsabili privind
asigurarea igienei și ventilației corespunzătoare.
3.2.2. Dotarea farmaciei
Dotarea cu echipamente și ustensile a farmaciei trebuie
să fie corespunzătoare tipurilor de produse preparate și
eliberate de aceasta.
Farmacia trebuie să dispună de echipamente adecvate
pentru produsele a căror depozitare necesită condiții
particulare de temperatură, umiditate etc.
Echipamentele trebuie să fie bine întreținute și să facă
periodic obiectul unei validări;
Balanțele, vesela și celelalte echipamente utilizate la
preparare, precum și toate documentele oficiale trebuie să
fie conforme cu cerințele în vigoare.
3.3 Reguli de bună practică privind farmacistul și
personalul farmaciei
3.3.1. Responsabilități
Fiecare farmacie este condusă de un farmacist-șef care
răspunde de activitatea farmaciei în ansamblul său.
Fiecare membru al personalului farmaciei trebuie să
aibă o fișă a postului în care vor fi clar definite atribuțiile
și responsabilitățile, în funcție de pregătirea profesională.
Codul de etică elaborat de Colegiul Farmaciștilor din
România va fi respectat de toți farmaciștii.
3.3.2. Competența farmacistului
Farmacistul trebuie să fie la curent cu noutățile în
domeniul științific și al legislației în vigoare, să își mențină

14

MONITORUL OFICIAL AL ROMÂNIEI, PARTEA I, Nr. 1.166/9.XII.2004

un nivel al competenței profesionale corespunzător
îndeplinirii sarcinilor profesionale cu eficiență.
Formarea continuă a farmaciștilor trebuie să constituie o
obligație profesională; această formare va cuprinde
participarea la cursuri, seminarii, congrese și la alte
manifestări științifice, reuniuni profesionale, învățământ la
distanță, precum și informarea prin lecturarea revistelor,
ziarelor sau a altor materiale științifice.
Activitățile profesionale sau de formare utile și
semnificative pentru cariera farmacistului trebuie să fie
cuprinse în curriculum vitae, ce va fi actualizat permanent.
3.3.3. Personalul farmaciei
Farmacistul trebuie să se asigure că personalul din
subordine are o pregătire corespunzătoare sarcinilor care îi
sunt încredințate.
Farmacistul trebuie să coordoneze, să verifice și să
evalueze fiecare sarcină încredințată personalului din
subordine.
La nivelul farmaciei se vor elabora norme care să
stabilească, atunci când este cazul, modul în care
farmacistul trebuie să intervină.
Ținuta farmacistului trebuie să fie demnă, impecabilă,
decentă, să inspire pacientului profesionalism, siguranță,
încredere.
O atenție deosebită se va acorda echipamentului de
lucru în farmacie (halat). Acesta va fi de culoare albă.
Personalul farmaciei va purta în mod obligatoriu un
ecuson pe care vor fi vizibile numele, funcția și gradul
profesional.
Pentru asigurarea unei înalte calități a activității
profesionale, farmacia trebuie să dispună de un număr
adecvat de farmaciști, în funcție de volumul activității și de
programul de funcționare.
Responsabilitățile unei persoane nu trebuie extinse
într-atât încât să prezinte riscuri pentru calitatea serviciilor.
3.3.4. Proceduri de autoevaluare a activităților profesionale
și asigurarea calității acestora
La nivelul farmaciei se vor stabili norme de calitate care
nu numai să permită o autoevaluare a calității activității
profesionale, dar să constituie și o bază pentru o evaluare
(audit) externă.
Este recomandabil ca farmaciștii să urmeze stagii de
instruire privind realizarea auditului în farmacie și să
utilizeze cunoștințele primite pentru a proceda la
autoevaluarea activităților lor profesionale.
Farmaciștii trebuie să participe la evaluări (audituri)
externe adecvate.
3.4. Reguli de bună practică privind eliberarea
medicamentelor pe bază de prescripție medicală
3.4.1. Primirea prescripției medicale și verificarea
autenticității conținutului său
Fiecare farmacie trebuie să aibă o procedură bine
definită pentru activitatea de primire a prescripțiilor
medicale.
În cadrul acestei proceduri vor fi prevăzute resursele
umane și materiale necesare pentru a se asigura că
prescripțiile medicale sunt eliberate cu eficiență și în
securitate și, dacă este necesar, într-o colaborare eficientă
și permanentă cu pacientul.

O procedură adecvată trebuie să permită farmacistului:
• să identifice pacientul, medicul care o prescrie,
organismul emitent, organismul plătitor;
• să verifice autenticitatea prescripției medicale;
• în cazul în care prescripția medicală nu poate fi
onorată, să ajute pacientul să rezolve problema în cauză;
• să identifice medicamentul, să verifice forma
farmaceutică, concentrația, dozele, posologia, modul de
prezentare, calea de administrare și durata tratamentului.
3.4.2. Evaluarea prescripției medicale de către farmacist
Farmacistul trebuie să utilizeze toată experiența sa
profesională pentru evaluarea prescripției medicale în ceea
ce privește:
• toate aspectele terapeutice (farmaceutice și
farmacologice);
• adaptarea sa la persoana în cauză;
• contraindicațiile și interacțiunile medicamentelor
conținute;
• unele aspecte sociale, de reglementare și, de
asemenea, unele aspecte economice.
După efectuarea acestui control, farmacistul trebuie să
stabilească o legătură cu medicul care a emis prescripția
medicală, pentru orice problemă ivită.
Această analiză poate fi făcută de farmacist prin
utilizarea următoarelor mijloace de informare:
• întrebări lămuritoare adresate pacientului sau
persoanei care se ocupă de el;
• întrebări adresate medicului în caz de nelămuriri sau
ori de câte ori este nevoie de informații suplimentare;
• utilizarea materialelor, manualelor științifice existente în
biblioteca farmaciei, a reglementărilor în vigoare etc.;
• informații provenind de la centrele de farmacovigilență,
autoritățile competente sau de la producătorii de
medicamente.
Este de dorit ca fiecare farmacie să dezvolte o bază de
date pentru fiecare pacient, menționându-se medicamentele
luate; este de preferat ca această bază de date să fie
păstrată și pe suport magnetic.
Bazele de date trebuie să fie păstrate cu acordul
prealabil și explicit al pacientului, pentru toți pacienții sau
numai pentru anumite categorii bine determinate.
Farmacistul trebuie însă să asigure un sistem care să
garanteze confidențialitatea datelor individuale ale
pacienților.
3.4.3. Pregătirea și eliberarea medicamentelor prescrise:
În cazurile în care substituția este permisă sau când
există acceptul medicului pentru ca un medicament
alternativ să fie eliberat, farmacistul își va utiliza toată
competența profesională pentru a selecționa medicamentele
similare celor prescrise, înțelegându-se prin aceasta
aceeași compoziție calitativă și cantitativă în principii active,
aceeași formă farmaceutică, aceeași concentrație și dacă
bioechivalența este demonstrată prin studii corespunzătoare.
În consecință, farmacistul trebuie să dispună de o
informare precisă și pertinentă asupra calității și
bioechivalenței medicamentelor.

MONITORUL OFICIAL AL ROMÂNIEI, PARTEA I, Nr. 1.166/9.XII.2004
Înainte de a efectua o substituție, dacă sunt îndeplinite
prevederile prevăzute anterior, farmacistul va informa
pacientul.
Este recomandabil ca între medici și farmaciști să se
încheie protocoale prin intermediul cărora să se poată
transmite informații utile de la farmaciști la medici.
În cazuri de urgență, când farmacistul nu are în stoc
medicamentul prescris și estimează că este în interesul
pacientului să îi elibereze un medicament alternativ, iar
medicul care l-a prescris nu poate fi contactat înainte de
eliberare, atunci farmacistul îl va informa pe medic cât mai
rapid posibil asupra acțiunii pe care a întreprins-o și
asupra rațiunilor potrivit cărora a acționat astfel.
3.4.4. Surse de aprovizionare cu medicamente și cu alte
produse de sănătate
Toate aspectele legate de aprovizionarea farmaciei cu
medicamente, substanțe farmaceutice și cu materiale de
ambalaj sunt în responsabilitatea farmacistului.
Farmacistul trebuie să își cunoască furnizorii și să îi
aleagă utilizând diverse criterii de calitate, în acord cu
Regulile de bună practică de distribuție angro.
3.4.5. Prepararea și asigurarea calității medicamentelor
magistrale și oficinale
Fiecare farmacie trebuie să dispună de echipamente
adecvate pentru prepararea prescripțiilor magistrale și a
medicamentelor oficinale (galenice).
Prepararea medicamentelor la nivelul farmaciei va
respecta următoarele condiții:
• metoda de preparare aleasă trebuie să fie bine
documentată;
• să se respecte regulile de bună practică de preparare;
• să se elaboreze proceduri în vederea asigurării
calității, siguranței și eficacității produsului;
• să se stabilească, pentru fiecare produs preparat, o
durată de conservare.
3.4.6. Condițiile de eliberare a medicamentelor către
pacienți
La eliberarea medicamentelor, farmacistul trebuie să
utilizeze toate cunoștințele în domeniu asupra stabilității
(fizico-chimice și microbiologice) a preparatelor astfel încât
să fie garantată conservarea acestora pe toată durata
stabilită. Se vor verifica data de expirare și integritatea
ambalajelor.
Farmacistul trebuie să garanteze calitatea medicamentelor
la data eliberării lor din farmacie.
3.4.7. Consilierea pacientului sau a reprezentantului său
Consilierea pacientului sau a reprezentantului său are
ca scop asigurarea că acesta primește și înțelege o
informație scrisă și orală suficientă pentru obținerea
beneficiului maxim al tratamentului prescris.
Farmacistul, în calitatea sa de membru al echipei de
profesioniști în sănătate, trebuie să depună toate eforturile
pentru a se asigura că informația furnizată pacienților
corespunde cu cea dată de alți profesioniști din sănătate,
implicați în îngrijirea pacientului.
Farmacistul va da toate informațiile necesare pentru o
utilizare sigură, corectă și eficace a medicamentului, într-o
formă potrivită necesităților fiecărui pacient.

15

În afara comunicării orale, informația sau sfatul
farmacistului poate fi și sub formă scrisă sau prin
intermediul altor mijloace adecvate.
Contraindicațiile, interacțiunile medicamentoase,
eventualele efecte secundare, menționate în prospectul de
informare a pacientului, trebuie repetate și accentuate,
dacă va fi necesar pentru pacient, înainte de eliberarea
medicamentului.
Farmacistul trebuie să se asigure că pacientul sau
persoana în grija căruia se află este în totalitate edificată
asupra următoarelor aspecte: acțiunea medicamentului,
modul de administrare (cum, când și cât), durata
tratamentului, eventualele efecte nedorite, interacțiuni și
precauții de respectat.
3.4.8. Urmărirea tratamentului prescris
Farmaciștii trebuie îndemnați să participe alături de
medici la evaluarea unui tratament aplicat unui pacient sau
unui grup de pacienți prin încheierea în acest scop a unui
protocol între medic și farmacist. În aceste cazuri, acordul
pacienților este esențial atât în ceea ce privește metoda
folosită, cât și în ceea ce privește păstrarea
confidențialității.
Dacă pe durata tratamentului sunt înregistrate efecte
adverse, acestea se declară fie de medic, fie de farmacist,
prin completarea unui formular pus la dispoziție de Agenția
Națională a Medicamentului, numai în cadrul activității
naționale de farmacovigilență.
3.4.9. Înregistrarea activităților profesionale
Farmacistul trebuie să păstreze evidențele activității
desfășurate astfel încât să se poată efectua orice verificare
ulterioară.
Este necesar să se păstreze la zi toate prescripțiile de
medicamente psihotrope, stupefiante sau alte medicamente,
în conformitate cu reglementările în vigoare privind aceste
categorii de medicamente.
În orice moment, la nivelul farmaciei trebuie să se poată
identifica sursa de proveniență a oricărui medicament.
Toate atenționările cu privire la un medicament sau la
legislația farmaceutică, transmise de autoritățile competente
din România, trebuie înregistrate și puse în aplicare
imediat sau, după caz, la termenul precizat.
La nivelul fiecărei farmacii trebuie să existe o modalitate
de înregistrare și, după caz, de rezolvare a reclamațiilor
primite asupra serviciilor farmaceutice pe care le asigură.
3.5. Reguli de bună practică privind încurajarea
utilizării raționale a medicamentelor
Farmaciștii trebuie încurajați să participe la nivel local
sau național la cercetarea privind utilizarea rațională a
medicamentelor și a studiilor farmaco-epidemiologice.
Farmaciștii trebuie să aibă acces la surse de informații
de referință asupra medicamentelor atât din punct de
vedere terapeutic, cât și al calității farmaceutice. Ei trebuie
să aibă acces, atât la nivel local, național, cât și
internațional, la surse de informații care să le permită
utilizarea sigură și rapidă a informațiilor de care au nevoie
în activitatea lor.
Farmaciștii trebuie, pe de o parte, să constituie o sursă
de informare independentă asupra prescrierii și utilizării
raționale a medicamentelor și, pe de altă parte, să ia parte

16

MONITORUL OFICIAL AL ROMÂNIEI, PARTEA I, Nr. 1.166/9.XII.2004

activă la programele de formare destinate altor profesioniști
din sănătate.
3.5.1. Documentarea în domeniul cercetării și al exercitării
profesiei
Farmaciștii au, printre alte responsabilități profesionale,
și pe acelea de a participa la cercetarea terapeutică și de
a se documenta asupra experiențelor și activităților legate
de exercitarea profesiei lor.
Farmaciștii trebuie încurajați să colaboreze la punerea
în practică a programelor de cercetare asupra exercitării
actului farmaceutic, asupra terapeuticii raționale, a utilizării
medicamentelor, a studiilor în farmacoepidemiologie și
farmacoeconomie în economie sanitară.
Asemenea programe vor trebui puse în practică în
cooperare cu alți profesioniști din sănătate, din universități
sau din alte organisme private ori publice, care participă la
cercetare sau își oferă serviciile în sănătatea publică.
Farmaciștii trebuie să facă parte din echipa de
profesioniști în sănătate implicați în studiile clinice asupra
medicamentelor.
3.5.2. Automedicația
Automedicația este permisă numai în cazul
medicamentelor care se pot elibera și fără prescripție
medicală (OTC).
3.5.2.1. Protocoale de automedicație
Pentru fiecare problemă de sănătate care poate fi
tratată de pacientul însuși, la eliberarea medicamentelor ar
trebui stabilite protocoale pentru farmacist în ceea ce
privește procedura de urmat în farmacie.
Personalul format adecvat poate primi delegare în limita
competențelor sale pentru a da sfaturi în ceea ce privește
automedicația, dacă protocolul precizează când trebuie ca
acest personal să se adreseze farmacistului.
3.5.2.2. Evaluarea adecvată a nevoilor
Când este solicitat un sfat sau un medicament OTC,
farmacistul trebuie să fie sigur că primește suficiente
informații pentru evaluarea problemei sănătății individuale și
specifice a pacientului, cum ar fi: natura și durata
simptomelor, acțiunile deja întreprinse, medicamentele care
au fost eventual utilizate etc.
Farmacistul ar trebui să determine dacă simptomele pot
fi asociate cu o problemă gravă de sănătate. În acest caz
trebuie să trimită pacientul la medic pentru un aviz medical
imediat. Dacă este o problemă minoră, va da sfaturile

adecvate și nu va dispune eliberarea medicamentului decât
dacă este necesar.
3.5.2.3. Eliberarea unui medicament OTC
Farmacistul se va baza pe experiența sa în
selecționarea medicamentelor OTC, în funcție de calitatea
acestora, inocuitatea lor și avantajele formulărilor eficiente.
Când eliberează un medicament OTC, farmacistul
trebuie să facă tot posibilul ca pacientul sau persoana care
se ocupă de pacient să nu aibă nici un dubiu asupra:
• acțiunii medicamentului;
• modului de administrare (cum și cât);
• duratei tratamentului;
• efectelor secundare, contraindicațiilor și eventualelor
interacțiuni.
Farmacistul trebuie să evalueze eficacitatea produsului
eliberat în cooperare cu pacientul și să îl sfătuiască să
consulte un medic dacă simptomele persistă.
Referințe bibliografice:
1. Bonnes Pratiques de Pharmacie en Europe —
Groupement Pharmaceutique de l’Union Europeenne, 1996,
www.ordre.pharmacien./fr./jaune/index3.htm
2. Good Pharmacy Practice (GPP) in Community and
Hospital Pharmacy Setting, World Health Organization,
1996, WHO/PHARM/DAP 96.1
3. Good Pharmacy Practice (GPP) in Developing
Countries — Recommendation for Step-wise Implementation,
International
Pharmaceutical
Federation,
1997,
www.fip.org./pdf/GPP 97 în format PDF
4. Legea nr. 305/2004 privind exercitarea profesiei de
farmacist, precum și organizarea și funcționarea Colegiului
Farmaciștilor din România
5. Ordinul ministrului sănătății nr. 56/1974 privind
aprobarea Normelor generale de organizare și funcționare
a unităților sanitare, norme tehnice în unele domenii ale
asistenței medicale, Editura Medicală, București, 1974
6. Sorin Leucuta — redactor coordonator, Farmacistul,
furnizor de servicii de sănătate, Editura Medicală
Universitară îIuliu Hațieganu“, Cluj-Napoca, 2003
7. Iuliana Popovici, D. Lupuliasa — Tehnologie
farmaceutică, vol. I, Editura Polirom, ediția a II-a.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.166/9.XII.2004 conține 16 pagini.

Prețul de vânzare 18.500 lei

ISSN 1453—4495

