Anul 172 (XVI) — Nr. 1.145

PARTEA

I

LEGI, DECRETE, HOTĂRÂRI ȘI ALTE ACTE

Vineri, 3 decembrie 2004

SUMAR

Nr.

Pagina
HOTĂRÂRI ALE GUVERNULUI ROMÂNIEI

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

1.903. — Hotărâre pentru aprobarea Normelor
metodologice privind atribuirea conducerii planului
sectorial, contractarea, finanțarea, monitorizarea și
evaluarea programelor și a proiectelor componente
ale planului sectorial de cercetare-dezvoltare
finanțat din bugetul Ministerului Agriculturii,
Pădurilor și Dezvoltării Rurale ................................

1–5

1.947. — Hotărâre privind aprobarea Regulamentului de
organizare și funcționare a Institutului Național de
Cercetare-Dezvoltare pentru Fizica Pământului —
INCDFP București .....................................................

6–11

1.441. — Ordin al ministrului sănătății privind aprobarea
Ghidului pentru efectuarea inspecțiilor de bună
practică de fabricație ...............................................

11–15

1.586. — Ordin al ministrului finanțelor publice pentru
publicarea Addendumului la Memorandumul de
finanțare dintre Guvernul României și Comisia
Europeană privind Programul operațional de țară
1996 pentru România PH/96/3771, semnat la
București la 30 august 2004 ..................................

16

2

MONITORUL OFICIAL AL ROMÂNIEI, PARTEA I, Nr. 1.145/3.XII.2004

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Normelor metodologice privind atribuirea conducerii planului sectorial,
contractarea, finanțarea, monitorizarea și evaluarea programelor și a proiectelor componente
ale planului sectorial de cercetare-dezvoltare finanțat din bugetul
Ministerului Agriculturii, Pădurilor și Dezvoltării Rurale
În temeiul art. 108 din Constituția României, republicată, și al art. 6 alin. (2) lit. b2) din Legea nr. 290/2002
privind organizarea și funcționarea unităților de cercetare-dezvoltare din domeniile agriculturii, silviculturii, industriei
alimentare și a Academiei de Științe Agricole și Silvice îGheorghe Ionescu-Șișești“, cu modificările și completările
ulterioare,
Guvernul României adoptă prezenta hotărâre.
Articol unic. — Se aprobă Normele metodologice privind
atribuirea conducerii planului sectorial, contractarea,
finanțarea, monitorizarea și evaluarea programelor și a
proiectelor componente ale planului sectorial de cercetare-

dezvoltare finanțat din bugetul Ministerului Agriculturii,
Pădurilor și Dezvoltării Rurale, prevăzute în anexa care
face parte integrantă din prezenta hotărâre.

PRIM-MINISTRU

ADRIAN NĂSTASE
Contrasemnează:
Ministrul agriculturii, pădurilor și dezvoltării rurale,
Petre Daea
p. Ministrul educației și cercetării,
Radu Damian,
secretar de stat
p. Ministrul finanțelor publice,
Maria Manolescu,
secretar de stat
București, 4 noiembrie 2004.
Nr. 1.903.
ANEXĂ

NORME METODOLOGICE
privind atribuirea conducerii planului sectorial, contractarea, finanțarea, monitorizarea și evaluarea programelor
și a proiectelor componente ale planului sectorial de cercetare-dezvoltare finanțat din bugetul
Ministerului Agriculturii, Pădurilor și Dezvoltării Rurale
Art. 1. — (1) Ministerul Agriculturii, Pădurilor și
Dezvoltării Rurale, în calitatea sa de autoritate publică
finanțatoare, elaborează și finanțează propriul plan sectorial
de cercetare-dezvoltare îAgricultură, alimentație, silvicultură
și dezvoltare rurală“, denumit în continuare plan sectorial,
pentru care devine autoritate contractantă.
(2) Planul sectorial este avizat de Ministerul Educației și
Cercetării, în calitate de autoritate de stat pentru cercetaredezvoltare, în vederea interconectării și corelării cu
programele și prioritățile finanțate prin Planul național de
cercetare-dezvoltare.
(3) Planul sectorial conține programe și proiecte de
cercetare-dezvoltare grupate în funcție de obiectivele
strategiei de dezvoltare ale domeniului sau sectorului
coordonat de autoritatea contractantă, în vederea realizării
și/sau aplicării politicilor specifice prevăzute a se efectua
într-o perioadă determinată, în limita bugetului alocat.
(4) Pentru definitivarea planului sectorial Ministerul
Agriculturii, Pădurilor și Dezvoltării Rurale poate solicita
propuneri de proiecte de la diferite structuri reprezentative
din domeniile sale de activitate.

Art. 2. — (1) Programele și proiectele din cadrul
planului sectorial au următoarele particularități:
a) se derulează pe mai mulți ani, în concordanță cu
ciclul biologic al plantelor și animalelor, precum și cu
durata experimentării obligatorii în timp, determinată de
fluctuația condițiilor de mediu de la an la an;
b) etapele premergătoare contractării trebuie să se
realizeze în concordanță cu caracterul sezonier al lucrărilor
pentru cultivarea plantelor și creșterea animalelor;
c) pot fi realizate numai de unități specializate, cu
personal calificat și cu dotarea corespunzătoare.
(2) Având în vedere particularitățile prevăzute la
alin. (1), proiectele din cadrul planului sectorial se realizează
de unități și instituții de cercetare-dezvoltare de drept public
sau privat, cu personalitate juridică, în conformitate cu
prevederile art. 7 lit. a), b) și d) și ale art. 8 lit. A și B.a)
și b) din Ordonanța Guvernului nr. 57/2002 privind
cercetarea științifică și dezvoltarea tehnologică, aprobată cu
modificări prin Legea nr. 324/2003, cu modificările
ulterioare.

MONITORUL OFICIAL AL ROMÂNIEI, PARTEA I, Nr. 1.145/3.XII.2004
(3) Documentația pentru elaborarea și prezentarea
ofertei de participare la sistemul concurențial de atribuire a
serviciilor de cercetare-dezvoltare este elaborată de
Ministerul Agriculturii, Pădurilor și Dezvoltării Rurale.
Art. 3. — (1) Planul sectorial și proiectele componente
se întocmesc pentru întreaga lor perioadă de derulare, pe
baza următoarei structuri-cadru:
a) scopul planului sectorial;
b) durata planului sectorial;
c) bugetul estimativ alocat planului sectorial;
d) obiectivele de realizat ale planului sectorial în
conformitate cu Programul de guvernare, strategia
ministerului, adoptarea acquisului comunitar și cu alte
documente importante pentru dezvoltarea domeniului/
sectorului respectiv;
e) rezultatele estimate ale planului sectorial și
proiectelor;
f) proiectele asociate obiectivelor fiecărui program,
pentru care se indică: titlul, durata de realizare, conținutul —
în rezumat, rezultatele preconizate, modul de aplicare/
utilizare a rezultatelor obținute și bugetul estimat.
(2) Autoritatea contractantă stabilește, în cadrul
alocațiilor bugetare anuale aprobate pentru activitatea de
cercetare științifică, fondurile destinate finanțării planului
sectorial și le repartizează pe fiecare program și proiect
component, ținând seama de:
a) orientarea de dezvoltare generală la care trebuie să
contribuie și proiectele de cercetare-dezvoltare;
b) coerența și realismul proiectelor de cercetaredezvoltare;
c) impactul pozitiv al proiectelor asupra domeniului sau
sectorului respectiv;
d) mijloacele și resursele necesare pentru implementare.
Art. 4. — Criteriile de eligibilitate, condițiile de
desfășurare a procedurilor de achiziții și caietele de sarcini
sunt întocmite în conformitate cu prevederile Ordinului
ministrului finanțelor publice și al ministrului lucrărilor
publice, transporturilor și locuinței nr. 1.013/873/2001 privind
aprobarea structurii, conținutului și modului de utilizare a
Documentației standard pentru elaborarea și prezentarea
ofertei pentru achiziția publică de servicii.
Art. 5. — (1) În conformitate cu prevederile art. 8
alin. (1) lit. f) din Ordonanța de urgență a Guvernului
nr. 60/2001 privind achizițiile publice, aprobată cu modificări
și completări prin Legea nr. 212/2002, cu modificările și
completările ulterioare, pentru încheierea unui contract care
are ca obiect servicii de cercetare-dezvoltare remunerate
de autoritatea contractantă și ale căror rezultate nu sunt
necesare autorității contractante în propriul beneficiu,
autoritatea contractantă are obligația de a atribui contractul
de servicii de cercetare-dezvoltare pe baza unor criterii de
natură economică și, în măsura în care este posibil, prin
utilizarea sistemului concurențial adaptat la specificul
achiziției.
(2) În funcție de particularitățile activității de cercetaredezvoltare din domeniul agriculturii, silviculturii și dezvoltării
rurale, prezentate la art. 2 alin. (1), atribuirea contractului
de servicii de cercetare-dezvoltare se realizează:
a) prin negocierea competitivă, respectiv procedura prin
care autoritatea contractantă se consultă și negociază
clauzele contractuale, exclusiv prețul, cu mai mulți furnizori
de servicii de cercetare-dezvoltare din domeniul agriculturii,
silviculturii și dezvoltării rurale; sau

3

b) prin negocierea cu o singură sursă, care se aplică
în cazuri de excepție când pentru respectiva activitate de
cercetare-dezvoltare din domeniul agriculturii, silviculturii și
dezvoltării rurale nu există decât un singur furnizor. În
acest caz autoritatea contractantă se consultă și negociază
clauzele contractuale, inclusiv prețul, cu acel furnizor.
(3) Întocmirea documentației pentru elaborarea și
prezentarea ofertei, a condițiilor de finanțare și a modului
de realizare a contractului se va face în conformitate cu
prevederile Ordinului ministrului finanțelor publice și al
ministrului lucrărilor publice, transporturilor și locuinței
nr. 1.013/873/2001.
(4) În scopul evaluării ofertelor depuse în cadrul
competiției, autoritatea contractantă constituie, prin ordin al
ministrului agriculturii, pădurilor și dezvoltării rurale, o
comisie de evaluare a ofertelor tehnice și financiare,
formată din specialiști din domeniul respectiv și care
ulterior va avea rol și de comisie de monitorizare.
(5) La evaluarea ofertelor se va ține seama de
următoarele criterii specifice activității de cercetaredezvoltare:
a) cunoașterea situației curente în domeniu și gradul de
originalitate și inovare a propunerii;
b) abordarea științifică/tehnică, claritatea și modul de
adaptare a metodologiei;
c) competența științifică și/sau tehnică a personalului
propus, încadrarea fiecărei persoane numai cu contract
individual de muncă;
d) nivelul adecvat al bugetului propus;
e) calitatea managementului proiectului, inclusiv
planificarea resurselor;
f) planul de exploatare și/sau diseminare, transfer
tehnologic.
(6) Evaluarea ofertelor se realizează cu respectarea
prevederilor și a algoritmului de punctare prevăzute în
documentația de achiziții de servicii de cercetare-dezvoltare.
(7) Propunerile de oferte declarate câștigătoare de către
comisia de evaluare se transmit autorității contractante,
care decide asupra rezultatelor competiției, pe care le
comunică participanților.
(8) După aprobarea defalcării anuale a bugetului
planului sectorial, pentru fiecare proiect aprobat se încheie
un contract între autoritatea contractantă și ofertantul
declarat câștigător, în calitate de contractor, care are ca
obiect servicii de cercetare-dezvoltare.
(9) Prin contractul de servicii de cercetare-dezvoltare se
stabilesc cheltuielile estimate pentru întreaga perioadă de
realizare a proiectului și se angajează cheltuieli numai
pentru primul an.
(10) În cazul proiectelor cu o desfășurare pe mai mulți
ani, angajarea de cheltuieli pentru anii bugetari următori se
face anual prin act adițional la contractul de servicii de
cercetare-dezvoltare, în care vor fi prevăzute sumele pentru
finanțarea proiectelor respective, stabilite în limita alocațiilor
bugetare aprobate cu această destinație pentru anul
respectiv.
(11) Bugetul proiectului, prezentat pe categorii de
cheltuieli de cercetare-dezvoltare și de stimulare a inovării,
se întocmește conform prevederilor Hotărârii Guvernului
nr. 1.579/2002 pentru aprobarea Normelor metodologice
privind stabilirea categoriilor de cheltuieli pentru activități de
cercetare-dezvoltare și de stimulare a inovării, finanțate de
la bugetul de stat.

4

MONITORUL OFICIAL AL ROMÂNIEI, PARTEA I, Nr. 1.145/3.XII.2004

(12) Devizele antecalcul și postcalcul se întocmesc
potrivit anexei nr. 2 la Normele metodologice privind
stabilirea categoriilor de cheltuieli pentru activități de
cercetare-dezvoltare și de stimulare a inovării, finanțate de
la bugetul de stat, aprobate prin Hotărârea Guvernului
nr. 1.579/2002.
Art. 6. — (1) Autoritatea contractantă poate acorda
trimestrial, la solicitarea scrisă a contractorului, plăți în
avans în cuantum de până la 30% din valoarea plăților
prevăzute a fi efectuate în trimestrul respectiv pentru
execuția proiectului.
(2) Recuperarea avansului acordat potrivit prevederilor
alin. (1) se face la efectuarea plăților prevăzute în
contractul de finanțare pentru trimestrul respectiv.
(3) Autoritatea contractantă poate efectua plata în avans
pentru un trimestru numai dacă suma acordată în avans
pentru trimestrul precedent a fost recuperată integral.
(4) În cazul în care recuperarea avansului acordat este
programată să se efectueze în anul bugetar următor,
contractorul va prezenta, până la finele anului bugetar
curent în care a fost acordat avansul, un deviz justificativ
al cheltuielilor efectuate, prin care confirmă utilizarea
integrală și conform destinațiilor legale a avansului acordat.
(5) Plățile în avans prevăzute la alin. (1) se efectuează,
după semnarea contractului de finanțare, în baza convenției
de acordare a avansului, încheiată între părți.
Art. 7. — (1) În vederea calculării costurilor aferente
fiecărui proiect și fazelor sale de execuție pe baza
cheltuielilor înregistrate în contabilitatea generală,
contractorii asigură:
a) colectarea cheltuielilor directe pe fiecare proiect,
precum și pe faze de execuție;
b) repartizarea cheltuielilor indirecte pe baza
coeficienților stabiliți în funcție de criteriile de repartizare
adoptate de contractor.
(2) Pe baza operațiunilor prevăzute la alin. (1)
contractorul întocmește devizul postcalcul pentru fiecare
proiect, pe faze de execuție.
(3) Devizul postcalcul va fi semnat de directorul
economic sau de contabilul-șef și de reprezentantul
autorizat al contractorului, care răspund potrivit legii pentru
exactitatea, realitatea și legalitatea cheltuielilor înscrise în
acesta.
Art. 8. — (1) Decontarea cheltuielilor aferente fazelor de
execuție realizate în cadrul proiectelor se efectuează în
limita valorii acestor faze, prevăzută în contractul de
finanțare, la valoarea cheltuielilor înscrise în devizul
postcalcul, pe baza următoarelor documente:
a) cerere de plată;
b) proces-verbal de avizare internă;
c) raport de activitate;
d) deviz postcalcul.
(2) Autoritatea contractantă centralizează decontările
lunare.
(3) Pentru efectuarea plății autoritatea contractantă emite
ordin de plată.
Art. 9. — Activitățile de monitorizare a proiectelor din
cadrul planului sectorial se realizează, în moduri specifice,
de contractor și de autoritatea contractantă.
Art. 10. — (1) Contractorul stabilește și aplică, în
condițiile legii, proceduri proprii de monitorizare prin care
asigură urmărirea, verificarea în mod sistematic și
adoptarea măsurilor adecvate în scopul realizării
obiectivelor prestabilite ale proiectelor din cadrul planului

sectorial, precum și utilizarea, în condiții de legalitate,
eficacitate și eficiență, a fondurilor alocate de la bugetul de
stat și prevăzute în contractul de finanțare.
(2) Pentru fiecare fază de execuție a unui proiect de
cercetare-dezvoltare din cadrul planului sectorial, realizată
în condițiile contractului de finanțare, contractorul
întocmește:
a) deviz postcalcul;
b) raport de activitate;
c) proces-verbal de avizare internă.
(3) După realizarea ultimei faze de execuție din anul
bugetar a proiectelor de cercetare-dezvoltare din cadrul
planului sectorial, contractorul elaborează un raport de
activitate pe anul respectiv privind proiectele componente și
transmite un exemplar al acestuia autorității contractante.
Art. 11. — (1) Autoritatea contractantă asigură, cu
respectarea prevederilor legale în vigoare, prin direcțiile
sale de specialitate, pentru fiecare fază de execuție a
proiectelor de cercetare-dezvoltare din cadrul programelor
planului sectorial, verificarea documentelor prezentate de
contractori în vederea decontării cheltuielilor efectuate și
compararea datelor și informațiilor conținute în acestea cu
prevederile corespunzătoare din contractele de finanțare.
(2) Comisia de evaluare prevăzută la art. 5 alin. (4)
asigură monitorizarea de specialitate a proiectelor din
cadrul planului sectorial, pe baza raportului de activitate
anual prevăzut la art. 10 alin. (3).
(3) Comisia de evaluare întocmește raportul anual de
evaluare care se aprobă de autoritatea contractantă.
(4) La repartizarea fondurilor pe fiecare proiect din
cadrul planului sectorial, autoritatea contractantă va ține
seama de propunerile comisiei de evaluare, prevăzute în
raportul de evaluare anual, precum și de necesitatea
asigurării cu prioritate a fondurilor destinate finanțării
proiectelor aflate în derulare.
Art. 12. — (1) În cazul solicitării justificate a uneia
dintre părți sau la recomandarea comisiei de evaluare, pot
fi făcute modificări și completări în structura planului
sectorial și a proiectelor componente, conform procedurilor
utilizate la atribuirea acestora sau prin act adițional la
contractul de finanțare, cu încadrarea în valoarea aprobată
a proiectului respectiv.
(2) Rezultatele cercetării obținute în cadrul proiectelor
componente ale planului sectorial aparțin contractorului,
dacă prin contract nu s-a prevăzut altfel.
(3) Rezultatele cercetării, după caz, pot fi transferate
altor structuri ale autorității contractante, prin ordin emis de
conducătorul autorității contractante.
(4) Ministerul Agriculturii, Pădurilor și Dezvoltării Rurale
poate atribui în sistem competițional sau direct contracte
de finanțare pentru achiziționarea serviciilor de conducere
a planului sectorial în condițiile stabilite prin prezentele
norme metodologice.
(5) Modelele documentelor specifice vor fi aprobate prin
ordin al ministrului agriculturii, pădurilor și dezvoltării rurale,
în termen de 30 de zile de la data publicării în Monitorul
Oficial al României, Partea I, a prezentelor norme
metodologice.
(6) Definițiile termenilor utilizați în cuprinsul prezentelor
norme metodologice sunt prevăzute în anexa care face
parte integrantă din acestea.

MONITORUL OFICIAL AL ROMÂNIEI, PARTEA I, Nr. 1.145/3.XII.2004

5
ANEXĂ
la normele metodologice

DEFINIȚIILE TERMENILOR UTILIZAȚI

1. autoritate contractantă — parte într-un contract de
finanțare, care, fie în baza legii, fie în baza unui alt
contract de finanțare legal încheiat, la care a avut calitatea
de contractor, finanțează realizarea unui obiectiv, stabilind
în mod univoc condițiile în care cealaltă parte va realiza
contractul ce se încheie în acest scop;
2. comisie de evaluare — grup format din persoane
desemnate de autoritatea contractantă după criterii de
competență, multidisciplinaritate, obiectivitate și imparțialitate,
în vederea evaluării ofertelor în cadrul unei licitații sau al
unor proceduri competiționale simplificate;
3. conducător de program/proiect — autoritatea de stat
contractantă, în cazul programelor conduse de aceasta, sau
contractorul, într-un contract de finanțare al cărui obiect este
procurarea de servicii de conducere de program/proiect și,
după caz, de realizare/execuție a proiectelor situate pe
ultimul nivel de detaliere a programului;
4. contract de servicii de cercetare-dezvoltare —
contractul în care una dintre părți, denumită autoritate
contractantă, are dreptul și obligația de a impune în mod
univoc celeilalte părți, denumită contractor, obiectivele
pentru care se face finanțarea și condițiile în care se
realizează finanțarea serviciilor de cercetare-dezvoltare;
5. contractor — parte într-un contract de finanțare, care,
acceptând finanțarea și condițiile asociate acesteia, stabilite
de autoritatea contractantă, se obligă să asigure realizarea
contractului;
6. evaluare — analiza rezultatelor obținute în timpul și
după implementarea programului/proiectului și indicarea
unor acțiuni corective, acolo unde este cazul, în vederea
obținerii rezultatelor și atingerii obiectivelor prevăzute;
7. monitorizare — activitatea de a urmări, a observa, a
măsura și a verifica în mod sistemic, precum și de a
promova măsurile adecvate pentru a menține pe calea
predefinită o operațiune, un proces sau altele asemenea;
8. ofertant — potențial contractor care a depus o
ofertă/propunere de proiect;
9. ofertă — propunerea tehnică și propunerea financiară
asociată acesteia, elaborate de către un potențial contractor
în baza invitației primite de acesta de la autoritatea
contractantă pentru a participa la licitație sau la o
procedură competițională simplificată;
10. propunere de proiect — solicitare de finanțare a unui
proiect inițiat de un potențial contractor, elaborat de către
acesta în cadrul tematic și cu respectarea condițiilor
indicate prin pachetul de informații al unui program, în
scopul de a participa la o competiție de selectare a
contractorilor, organizată în cadrul acelui program/proiect
prin procedura de evaluare a propunerilor de proiecte;
11. raport de activitate — document elaborat de
conducătorul de program/proiect, pe baza comparării
stadiului efectiv al programului/proiectului cu stadiul

prevăzut prin instrumentele de planificare și programare. În
cazul în care conducătorul de program/proiect este
autoritate contractantă, raportul de activitate se elaborează
pe baza informațiilor conținute în rapoartele de activitate
ale proiectelor finanțate prin program/proiect, rapoarte care,
la rândul lor, se elaborează de către conducătorii de
proiecte. Raportul de activitate descrie activitățile
desfășurate în perioada de referință, evidențiază întârzierile
și necorelările apărute în derularea programului/proiectului
și cauzele acestora și propune măsuri corective;
12. raport final de activitate — instrument de monitorizare
a implementării unui program/proiect, elaborat de
conducătorul de program/proiect la încheierea implementării
programului/proiectului, pe baza comparării stadiului final
obținut cu cel prevăzut prin instrumente de planificare și
programare;
13. raport de evaluare — document elaborat numai de
către sau prin grija autorității contractante. Raportul de
evaluare a programului se elaborează de către monitorul
de program, iar raportul de evaluare a proiectului se
elaborează de către responsabilul de proiect. Raportul
intermediar de evaluare a programului se elaborează la
periodicitatea prevăzută prin contractul de servicii de
cercetare-dezvoltare, de regulă trimestrial sau semestrial, iar
raportul intermediar de evaluare a proiectului se elaborează
anual. Raportul independent de evaluare se elaborează de
către echipe de evaluatori externi programului/proiectului,
alcătuite la solicitarea autorității contractante. Raportul de
evaluare se elaborează pe baza comparării rezultatelor
efective cu cele planificate, cu accent pe analiza eficienței
utilizării
fondurilor.
Raportul
de
evaluare
a
programului/proiectului se elaborează pe baza informațiilor
conținute în rapoartele de activitate ale programelor/
proiectelor finanțate prin program/proiect. În cazul în care
conducătorii acestor proiecte sunt, la rândul lor, autorități
contractante, raportul de evaluare a programului/proiectului
se elaborează și pe baza rapoartelor de evaluare a
proiectelor finanțate prin program/proiect;
14. caiet de sarcini — document prin care se stabilesc
cerințele ce trebuie respectate de potențialii contractori în
elaborarea ofertei, document elaborat de către autoritatea
contractantă în vederea atribuirii contractului de finanțare
prin licitație, proceduri competiționale simplificate sau prin
atribuire directă;
15. documentația standard — document pentru
elaborarea și prezentarea ofertei, care asigură punerea la
dispoziția tuturor potențialilor candidați/ofertanți a
informațiilor necesare privind aplicarea procedurii pentru
atribuirea contractului de achiziție publică și reprezintă
modelul pe baza căruia autoritatea contractantă are
obligația de a întocmi fiecare documentație pentru
elaborarea și prezentarea ofertei.

6

MONITORUL OFICIAL AL ROMÂNIEI, PARTEA I, Nr. 1.145/3.XII.2004
GUVERNUL ROMÂNIEI

HOTĂRÂRE
privind aprobarea Regulamentului de organizare și funcționare a Institutului Național
de Cercetare-Dezvoltare pentru Fizica Pământului — INCDFP București
În temeiul art. 108 din Constituția României, republicată, și al art. 19 alin. (2) din Ordonanța Guvernului
nr. 57/2002 privind cercetarea științifică și dezvoltarea tehnologică, aprobată cu modificări și completări prin Legea
nr. 324/2003, cu modificările ulterioare,
Guvernul României adoptă prezenta hotărâre.
Art. 1. — Se aprobă Regulamentul de organizare și
funcționare a Institutului Național de Cercetare-Dezvoltare
pentru Fizica Pământului — INCDFP București, aflat în
coordonarea Ministerului Educației și Cercetării, prevăzut în
anexa care face parte integrantă din prezenta hotărâre.
Art. 2. — Prezenta hotărâre intră în vigoare la 30 de zile
de la data publicării ei în Monitorul Oficial al României,
Partea I.
Art. 3. — Pe data intrării în vigoare a prezentei hotărâri
se abrogă prevederile art. 4, anexa nr. 1 — Structura
organizatorică — și anexa nr. 2 — Regulamentul de
organizare și funcționare a Institutului Național de
Cercetare-Dezvoltare pentru Fizica Pământului — INCDFP

București la Hotărârea Guvernului nr. 1.313/1996 privind
înființarea Institutului Național de Cercetare-Dezvoltare
pentru Fizica Pământului — INCDFP București, publicată în
Monitorul Oficial al României, Partea I, nr. 330 din
9 decembrie 1996, cu modificările și completările ulterioare.
Art. 4. — Articolul 2 din Hotărârea Guvernului
nr. 1.313/1996, cu modificările și completările ulterioare, se
modifică și va avea următorul cuprins:
îArt. 2. — Institutul Național de Cercetare-Dezvoltare
pentru Fizica Pământului — INCDFP București este
persoană juridică cu sediul în comuna Măgurele,
str. Călugăreni nr. 12, județul Ilfov.“

PRIM-MINISTRU

ADRIAN NĂSTASE
Contrasemnează:
p. Ministrul educației și cercetării,
Radu Damian,
secretar de stat
p. Ministrul muncii, solidarității sociale și familiei,
Valentin Mocanu,
secretar de stat
p. Ministrul finanțelor publice,
Gheorghe Gherghina,
secretar de stat
București, 10 noiembrie 2004.
Nr. 1.947.
ANEXĂ

REGULAMENT
de organizare și funcționare a Institutului Național de Cercetare-Dezvoltare
pentru Fizica Pământului — INCDFP București
CAPITOLUL I

Art. 2. — (1) Institutul național este înființat în scopul

Dispoziții generale

desfășurării activității de cercetare științifică și dezvoltare

Art. 1. — (1) Institutul Național de Cercetare-Dezvoltare
pentru Fizica Pământului — INCDFP București, denumit în
continuare institut național, este persoană juridică română,
cu sediul în comuna Măgurele, str. Călugăreni nr. 12,
județul Ilfov, aflată în coordonarea Ministerului Educației și
Cercetării, denumit în continuare minister coordonator.
(2) Institutul național funcționează pe bază de gestiune
economică și autonomie financiară, calculează amortismente
și conduce evidența contabilă în regim economic și își
desfășoară activitatea în conformitate cu prevederile
Ordonanței Guvernului nr. 57/2002 privind cercetarea
științifică și dezvoltarea tehnologică, aprobată cu modificări
și completări prin Legea nr. 324/2003, cu modificările
ulterioare, precum și ale prezentului regulament.

tehnologică în domeniul fizicii Pământului, în general, și al
seismologiei, în principal.
(2) Institutul național contribuie, în principal, la
elaborarea strategiei de dezvoltare a domeniului său potrivit
Hotărârii Guvernului nr. 1.313/1996 privind înființarea
Institutului Național de Cercetare-Dezvoltare pentru Fizica
Pământului — INCDFP București, cu modificările ulterioare,
și la realizarea cu prioritate a obiectivelor științifice și
tehnologice stabilite prin Programele naționale de cercetare
științifică, dezvoltare tehnologică și inovare.

MONITORUL OFICIAL AL ROMÂNIEI, PARTEA I, Nr. 1.145/3.XII.2004
CAPITOLUL II
Obiectul de activitate
Art. 3. — (1) Obiectul de activitate al institutului
național, definit conform codurilor CAEN 73 și 74, cuprinde,
în principal:
A. Activități de cercetare-dezvoltare:

I. În cadrul Planului național de cercetare-dezvoltare și
inovare, cu o pondere majoritară din total activități, institutul
efectuează:
1. cercetări fundamentale și aplicative referitoare la:
a) procesele fizice din focarele cutremurelor de pământ;
b) procese seismotectonice;
c) predicția cutremurelor de pământ pe baza
precursorilor geofizici și geodezici;
d) seismologie inginerească;
e) microzonarea seismică a localităților dens populate
din România;
f) structura internă profundă a Pământului;
g) evaluarea și reducerea riscului seismic pe teritoriul
României;
h) tomografie seismică;
i) monitorizarea desfășurării în timp real a cutremurelor
puternice;
2. elaborarea de standarde în domeniul zonării (harta
hazardului seismic al teritoriului românesc) și microzonării
seismice (hazardul seismic local) a localităților dens
populate.
II. Alte activități de cercetare științifică și dezvoltare
tehnologică în cadrul cărora institutul efectuează elaborarea
de studii și cercetări de amplasament seismic pentru
centrale nuclearo-electrice și pentru alte obiective de
importanță națională, precum baraje, construcții militare,
poduri, spitale, școli și altele asemenea
III. Pentru realizarea planurilor sectoriale și a
programelor nucleu în domeniul fizicii Pământului, institutul
efectuează:
a) cercetări privind predicția cutremurelor puternice de
pământ vrâncene, de teren lung și scurt;
b) cercetări privind realizarea unor sisteme de alarmare
seismică în timp real a obiectivelor industriale și a altor
instalații de interes național la cutremure puternice;
c) cercetări privind tomografia seismică a unor baraje
pentru evitarea unor catastrofe;
d) cercetări privind realizarea hărții seismice a
desfășurării cutremurului puternic în timp real (Shake/Quake
Map);
e) cercetări privind realizarea hărții de hazard seismic al
României în lumina normelor europene EC8.
IV. În cadrul programelor internaționale de cercetaredezvoltare, institutul efectuează:
a) cercetări privind regiunile seismice limitrofe României
și cele care influențează seismicitatea României;
b) monitorizarea seismicității exploziilor nucleare și a
altor surse seismice, asigurând participarea tehnică a
României la activități în sprijinul aplicării prevederilor
Tratatului de interzicere totală a experiențelor nucleare,
adoptat de Adunarea Generală a Națiunilor Unite la

7

10 septembrie 1996, ratificat de România prin Legea
nr. 152/1999.
B. Activități conexe activității de cercetare-dezvoltare, desfășurate în
domeniul propriu de activitate, cu avizul autorității de stat pentru
cercetare-dezvoltare și, după caz, cu autorizarea instituțiilor abilitate,
constând în:

a) participarea la elaborarea strategiei domeniului,
institutul desfășurând activitatea de coordonare pe plan
național a programelor de seismologie, în principal, și de
fizica Pământului, în general;
b) formarea și specializarea profesională în domeniul
propriu de activitate și specializarea de cercetători în
domeniul fizicii Pământului;
c) asistență tehnică, consultanță, furnizarea de servicii
științifice și tehnologice economiei privind protecția
antiseismică a populației și a instalațiilor industriale cu risc
major la cutremurele puternice;
d) editarea și tipărirea publicațiilor din domeniul fizicii
Pământului;
e) prestarea de servicii în domeniul siguranței în
exploatare la cutremure a unor obiective de interes
național, precum C.N.E. Cernavodă, baraje, construcții
social-economice și culturale, obiective militare, poduri,
rezervoare cu produse chimice și altele asemenea;
f) managementul transferului tehnologic, inclusiv
urmărirea și participarea directă prin departamentul de
transfer tehnologic;
g) execuția de unicate și serii mici în cadrul activității
de microproducție a laboratoarelor și de transfer tehnologic;
h) activitatea de comerț interior și de import-export
aferentă obiectului său de activitate, în condițiile legii.
(2) În cadrul obiectivului său de activitate, institutul
național poate colabora și la realizarea unor activități de
cercetare-dezvoltare privind domeniile strategice și de
apărare națională sau poate desfășura și alte activități
conexe, cu aprobarea ministerului coordonator și cu avizul
autorității de stat pentru cercetare-dezvoltare.
CAPITOLUL III
Patrimoniul
Art. 4. — (1) Patrimoniul institutului național, stabilit pe
baza situațiilor financiare anuale la data de 30 iunie 2004,
este de 25.272.122 mii lei, din care imobilizări corporale
8.959.693 mii lei și necorporale 1.007.187 mii lei și active
circulante 15.305.242 mii lei.
(2) Institutul național administrează, cu diligența unui
bun proprietar, bunuri proprietate publică și privată a
statului, precum și bunurile proprii dobândite în condițiile
legii sau realizate din venituri proprii. Bunurile proprietate
publică și privată a statului administrate de institutul
național, precum și bunurile proprii dobândite în condițiile
legii sau realizate din venituri proprii, după caz, se
înregistrează distinct în patrimoniul acestuia.
(3) Rezultatele cercetărilor obținute în baza derulării unui
contract finanțat din fonduri publice aparțin institutului
național, în calitate de persoană juridică executantă,
precum și ordonatorului principal de credite, în egală
măsură, dacă prin contract nu s-a prevăzut altfel.
Rezultatele cercetărilor concretizate în active corporale sau
necorporale, obținute în baza derulării unor contracte

8

MONITORUL OFICIAL AL ROMÂNIEI, PARTEA I, Nr. 1.145/3.XII.2004

finanțate din fonduri private, precum și rezultatele obținute
din activități desfășurate în asocierea în participațiune sau
în entități cu personalitate juridică născute în urma altor
forme de asociere aparțin institutului național în calitate de
persoană juridică executantă.
(4) Administrarea, înregistrarea în evidența contabilă a
institutului național, precum și înstrăinarea, închirierea sau
concesionarea și casarea rezultatelor cercetărilor obținute în
baza derulării unui contract finanțat de la fonduri publice se
fac potrivit Ordonanței Guvernului nr. 57/2002, aprobată cu
modificări și completări prin Legea nr. 324/2003, cu
modificările ulterioare.
(5) În exercitarea drepturilor sale, institutul național
posedă și folosește bunurile aflate în patrimoniul său și,
după caz, dispune de acestea în condițiile legii, în scopul
realizării obiectului său de activitate.
(6) Institutul național poate efectua prestări de servicii
sau activități de microproducție și comerț, în mod direct și
prin asociere în participațiune, în scopul stimulării
valorificării rezultatelor cercetării, cu aprobarea autorității de
stat pentru cercetare-dezvoltare.
(7) Patrimoniul institutului național poate fi modificat
conform prevederilor legale în vigoare.
CAPITOLUL IV
Structura organizatorică și funcțională
Art. 5. — (1) Institutul național poate avea în structură
subunități, cu sau fără personalitate juridică, departamente,
secții, laboratoare și alte structuri organizatorice necesare
realizării obiectului său de activitate. Sediul subunităților se
prevede în hotărârea de înființare a institutului național,
înființarea sau desființarea acestora fiind aprobată prin
hotărâre a Guvernului.
(2) Structura organizatorică a institutului național se
aprobă prin ordin al conducătorului ministerului coordonator,
în termen de 30 de zile de la intrarea în vigoare a
prezentei hotărâri, și cuprinde, pe lângă structura
organizatorică prevăzută la alin. (1), și următoarele
compartimente: compartimentul juridic, compartimentul de
marketing, compartimentul financiar-contabil, compartimentul
de audit și control financiar, compartimentul de diseminare
a informațiilor, relații publice și mass-media.
(3) În funcție de specificul activității, prin decizie a
directorului general, cu aprobarea consiliului de
administrație, se pot organiza colective specializate sau
colective interdisciplinare proprii ori în colaborare cu alte
unități din țară sau din străinătate.
CAPITOLUL V
Organele de conducere
Art. 6. — Conducerea institutului național este asigurată de:
a) consiliul de administrație;
b) comitetul de direcție;
c) directorul general.
Art. 7. — Orientarea și coordonarea activității tehnicoștiințifice din institutul național sunt asigurate de consiliul
științific.

Art. 8. — (1) Relațiile dintre subunitățile aflate în
structura institutului național, precum și relațiile acestora cu
terții sunt stabilite de directorul general, care poate acorda
împuterniciri de reprezentare în numele institutului național,
cu avizul consiliului de administrație.
(2) Conducătorii subunităților din structura institutului
național răspund în fața consiliului de administrație și a
directorului general de îndeplinirea tuturor atribuțiilor,
responsabilităților și competențelor încredințate de aceștia.
Consiliul de administrație
Art. 9. — (1) Consiliul de administrație este format din
7 membri, cetățeni români, numiți prin ordin al ministrului
coordonator, cu avizul autorității de stat pentru cercetaredezvoltare, la propunerea conducerii autorității de la care
aceștia provin, pentru un mandat de 4 ani care poate fi
reînnoit.
(2) Din consiliul de administrație fac parte în mod
obligatoriu:
a) directorul general al institutului național, care este
președintele consiliului de administrație;
b) președintele consiliului științific al institutului național;
c) un reprezentant al autorității de stat pentru cercetaredezvoltare;
d) un reprezentant al Ministerului Finanțelor Publice;
e) un reprezentant al Ministerului Muncii și Solidarității
Sociale și Familiei;
f) doi specialiști din domeniu, propuși de ministerul
coordonator.
(3) Revocarea membrilor consiliului de administrație se
face de același organ care a făcut numirea, în caz de
abateri sau de nerespectare a îndatoririlor ce le revin.
Art. 10. — (1) Membrii consiliului de administrație își
păstrează calitatea de angajați la instituția sau unitatea de
la care provin, precum și toate drepturile și obligațiile care
derivă din această calitate.
(2) Pentru activitatea desfășurată membrii consiliului de
administrație beneficiază de o indemnizație lunară stabilită
de consiliul de administrație, dar nu mai mult de 20% din
salariul de bază al directorului general al institutului
național.
(3) Persoanele numite ca membri ai consiliului de
administrație nu pot face parte din mai mult de două
consilii de administrație ale institutelor naționale și nu pot
participa în aceeași calitate la alte unități cu care institutul
național are relații contractuale sau interese concurente.
(4) Sunt incompatibili cu calitatea de membru al
consiliului de administrație cei care, personal, soțul/soția ori
rudele până la gradul al doilea inclusiv, sunt, în același
timp, patroni sau asociați la alte unități cu același profil
sau cu care institutul național se află în relații comerciale
directe.
Art. 11. — (1) Consiliul de administrație are, în
principal, următoarele atribuții:
a) aprobă, la propunerea consiliului științific, strategia și
programele concrete de dezvoltare a institutului național, de
introducere a unor tehnologii de vârf și de modernizare a
celor existente, în concordanță cu strategia generală a
domeniului propriu de activitate;

MONITORUL OFICIAL AL ROMÂNIEI, PARTEA I, Nr. 1.145/3.XII.2004
b) propune modificarea structurii de organizare și
funcționare a institutului național, înființarea, desființarea și
comasarea de subunități din structura acestuia;
c) analizează și avizează proiectul bugetului de venituri
și cheltuieli, care se depune la ministerul coordonator în
vederea aprobării conform reglementărilor legale;
d) analizează și avizează situațiile financiare anuale, pe
care le supune spre aprobare ministerului coordonator, și
aprobă raportul de gestiune asupra activității desfășurate
de institutul național în anul precedent;
e) analizează realizarea criteriilor de performanță și
raportarea trimestrială privind activitatea realizată de
institutul național și aprobă măsuri pentru desfășurarea
acesteia în condiții de echilibru ale bugetului de venituri și
cheltuieli;
f) analizează, aprobă sau, după caz, propune spre
aprobare, potrivit prevederilor legale, investițiile care
urmează a fi realizate de institutul național;
g) propune spre aprobare majorarea sau diminuarea
patrimoniului, precum și concesionarea sau închirierea unor
bunuri din patrimoniul institutului național, în condițiile legii;
h) aprobă valorificarea bunurilor proprii dobândite, cu
respectarea prevederilor legale;
i) aprobă volumul creditelor bancare prevăzute la art. 32
și stabilește modul de rambursare a acestora;
j) aprobă utilizarea disponibilităților în valută;
k) aprobă mandatul pentru negocierea contractului
colectiv de muncă;
l) aprobă criteriile și comisiile de concurs pentru
ocuparea posturilor vacante din cadrul institutului național.
(2) Consiliul de administrație exercită orice alte atribuții
stabilite, potrivit prevederilor legale.
Art. 12. — Consiliul de administrație își desfășoară
activitatea pe baza regulamentului propriu de organizare și
funcționare avizat de ministerul coordonator. Acesta
hotărăște în problemele privind activitatea institutului
național, cu excepția celor care, potrivit legii, sunt date în
competența altor organe.
Art. 13. — (1) Consiliul de administrație se întrunește,
de regulă, o dată pe lună sau ori de câte ori interesele
institutului național o cer, la convocarea președintelui sau
la solicitarea unei treimi din numărul membrilor consiliului
de administrație.
(2) Dezbaterile consiliului de administrație sunt conduse
de președintele consiliului, iar în lipsa acestuia, de către
vicepreședintele ales de către membrii consiliului.
Art. 14. — (1) Consiliul de administrație își desfășoară
activitatea în prezența a cel puțin 5 membri. Dacă nu este
îndeplinită această condiție, ședința consiliului de
administrație poate fi reprogramată într-un interval de cel
mult 15 zile, având aceeași ordine de zi.
(2) Hotărârile consiliului de administrație se iau cu
majoritatea voturilor membrilor prezenți, dar nu mai puțin
de 4 membri.
Art. 15. — La ședința consiliului de administrație
participă, în calitate de invitat permanent, un reprezentant
al sindicatului reprezentativ din institutul național sau un
reprezentant al salariaților, în cazul în care aceștia nu sunt
constituiți în sindicat.

9

Art. 16. — Pentru luarea unor decizii vizând probleme
complexe, consiliul de administrație poate atrage în
activitatea de analiză consilieri și consultanți din diferite
sectoare de activitate. Activitatea acestora va fi remunerată
conform prevederilor legale.
Art. 17. — (1) Membrii consiliului de administrație sunt
răspunzători, în condițiile legii, pentru îndeplinirea atribuțiilor
ce le revin și răspund solidar pentru gestionarea
patrimoniului institutului național.
(2) Membrii consiliului de administrație care s-au abținut
ori s-au împotrivit luării unei decizii ce s-a dovedit
păgubitoare pentru institutul național nu răspund dacă au
consemnat expres punctul lor de vedere în registrul de
ședințe al consiliului de administrație și dacă au anunțat în
scris despre aceasta ministerul coordonator.
(3) Membrii consiliului de administrație care nu respectă
prevederile art. 10 alin. (3) și (4) răspund, potrivit legii,
pentru daunele cauzate institutului național ca urmare a
acestui fapt.
Art. 18. — În primul trimestru al fiecărui an, consiliul de
administrație prezintă ministerului coordonator un raport
asupra activității desfășurate în anul precedent și asupra
programului de activitate pentru anul în curs.
Art. 19. — Secretariatul consiliului de administrație este
asigurat de institutul național. Atribuțiile secretariatului sunt
prevăzute în regulamentul de organizare și funcționare a
consiliului de administrație.
Comitetul de direcție

Art. 20. — (1) Conducerea operativă a institutului
național este asigurată de un comitet de direcție, compus
din directorul general și conducătorii principalelor
compartimente din structura organizatorică a institutului
național.
(2) La ședințele comitetului de direcție participă, în
calitate de invitat permanent, un reprezentant al sindicatului
reprezentativ din institutul național sau un reprezentant al
salariaților, în cazul în care aceștia nu sunt constituiți în
sindicat.
Art. 21. — (1) Comitetul de direcție exercită atribuții și
are răspunderi în limita competențelor propuse de directorul
general și aprobate de consiliul de administrație.
(2) Comitetul de direcție stabilește acțiunile concrete
necesare pentru realizarea obiectivelor rezultate din:
a) strategia programelor de dezvoltare a institutului
național;
b) programul anual de cercetare-dezvoltare;
c) bugetul de venituri și cheltuieli;
d) programul de investiții;
e) sistemul de asigurare a calității;
f) alte obligații.
Art. 22. — Comitetul de direcție se întrunește decadal
și ori de câte ori interesele institutului național o impun, la
convocarea directorului general sau, după caz, a
înlocuitorului acestuia.
Art. 23. — (1) La nivelul subunităților din institutul
național se organizează și funcționează comitetul de
conducere, care își desfășoară activitatea în conformitate
cu propriul regulament de organizare și funcționare aprobat

10

MONITORUL OFICIAL AL ROMÂNIEI, PARTEA I, Nr. 1.145/3.XII.2004

de consiliul de administrație al institutului național și este
prezidat de directorul subunității respective.
(2) Comitetul de conducere exercită atribuții și are
răspunderi în limita competențelor stabilite de directorul
general al institutului național și aprobate de consiliul de
administrație.
Directorul general

Art. 24. — (1) Activitatea curentă a institutului național
este condusă de directorul general, numit pentru o
perioadă de 4 ani, pe baza rezultatelor concursului de
selecție organizat conform metodologiei elaborate de
autoritatea de stat pentru cercetare-dezvoltare. La expirarea
acestui termen, în funcție de performanțele realizate,
numirea directorului general poate fi prelungită pentru o
perioadă de cel mult 4 ani.
(2) Numirea și eliberarea din funcție a directorului
general se fac prin ordin al conducătorului ministerului
coordonator.
Art. 25. — Directorul general are, în principal,
următoarele atribuții și responsabilități:
a) reprezintă, personal sau prin delegat, interesele
institutului național în relațiile cu celelalte organe, organizații
și agenți economici, precum și cu persoane fizice și/sau
juridice din țară și din străinătate;
b) stabilește atribuțiile, competențele și relațiile la nivelul
subunităților și departamentelor institutului național, precum
și relațiile acestora cu terții, cu avizul consiliului de
administrație;
c) propune consiliului de administrație modificarea
structurii organizatorice și funcționale a institutului național;
d) numește directorii și conducătorii compartimentelor
din structura organizatorică a institutului național, în urma
concursului organizat pe baza criteriilor propuse de
comitetul de direcție, și îi revocă, după caz, cu avizul
consiliului de administrație;
e) angajează și concediază personalul institutului
național conform prevederilor legale și ale contractului
colectiv de muncă;
f) asigură negocierea contractului colectiv de muncă la
nivelul institutului național și a salariilor personalului
acestuia, prin comitetul de direcție; aprobă salariile
rezultate din negocierea directă;
g) răspunde de administrarea întregului patrimoniu, cu
respectarea prevederilor legale;
h) adoptă măsuri și urmărește realizarea operațiunilor
de comerț interior și de import-export, prin compartimentele
proprii specializate;
i) analizează lunar stadiul valorificării rezultatelor
cercetării, inclusiv activitatea compartimentului marketing;
j) este ordonator de credite pentru sumele alocate
institutului național de la bugetul de stat;
k) poate delega, în condițiile legii, o parte din atribuțiile
sale celorlalte persoane din conducerea institutului național;
l) exercită orice alte atribuții ce îi sunt delegate de
consiliul de administrație.
Consiliul științific

Art. 26. — (1) Consiliul științific este format din
minimum 5 membri, reprezentând principalele compartimente

din cadrul institutului național care desfășoară activități de
cercetare-dezvoltare.
(2) Consiliul științific este alcătuit din cercetători cu
realizări deosebite în domeniu, salariați ai institutului
național, aleși pe 4 ani prin vot secret de către cadrele cu
studii superioare din institutul național;
(3) Din consiliul științific fac parte, de drept, directorul
general și directorul științific al institutului național;
(4) Consiliul științific este condus de un președinte și un
vicepreședinte, aleși prin vot secret de către membrii
consiliului științific;
(5) Consiliul științific se organizează și funcționează în
conformitate cu regulamentul propriu, aprobat de consiliul
de administrație.
Art. 27. — Atribuțiile principale ale consiliului științific
sunt următoarele:
a) participă la elaborarea strategiei de dezvoltare a
activității de cercetare-dezvoltare a domeniului și la
elaborarea planurilor proprii de cercetare-dezvoltare;
b) analizează, avizează și urmărește realizarea lucrărilor
de cercetare științifică;
c) propune spre aprobare consiliului de administrație
programul anual de cercetare-dezvoltare și inovare al
institutului național;
d) avizează hotărârile consiliului de administrație care
implică politica de cercetare a institutului național;
e) propune măsuri pentru perfecționarea profesională și
încadrarea personalului de cercetare în grade profesionale;
f) organizează și coordonează desfășurarea manifestărilor
cu caracter științific;
g) avizează acțiunile de cooperare, interne și
internaționale, cu scop științific;
h) avizează acordarea de burse de studii și stagii de
perfecționare în țară și în străinătate.
CAPITOLUL VI
Bugetul de venituri și cheltuieli și execuția acestuia.
Relații financiare
Art. 28. — (1) Institutul național întocmește anual buget
de venituri și cheltuieli, situații financiare anuale, potrivit
reglementărilor legale în vigoare.
(2) Situațiile financiare anuale se aprobă de către
ministerul coordonator, în condițiile legii.
Art. 29. — (1) Veniturile și cheltuielile institutului național
se stabilesc prin buget pentru fiecare exercițiu financiar.
(2) Bugetul de venituri și cheltuieli se întocmește pe
baza indicatorilor de performanță stabiliți de ministerul
coordonator și se aprobă prin ordin al ministerului
coordonator, cu avizul Ministerului Finanțelor Publice și al
Ministerului Muncii, Solidarității Sociale și Familiei.
Art. 30. — Institutul național determină anual volumul de
venituri de realizat și de cheltuieli totale de efectuat,
corelat cu contractele încheiate pentru activitatea
programată.
Art. 31. — (1) Salariile individuale ale personalului se
stabilesc prin negociere, conform reglementărilor legale și
prevederilor contractului colectiv de muncă, în limita
fondului total destinat plății salariilor, prevăzut în bugetul de
venituri și cheltuieli stabilit, potrivit legii.

MONITORUL OFICIAL AL ROMÂNIEI, PARTEA I, Nr. 1.145/3.XII.2004
(2) Salariul de bază al directorului general se stabilește
prin ordin al ministrului coordonator, potrivit reglementărilor
în vigoare.
Art. 32. — (1) Pentru acoperirea cheltuielilor curente, în
situația în care, în cursul unui an, resursele financiare ale
institutului național nu sunt suficiente, acesta poate
contracta credite bancare în valoare de cel mult 20% din
veniturile brute realizate în anul precedent.
(2) Contractarea de credite peste plafonul stabilit se
efectuează cu aprobarea ministerului coordonator, pe baza
avizului prealabil al Ministerului Finanțelor Publice.
Art. 33. — (1) Institutul național hotărăște cu privire la
investițiile ce urmează a fi realizate, potrivit obiectului său
de activitate, finanțarea efectuându-se din surse proprii și
din credite bancare, precum și din surse bugetare, prin
ministerul coordonator, potrivit legii.
(2) Ministerul coordonator va cuprinde în bugetul său de
venituri și cheltuieli fondurile necesare realizării unor
investiții, dotări, achiziționări de aparatură, echipamente și
instalații pentru institut.
(3) Execuția investițiilor prevăzute la alin. (1) și (2) se
adjudecă potrivit legii.
Art. 34. — (1) Operațiunile de încasări și plăți ale
institutului național se efectuează prin conturi deschise la
bănci cu sediul în România și prin unități de trezorerie.
(2) Institutul național poate efectua operațiuni de
încasări și plăți în lei și valută, prin casierie proprie, cu
respectarea nivelului plafonului de casă și a normativelor

ACTE
ALE

ALE

de disciplină financiar-valutare stabilite prin acte normative
în vigoare.
(3) Institutul național poate efectua operațiuni de comerț
exterior, aferente obiectului său de activitate, potrivit legii.
Operațiunile de încasări și plăți cu străinătatea se vor
efectua prin conturi bancare deschise la unitățile bancare
specializate cu sediul în România.
Art. 35. — Institutul național își va organiza controlul
financiar preventiv propriu și auditul financiar, potrivit legii.
CAPITOLUL VII
Reglementarea litigiilor
Art. 36. — Litigiile institutului național cu persoane fizice
sau persoane juridice, nesoluționate pe cale amiabilă, sunt
supuse spre rezolvare instanțelor judecătorești române de
drept comun.
CAPITOLUL VIII
Dispoziții finale
Art. 37. — Modificările și completările prezentului
regulament se pot face la propunerea consiliului de
administrație, cu respectarea prevederilor legale în vigoare.
Art. 38. — Statutul de institut național se reînnoiește
periodic prin reacreditare, care are loc într-un interval de
maximum 5 ani, sau la modificarea obiectului de activitate
al institutului național.

ORGANELOR

ADMINISTRAȚIEI

11

DE

SPECIALITATE

PUBLICE

CENTRALE

MINISTERUL SĂNĂTĂȚII

ORDIN
privind aprobarea Ghidului pentru efectuarea inspecțiilor de bună practică de fabricație
Având în vedere prevederile art. 10 alin. (9) din Ordonanța Guvernului nr. 125/1998 privind înființarea, organizarea
și funcționarea Agenției Naționale a Medicamentului, aprobată cu modificări și completări prin Legea nr. 594/2002, cu
modificările și completările ulterioare, prevederile Ordonanței de urgență a Guvernului nr. 152/1999 privind produsele
medicamentoase de uz uman, aprobată cu modificări și completări prin Legea nr. 336/2002, cu completările și modificările
ulterioare,
văzând Referatul de aprobare al Direcției generale farmaceutice, inspecția de farmacie și aparatură medicală
nr. O.B. 12.926/2004,
în temeiul Hotărârii Guvernului nr. 743/2003 privind organizarea și funcționarea Ministerului Sănătății, cu
modificările și completările ulterioare,
ministrul sănătății emite următorul ordin:
Art. 1. — Se aprobă Ghidul pentru efectuarea
inspecțiilor de bună practică de fabricație, prevăzut în
anexa care face parte integrantă din prezentul ordin.
Art. 2. — La data intrării în vigoare a prezentului ordin
se abrogă orice dispoziție contrară.

Art. 3. — Agenția Națională a Medicamentului va duce
la îndeplinire prevederile prezentului ordin.
Art. 4. — Prezentul ordin se publică în Monitorul Oficial
al României, Partea I.

Ministrul sănătății,
Ovidiu Brînzan
București, 5 noiembrie 2004.
Nr. 1.441.

12

MONITORUL OFICIAL AL ROMÂNIEI, PARTEA I, Nr. 1.145/3.XII.2004
ANEXĂ

GHID
pentru efectuarea inspecțiilor de bună practică de fabricație
CAPITOLUL I
Introducere
Art. 1. — Prezentul ghid descrie modul de desfășurare
a inspecțiilor de bună practică de fabricație (BPF),
procedurile de inspecție, frecvența inspecțiilor și procedurile
de reinspecție.
CAPITOLUL II
Glosar
Art. 2. — În prezentul ghid sunt aplicabile definițiile din
Ordinul
ministrului sănătății nr. 1.058/2003 pentru
aprobarea Regulilor de bună practică de fabricație pentru
produse medicamentoase, precum și următoarele definiții:
— inspecție — evaluarea la locul de producție, a
conformității cu Regulile de bună practică de fabricație
(RBPF), efectuată de către inspectorii Agenției Naționale a
Medicamentului (ANM);
— inspecție generală BPF — inspecția care acoperă
toate aspectele legate de BPF, efectuată înainte de
acordarea certificatului de bună practică de fabricație,
conform art. 31, respectiv art. 33 alin. (7) din Ordonanța
de urgență a Guvernului nr. 152/1999, aprobată cu
modificări și completări prin Legea nr. 336/2002, cu
modificările și completările ulterioare;
— reinspecție — inspecția care monitorizează acțiunile
corective solicitate de inspector în timpul inspecției
anterioare;
— inspecție pe produs sau proces — inspecția care
evaluează respectarea de către producător a autorizației de
punere pe piață (APP) a produsului și a fabricației și a
documentației legate de produs sau de un anumit proces
de fabricație;
— raport de inspecție — raport întocmit de inspectorii din
Departamentul inspecție farmaceutică (DIF) al ANM, care
precizează dacă unitatea inspectată îndeplinește RBPF.
CAPITOLUL III
Generalități
Art. 3. — Principalul rol al inspectorului este de a
proteja sănătatea publică, în acord cu prevederile legale în
vigoare în domeniul medicamentului.
Art. 4. — Sarcina unui inspector este de a asigura
respectarea de către producători a principiilor BPF.
Art. 5. — Scopul principal al inspectorului este de a
determina dacă diversele elemente ale sistemului de
asigurare a calității din unitatea inspectată sunt eficiente și
adecvate pentru obținerea conformității cu principiile BPF;
în plus, una dintre responsabilitățile inspectorului este de a
determina dacă medicamentul este fabricat în acord cu
formula de fabricație aprobată de către ANM și, implicit, în
acord cu prevederile APP.
Art. 6. — Inspectorii trebuie să contribuie la crearea
unei atmosfere pozitive în timpul inspecției.
Art. 7. — Inspectorul trebuie să fie conștient de influența
sa în luarea deciziilor de către conducerea companiei
inspectate; el trebuie să răspundă la întrebări, dar să evite
a avea rol de consultant.
Art. 8. — (1) Sarcina unui inspector nu se rezumă la a
face cunoscute greșelile, deficiențele și diferențele față de
prevederile ghidului; inspectorul poate să-și însoțească
observațiile cu eventuale recomandări privind rezolvarea
acestora.
(2) În mod normal o inspecție trebuie să includă
elemente educaționale și de motivare.

Art. 9. — (1) În acord cu activitățile companiei se pot
efectua diferite tipuri de inspecție.
(2) Modul de efectuare a inspecțiilor poate varia în
funcție de obiectivele urmărite și se poate concentra, de
exemplu, asupra aspectelor generale de BPF sau pe
fabricația unui anumit produs sau pe un anumit proces.
Art. 10. — (1) Inspecțiile generale BPF (numite și
inspecții totale, periodice, planificate sau de rutină) trebuie
să se efectueze înainte de acordarea unui certificat de
bună practică de fabricație.
(2) Acest tip de inspecție poate fi necesar, de
asemenea, în cazul unei schimbări semnificative în
activitatea de fabricație și în caz de nerespectare a RBPF.
Art. 11. — Reinspecțiile (numite și inspecții de urmărire
sau de reevaluare) sunt recomandate pentru monitorizarea
acțiunilor corective solicitate de inspector în timpul unei
inspecții anterioare.
Art. 12. — Inspecțiile pe produs sau proces (numite și
inspecții speciale sau orientate pe problemă) sunt
recomandate pentru a evalua respectarea de către
producător a dosarului care a stat la baza APP și a
modului în care este păstrată documentația seriei; sunt de
asemenea indicate atunci când există reclamații sau
retrageri care privesc un produs, un grup de produse sau
procese de fabricație (de exemplu: sterilizare, etichetare etc.).
Art. 13. — Aprecierea gradului de conformitate cu
RBPF, făcută de inspectori la locul de inspecție, este
esențială, dată fiind marea diversitate de activități
(referitoare atât la amplasare, organizare, cât și la structura
managementului) și varietatea produselor, a proceselor de
fabricație și a metodelor analitice.
Art. 14. — Atitudinea consecventă a inspectorilor în
evaluarea standardelor BPF ale companiilor este esențială.
Art. 15. — Inspecțiile pot perturba activitatea obișnuită a
unității inspectate și de aceea inspectorii trebuie să aibă
grijă să își desfășoare activitatea cu atenție și în mod
planificat și să nu expună produsul/produsele nici unui risc.
Art. 16. — În timpul efectuării inspecției inspectorii vor
avea acces la informații confidențiale, pe care trebuie să le
trateze cu integritate și grijă sporită.
CAPITOLUL IV
Proceduri de inspecție
IV. 1. Planificarea inspecțiilor
Art. 17. — (1) ANM trebuie să planifice inspecțiile și să
elaboreze un program.
(2) Programul trebuie să asigure că frecvența inspecțiilor
la producători poate fi efectuată conform planificării.
(3) ANM trebuie să asigure resurse suficiente pentru ca
realizarea programului de inspecție să se facă într-o
manieră adecvată.
IV. 2. Pregătirea inspecțiilor
Art. 18. — Înainte de a efectua o inspecție,
inspectorul/inspectorii trebuie să se familiarizeze cu
compania care va fi inspectată.
Art. 19. — Aceasta presupune:
— examinarea dosarului standard al unității (dacă este
disponibil);
— trecerea în revistă a produselor fabricate de
companie;
— consultarea rapoartelor de la inspecțiile anterioare;
— trecerea în revistă a acțiunilor corective (dacă este
cazul) rezultate din inspecțiile anterioare;
— trecerea în revistă a retragerilor de produse inițiate
de la ultima inspecție;
— examinarea neconformităților relevante privind
calitatea produselor, anunțate de la ultima inspecție;

MONITORUL OFICIAL AL ROMÂNIEI, PARTEA I, Nr. 1.145/3.XII.2004
— consultarea buletinelor de analiză ale probelor
analizate de ANM de la ultima inspecție;
— consultarea unor standarde sau ghiduri speciale care
au legătură cu locul de fabricație ce va fi inspectat;
— consultarea părților relevante ale dosarului de
autorizare de punere pe piață a unuia sau mai multor
produse care se vor urmări în timpul inspecției.
Art. 20. — Pentru evitarea omiterii unor aspecte
importante ale RBPF, se pot folosi fișa de inspecție BPF și
un aide-mémoire specific inspecției care se va efectua.
Art. 21. — Se recomandă ca inspectorii să pregătească
un plan de inspecție care poate include:
— denumirea și adresa unității inspectate;
— data inspecției;
— obiectivele și scopul inspecției, ținând cont de
inspecțiile anterioare;
— membrii echipei de inspecție și rolul acestora, dacă
mai mult de un inspector va efectua inspecția;
— timpul și durata estimată pentru fiecare obiectiv
major care se va inspecta;
— identificarea tuturor compartimentelor care urmează a
fi inspectate;
— identificarea persoanelor care sunt direct responsabile
pentru fabricația și controlul calității/asigurarea calității; în
cazul inspectării unor produse și/sau procese specifice,
identificarea persoanelor direct responsabile pentru aceste
produse și/sau procese;
— identificarea activităților sub contract (dacă este
cazul);
— probe (dacă vor fi prelevate);
— programul pentru întâlnirea finală;
— termenul aproximativ pentru transmiterea raportului
de inspecție.
IV. 3. Anunțarea inspecției
Art. 22. — ANM are dreptul de a inspecta o unitate
oricând, inclusiv în timpul lucrului.
Art. 23. — Inspecția poate fi anunțată în prealabil; în
cazul în care inspecția și obiectivele acesteia sunt anunțate
în prealabil, sunt create premisele unei activități eficiente
pe parcursul inspecției (prezența persoanelor direct
implicate și furnizarea documentației relevante).
IV. 4. Întâlnirea premergătoare
Art. 24. — În mod normal, inspectorul/inspectorii trebuie
să se întâlnească cu personalul de conducere și cu
personalul-cheie din unitate pentru prezentări și pentru a
discuta planul de inspecție (care poate face subiectul unor
modificări neanunțate).
Art. 25. — În timpul întâlnirii premergătoare inspecției
inspectorul trebuie:
— să prezinte scopul inspecției;
— să treacă în revistă structura managerială a unității
(organigrama);
— să identifice anumite documente pe care le-ar putea
solicita în timpul inspecției.
Art. 26. — În timpul întâlnirii premergătoare inspecției
unitatea inspectată trebuie:
— să descrie Sistemul de management al calității;
— să explice politica unității în domeniul calității;
— să explice schimbările importante în ceea ce privește
facilitățile, echipamentul, produsele și personalul, care au
avut loc de la ultima inspecție;
— să explice cum au fost rezolvate deficiențele, dacă
această informare nu a fost deja transmisă la ANM;
— să desemneze persoana/persoanele care să
însoțească inspectorul în timpul inspecției;
— să aloce o cameră pentru inspector/inspectori, dacă
este necesar.
IV. 5. Inspecția propriu-zisă
Art. 27. — (1) O parcurgere rapidă a unității este
adesea utilă pentru familiarizarea cu locul de fabricație și
cu orice schimbări majore survenite.

13

(2) Aceasta este urmată de o parcurgere detaliată a
fabricii pentru a stabili dacă clădirea, facilitățile și
echipamentele sunt corect proiectate și instalate și dacă
modul în care sunt folosite corespunde operațiilor cărora le
sunt destinate.
(3) În mod normal inspectorul urmează fluxul logic
pornind de la depozitul de materii prime, prin aria de
fabricație, zonele de control al calității, până la depozitul de
produse finite, având în vedere toate detaliile prevăzute de
RBPF.
Art. 28. — (1) Uneori este necesar să se insiste asupra
unei secții a unității, dacă acolo sunt probleme sau cerințe
speciale, de exemplu, secția care produce numai forme
dozate sterile sau nesterile.
(2) Trebuie să fie incluse în traseu servicii relevante,
cum sunt: sistemele de apă și abur, climatizare/purificare
aer, exhaustare, serviciul de inginerie.
Art. 29. — Inspectorul trebuie să discute întotdeauna cu
personalul-cheie și cu operatorii observațiile care rezultă
din inspecție, chiar în timpul desfășurării acesteia, pentru a
înțelege corect anumite aspecte, pentru a indica zonele cu
deficiențe și pentru a evalua cunoștințele și competența
personalului.
Art. 30. — La sfârșitul fiecărei zile de inspecție,
inspectorul/inspectorii va/vor prezenta, pe scurt, echipei
manageriale principalele deficiențe constatate în ziua
respectivă.
IV. 6. Verificarea documentelor
Art. 31. — Întregul sistem de documente (specificații,
formule de fabricație, instrucțiuni de fabricație și de
ambalare, proceduri, înregistrări) referitoare la activitatea de
fabricație, control, recepție/distribuție, întreținere trebuie să
fie verificat prin examinarea unor exemple particulare, atât
în timpul procesului, cât și după centralizare în înregistrările
unei serii de fabricație.
Art. 32. — Pentru aprecierea conformității cu BPF, o
inspecție generală BPF va include în mod normal
examinarea documentației cu privire la:
— fișele de post;
— proceduri standard de operare;
— rapoarte de validare;
— formulele de fabricație, înregistrări și instrucțiuni;
— specificații;
— procedura de eliberare a seriei și rolul persoanei/
persoanelor calificate.
Art. 33. — Pentru evaluarea conformității cu termenii și
condițiile APP, o inspecție orientată pe produs va include
în mod normal examinarea documentației specifice
referitoare la una sau mai multe serii dintr-un anumit
produs:
— proceduri standard de operare;
— formula de fabricație, înregistrări și instrucțiuni;
— specificații, prelevarea și metodele de analiză a
componentelor, materiilor prime, produselor intermediare și
finite.
IV. 7. Contractul de fabricație și control
Art. 34. — Contractul de fabricație și control trebuie să
identifice clar operațiile contractate în exterior și
responsabilitățile fiecărei părți; contractul dintre furnizorul și
beneficiarul de contract trebuie examinat în ceea ce
privește conformitatea cu RBPF.
IV. 8. Reclamații și retragerea produsului
Art. 35. — (1) În timpul inspecției trebuie examinate
sistemul de înregistrare și de analizare a reclamațiilor,
precum și sistemul de retragere a seriilor de medicamente.
(2) Trebuie examinate dosarele reclamațiilor; trebuie
discutate neconformitățile raportate și retragerile.
IV.9. Autoinspecția
Art. 36. — Trebuie examinat sistemul de efectuare a
autoinspecțiilor de către companie, deși, în mod normal,
rapoartele de autoinspecție nu trebuie să fie citite de
inspector.

14

MONITORUL OFICIAL AL ROMÂNIEI, PARTEA I, Nr. 1.145/3.XII.2004

IV.10. Întâlnirea finală
Art. 37. — La încheierea inspecției inspectorul trebuie
să prezinte pe scurt cele constatate reprezentanților unității
care, în mod normal, trebuie să includă persoanele-cheie
și, de preferat, o parte sau toți membrii echipei
manageriale, dacă aceștia sunt alții decât personalul-cheie.
Art. 38. — Întâlnirea finală este o parte importantă a
inspecției; trebuie să se discute deficiențele constatate în
timpul inspecției și gravitatea acestora, astfel încât să se
poată fixa termene pentru acțiunile corective.
Art. 39. — Este de preferat ca unitatea inspectată să
fie de acord cu faptele și dovezile obiective care susțin
deficiențele observate; compania poate să discute, dacă
dorește, propunerile inițiale pentru acțiunile de remediere.
Art. 40. — Pe cât este posibil, toate observațiile
relevante trebuie să fie comunicate la această întâlnire,
astfel încât compania să poată iniția cât mai curând
acțiunile corective necesare.
Art. 41. — În cazul unor deficiențe critice care pot
constitui riscuri pentru pacienți, inspectorul trebuie să ia
măsuri imediate.
CAPITOLUL V
Raportul de inspecție
Art. 42. — (1) Raportul de inspecție trebuie să aibă la
bază adnotările făcute de inspector pe parcursul inspecției;
acestea trebuie să fie clare și lizibile.
(2) Raportul de inspecție, redactat conform anexei la
prezentul ghid, trebuie să descrie scopul inspecției și să
cuprindă observațiile care se desprind în urma inspecției.
(3) Deficiențele, clasificate conform Ghidului pentru
clasificarea deficiențelor observate în timpul inspecțiilor de
bună practică de fabricație, în funcție de riscul acestora,
trebuie menționate în finalul raportului.
Art. 43. — Raportul trebuie să conțină informații
generale despre companie, o descriere a inspecției propriuzise și observațiile și concluziile inspectorului.
Art. 44. — (1) Concluziile trebuie să menționeze clar
deficiențele critice și să conțină decizia privind conformitatea
cu principiile BPF din unitatea inspectată.
(2) Este recomandabil ca, de comun acord cu
producătorul, să se stabilească un termen până la care
acesta trebuie să trimită un plan cu propuneri și termene
pentru rezolvarea deficiențelor semnalate în raport.
Art. 45. — Decizia luată de către ANM va depinde de
natura și de extinderea neconformității.

Art. 46. — Un raport pregătit spre a fi comunicat către
o altă autoritate competentă trebuie să includă informații
generale despre companie, care pot fi bazate pe
informațiile furnizate de un dosar standard al unității,
pregătit de companie și actualizat, cu care inspectorul a
fost de acord.
Art. 47. — Trebuie avută în vedere necesitatea unei
reinspecții la scurt timp, pentru a avea siguranța că
modificările necesare au fost efectuate.
CAPITOLUL VI
Frecvența inspecțiilor
Art. 48. — (1) Inspecțiile trebuie să se efectueze la
interval de cel mult 3 ani.
(2) Intervalul dintre inspecții nu trebuie să depășească
3 ani, deoarece lipsa de continuitate poate să ducă la
scăderea standardului BPF sau să permită apariția unor
deficiențe importante.
Art. 49. — Când se planifică frecvența și durata unei
inspecții trebuie luate în considerare activitățile unei
companii (tipul de produse și forme farmaceutice fabricate,
substanțele utilizate, personalul, localurile și echipamentele
implicate în fabricație) și istoricul său privind conformitatea
cu RBPF.
CAPITOLUL VII
Managementul calității în activitatea inspectorului
Art. 50. — (1) Majoritatea inspectorilor lucrează
individual sau, cel mult, în pereche.
(2) Se poate lua în considerare posibilitatea ca la
inspecție să participe un specialist.
(3) Trebuie să existe un sistem pentru a monitoriza și
controla performanța unui inspector, pentru a asigura o
atitudine corectă și consecventă în diferite ocazii și între
diferiți inspectori.
Art. 51. — Monitorizarea performanței inspectorului
trebuie să evalueze cel puțin:
— întinderea și profunzimea inspecției;
— abilitatea de a recunoaște deficiențele;
— capacitatea de a aprecia gravitatea deficiențelor;
— acțiunea recomandată;
— eficiența cu care este efectuată acțiunea respectivă.
Art. 52. — Sistemul calității trebuie să includă inspecții
comune efectuate periodic de inspectorii mai noi împreună
cu inspectorii cu experiență, precum și urmărirea
recomandărilor și a acțiunilor ulterioare.
ANEXĂ
(la ghid)

RAPORT DE INSPECȚIE PENTRU BPF

Unitatea inspectată:

— Denumirea și adresa completă ale unității inspectate

Activități desfășurate:

—
—
—
—
—
—
—
—

Data inspecției:

Fabricare de substanțe active
Fabricare de produse medicamentoase finite
Fabricarea de produse intermediare sau vrac
Ambalare
Import
Testări de laborator
Control pe produs finit și eliberare serie
Altele

®
®
®
®
®
®
®
®

Ziua, luna, anul

Inspector (inspectori):

— Numele inspectorului/inspectorilor
— Numele expertului/experților/evaluatorului (dacă este cazul)
— Numele autorității/autorităților competente

Referințe:

—
—
—
—

Numărul autorizației de funcționare
Numărul certificatului BPF
Numărul autorizației/autorizațiilor de punere pe piață/flux de fabricație inspectat
Codul inspecției

MONITORUL OFICIAL AL ROMÂNIEI, PARTEA I, Nr. 1.145/3.XII.2004
Introducere:

15

— Scurtă descriere a unității și activităților desfășurate
— Se va specifica dacă a fost disponibil dosarul standard al unității înainte de
începerea inspecției
— Pentru inspecțiile în țările nemembre ale Comunității Europene/Spațiului
Economic European, Schemei de Cooperare a Inspecției de
Farmacie/Conferinței Internaționale de Armonizare trebuie specificat dacă
autoritatea competentă a țării în care are loc inspecția a fost informată
despre inspecție și dacă autoritatea competentă a luat parte la inspecție
— Data inspecțiilor efectuate anterior
— Numele inspectorului/inspectorilor care au efectuat inspecția anterioară
— Prezentarea în detaliu a schimbărilor apărute de la ultima inspecție

Raport scurt asupra obiectivelor
inspecției:
Scopul inspecției:

Zona/zonele inspectată/inspectate:
Personalul întâlnit
în timpul inspecției:
Constatările și observațiile
relevante făcute de inspectori
și deficiențele:
Titluri care pot fi utilizate:

Distribuție și ambalare:
Probleme apărute în
legătură cu evaluarea
solicitării APP:
Alte probleme apărute:
Dosarul standard al unității

— Scurtă descriere a inspecției (inspecție legată de un produs anume și/sau
inspecție generală BPF)
— Se va specifica motivul inspecției (de exemplu: solicitare APP, inspecție de
rutină, investigarea unor deficiențe)
— Trebuie specificată fiecare zonă inspectată
— Numele și titlul personalului-cheie întâlnit (listate în anexă)
— Titluri relevante din RBPF
— Se pot introduce și alte titluri dacă sunt relevante
— În această secțiune se pot adăuga constatările legate de deficiențele
observate și se poate explica modul de clasificare a deficiențelor
• Managementul calității
• Personal
• Localuri și echipamente
• Documentație
• Producție
• Controlul calității
• Contractul de fabricație și analiză
• Reclamații și retrageri
• Autoinspecții
— Conformitatea cu BPF
— Inspecții înainte de autorizarea de punere pe piață
— Schimbări importante în viitor, anunțate de unitatea inspectată
Evaluarea dosarului standard al unității, dacă există; data dosarului standard al
unității

Diverse:
Prelevare de probe
Distribuția raportului
Anexe atașate:

Lista tuturor anexelor atașate

Lista deficiențelor clasificate
în critice, majore, altele:

— Trebuie listate deficiențele constatate, cu referire la ghidurile și documentele
care au stat la baza inspecției
— Toate deficiențele constatate trebuie listate chiar dacă au fost imediat
întreprinse acțiuni corective
— Trebuie menționat clar dacă deficiențele sunt legate de evaluarea dosarului
APP
— Unității inspectate trebuie să i se ceară să informeze inspectoratul în legătură
cu evoluția măsurilor corective luate în urma inspecției și cu planificarea
propusă pentru finalizarea corectării deficiențelor

Recomandări:

— Se fac către comitetul care a solicitat inspecția sau către autoritatea
răspunzătoare de unitatea inspectată

Rezumat și concluzii:

— Echipa de inspectori trebuie să precizeze dacă unitatea inspectată
funcționează conform RBPF în vigoare și să menționeze orice altă problemă
care ar putea sensibiliza autoritatea care a solicitat inspecția

Nume:

— Raportul de inspecție trebuie semnat și datat de către inspectorii participanți
la inspecție

Semnătură:
Instituție:
Data:

16

MONITORUL OFICIAL AL ROMÂNIEI, PARTEA I, Nr. 1.145/3.XII.2004

MINISTERUL FINANȚELOR PUBLICE

ORDIN
pentru publicarea Addendumului la Memorandumul de finanțare dintre Guvernul României
și Comisia Europeană privind Programul operațional de țară 1996 pentru România PH/96/3771,
semnat la București la 30 august 2004
În temeiul prevederilor art. 10 alin. (6) din Hotărârea Guvernului nr. 1.574/2003 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările și completările ulterioare,
în conformitate cu dispozițiile art. 28 alin. (2) din Legea nr. 590/2003 privind tratatele,
ministrul finanțelor publice emite următorul ordin:
Art. 1. — Se aprobă publicarea Addendumului la
Memorandumul de finanțare dintre Guvernul României și
Comisia Europeană privind Programul operațional de țară
1996 pentru România PH/96/3771, semnat la București la

30 august 2004, cuprins în anexa care face parte
integrantă din prezentul ordin.
Art. 2. — Prezentul ordin se publică în Monitorul Oficial
al României, Partea I.

p. Ministrul finanțelor publice,
Maria Manolescu,
secretar de stat
București, 21 octombrie 2004.
Nr. 1.586.
ANEXĂ

ADDENDUM
la Memorandumul de finanțare dintre Guvernul României și Comisia Europeană
privind Programul operațional de țară 1996 pentru România PH/96/3771 RO9604*)
Reabilitarea căilor ferate române
În cadrul asistenței PHARE pentru România, prezentul addendum a fost întocmit pe baza bugetului PHARE 1996
al Programului operațional de țară pentru România.
ARTICOLUL 1

ARTICOLUL 2

Natura și obiectul

Toate celelalte prevederi și condiții din Memorandumul
de finanțare PH/96/3771 inițial, precum și din amendamentele
anterioare la acest memorandum rămân neschimbate.

Memorandumul de finanțare dintre Guvernul României și
Comisia Europeană privind Programul operațional de țară
1996 pentru România PH/96/3771, semnat la 15 noiembrie
1996, cu modificările ulterioare, se modifică în ceea ce
privește componenta RO9604 îReabilitarea căilor ferate
române“, după cum urmează:
Perioada de efectuare a plăților se extinde până la
31 august 2007.
Nu se vor admite alte extensii ale perioadei de
implementare.
Se va realiza un raport specific privind implementarea,
nu mai târziu de 31 august 2005.

ARTICOLUL 3

Prezentul addendum la Memorandumul de finanțare
PH/96/3771 este redactat în două exemplare, în limba
engleză.
ARTICOLUL 4
Intrarea în vigoare

Prezentul addendum la Memorandumul de finanțare
PH/96/3771 va intra în vigoare la data semnării de către
ambele părți.

București
30 august 2004
Pentru Beneficiar:
Mihai Nicolae Tănăsescu,
ministrul finanțelor publice,
coordonatorul național al asistenței

București
27 august 2004
Pentru Comunitate:
Jonathan Scheele,
șeful Delegației Comisiei Europene
în România

*) Traducere.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.145/3.XII.2004 conține 16 pagini.

Prețul de vânzare 18.500 lei

ISSN 1453—4495

