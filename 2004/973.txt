PARTEA

Anul 172 (XVI) — Nr. 973

I

Vineri, 22 octombrie 2004

LEGI, DECRETE, HOTĂRÂRI ȘI ALTE ACTE

SUMAR
Nr.

Pagina

HOTĂRÂRI ALE GUVERNULUI ROMÂNIEI
1.667. — Hotărâre pentru aprobarea Regulamentului de
organizare și funcționare al Institutului Național de
Cercetare-Dezvoltare Chimico-Farmaceutică —
ICCF BUCUREșTI .....................................................

1–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
4.908. — Ordin al ministrului educației și cercetării
privind aprobarea Listei nominale a beneficiarilor
Legii nr. 269/2004 pentru anul 2004.......................

7

ACTE ALE COMISIEI NAȚIONALE
A VALORILOR MOBILIARE
45. — Ordin pentru aprobarea Regulamentului
nr. 9/2004 privind adecvarea capitalului societăților
de servicii de investiții financiare.............................

8

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Regulamentului de organizare și funcționare al Institutului Național
de Cercetare-Dezvoltare Chimico-Farmaceutică — ICCF București
În temeiul art. 108 din Constituția României, republicată, și al art. 19 alin. (2) din Ordonanța Guvernului
nr. 57/2002 privind cercetarea științifică și dezvoltarea tehnologică, aprobată cu modificări și completări prin Legea
nr. 324/2003, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă Regulamentul de organizare și
funcționare al Institutului Național de Cercetare-Dezvoltare
Chimico-Farmaceutică — ICCF București, cu sediul în
municipiul București, calea Vitan nr. 112, sectorul 3,
prevăzut în anexa care face parte integrantă din prezenta
hotărâre.

Art. 2. — Patrimoniul Institutului Național de CercetareDezvoltare Chimico-Farmaceutică — ICCF București, stabilit
pe baza bilanțului contabil încheiat la data de
31 decembrie 2003, este de 41.024.361 mii lei, din care
imobilizări corporale și necorporale de 17.981.901 mii lei și
active circulante de 23.042.460 mii lei.

2

MONITORUL OFICIAL AL ROMÂNIEI, PARTEA I, Nr. 973/22.X.2004

Art. 3. — Prezenta hotărâre intră în vigoare la 30 de zile
de la publicarea în Monitorul Oficial al României, Partea I.
Art. 4. — Pe data intrării în vigoare a prezentei hotărâri
se abrogă art. 4, sintagma îprevăzut în anexa nr. 2“ din
finalul art. 6, art. 9, anexa nr. 1 îStructura organizatorică“
și anexa nr. 2 îRegulamentul de organizare și funcționare

a Institutului Național de Cercetare-Dezvoltare ChimicoFarmaceutică — ICCF București la Hotărârea Guvernului
nr. 1.314/1996 privind înființarea Institutului Național de
Cercetare-Dezvoltare Chimico-Farmaceutică — ICCF
București, publicată în Monitorul Oficial al României, Partea I,
nr. 336 din 11 decembrie 1996, cu modificările ulterioare.

PRIM-MINISTRU

ADRIAN NĂSTASE
Contrasemnează:
Ministrul educației și cercetării,
Alexandru Athanasiu
Ministrul muncii, solidarității sociale și familiei,
Dan Mircea Popescu
Ministrul finanțelor publice,
Mihai Nicolae Tănăsescu
București, 7 octombrie 2004.
Nr. 1.667.
ANEXĂ

REGULAMENT
de organizare și funcționare al Institutului Național de Cercetare-Dezvoltare Chimico-Farmaceutică — ICCF București
CAPITOLUL I
Dispoziții generale
Art. 1. — (1) Institutul Național de Cercetare-Dezvoltare
Chimico-Farmaceutică — ICCF București, denumit în
continuare institut național, este persoană juridică română
aflată în coordonarea Ministerului Educației și Cercetării,
denumit în continuare minister coordonator.
(2) Institutul național funcționează pe bază de gestiune
economică și autonomie financiară, calculează amortismente
și conduce evidența contabilă în regim economic și își
desfășoară activitatea în conformitate cu prevederile
Ordonanței Guvernului nr. 57/2002 privind cercetarea
științifică și dezvoltarea tehnologică, aprobată cu modificări
și completări prin Legea nr. 324/2003, cu modificările
ulterioare, precum și ale prezentului regulament.
Art. 2. — (1) Institutul național desfășoară activități de
cercetare științifică și dezvoltare tehnologică în domeniul
specific de activitate, corespunzător Hotărârii Guvernului
nr. 1.314/1996, cu modificările ulterioare.
(2) Institutul național contribuie, în principal, la
elaborarea strategiei de dezvoltare a domeniului specific,
potrivit hotărârii de înființare, și la realizarea cu prioritate a
obiectivelor științifice și tehnologice stabilite prin programele
naționale de cercetare științifică și dezvoltare tehnologică.
CAPITOLUL II
Obiectul de activitate
Art. 3. — (1) Obiectul de activitate al institutului național
cuprinde, în principal:
A. Activități de cercetare-dezvoltare:
a) în cadrul Planului național pentru cercetare-dezvoltare
și inovare:
1. cercetare fundamentală de bază și orientată, realizată
în scopul creșterii nivelului cunoștințelor în chimie, biologie,
genetică, biotehnologii și medicină;
2. cercetare aplicativă de tip precompetitiv, pentru
elaborarea de noi tehnologii de obținere a unor substanțe
active medicamentoase de uz uman și veterinar, noi

(originale) sau cunoscute, produse cosmetice și odorante,
biostimulatori zootehnici, produse igienico-sanitare
dezinfectante și optimizarea tehnologiilor existente prin
sinteză chimică, biotehnologii, biosinteză, extracte fito- sau
opoterapeutice (din plante sau organe animale), precum și
tehnologii genetice cu rol de suport pentru cercetările
aplicative viitoare din mai multe ramuri, sectoare sau
activități;
3. studii și cercetări privind izolarea din diverse biotipuri,
caracterizarea și ameliorarea în scop bioproductiv a unor
antibiotice, enzime, aminoacizi, alcooli, pesticide, fixatoare
de azot, hormoni și alte substanțe biologic active;
4. cercetări pentru elaborarea de tehnologii de
condiționare a medicamentelor în stare solidă (comprimate,
drajeuri, capsule, supozitoare, granule), lichidă (soluții
buvabile, injectabile, colire, siropuri, soluții de uz extern),
unguente;
5. cercetare farmacologică (teste toxicologice și studii
farmacologice);
6. cercetare analitică (dezvoltare de metode analitice
pentru controlul calității);
7. cercetări privind obținerea de reactivi puri și teste de
diagnostic;
8. cercetări pentru obținerea unor substanțe farmaceutice
cu utilizări și în alte domenii;
9. elaborarea de studii și cercetări aplicative în vederea
restructurării, retehnologizării și modernizării sectorului
industriei de medicamente;
10. elaborarea de strategii, studii de diagnoză, prognoză
privind dezvoltarea domeniilor științei și tehnologiei;
11. elaborarea de standarde referitoare la calitatea
produselor ce intră în sfera de activitate a institutului
național;
b) în afara Planului național pentru cercetare-dezvoltare
și inovare, activități de cercetare aplicativă și/sau dezvoltare
tehnologică pentru soluționarea cu prioritate a unor
probleme concrete în domeniul său de activitate, la
solicitarea unor beneficiari, prin contracte directe.

MONITORUL OFICIAL AL ROMÂNIEI, PARTEA I, Nr. 973/22.X.2004
B. Activități conexe activității de cercetare-dezvoltare:
a) asigură asistența tehnică de profil (de specialitate), în
vederea experimentării și aplicării tehnologiilor elaborate;
b) furnizează servicii științifice și tehnologice agenților
economici sau oricăror beneficiari interesați;
c) execută prestări de servicii, testare și certificare de
produse;
d) stabilește relații de colaborare cu autoritățile
competente pentru obținerea avizelor și autorizațiilor
necesare desfășurării activităților specifice;
e) urmărește și sprijină din punct de vedere
organizatoric și material difuzarea rezultatelor științifice
proprii în circuitul științific național și internațional prin:
1. organizarea de manifestări științifice proprii;
2. editarea și tipărirea publicațiilor de specialitate;
3. sprijinirea afilierii membrilor institutului național la
societăți științifice naționale și internaționale;
4. promovarea și sprijinirea comunicării și publicării în
țară și în străinătate a rezultatelor științifice obținute de
salariații institutului național;
f) asigură, conform prevederilor legale, protecția
rezultatelor științifice brevetabile.
C. Formare și specializare de cercetători în domeniul
propriu de activitate:
a) organizează cursuri, seminarii, stagii, schimburi de
experiență, la care participă specialiști proprii și/sau invitați
din țară și din străinătate;
b) asigură condiții pentru specializarea și perfecționarea
personalului propriu prin stagii și schimburi de experiență
în alte instituții de profil din țară și din străinătate, precum
și pentru pregătirea profesională de nivel universitar,
postuniversitar și doctorat.
D. Execuție de unicate și serii mici în cadrul activității
de microproducție:
a) execută producție de mic tonaj în vederea susținerii
și valorificării activității de cercetare științifică și dezvoltare
tehnologică desfășurată în institutul național;
b) comercializează, pe bază de comandă sau de
contract cu beneficiarii: tehnologiile realizate prin cercetare,
medicamente de uz uman și veterinar, substanțe active
medicamentoase și intermediari, reactivi puri, teste de
diagnostic clinic, substanțe de uz cosmetic, executate în
institutul național.
E. Execută activități de transfer tehnologic cu rezultatele
cercetării efectuate, din domeniul propriu.
F. Desfășoară activități de comerț interior și de importexport, aferente obiectului său de activitate, în condițiile
legii.
(2) Activitățile menționate la lit. A—F pot fi efectuate în
asociație cu alți agenți economici sau cu instituții din țară
și din străinătate, pe bază de convenții sau contracte de
cooperare științifică.
(3) În cadrul obiectului său de activitate institutul
național poate colabora și la realizarea unor activități de
cercetare-dezvoltare privind domeniile strategice și de
apărare națională sau poate desfășura și alte activități
conexe, cu aprobarea ministerului coordonator și cu avizul
autorității de stat pentru cercetare-dezvoltare.
(4) Obiectul de activitate al institutului național, conform
Hotărârii Guvernului nr. 656/1997 privind aprobarea
Clasificării activităților din economia națională — CAEN, cu

3

modificările ulterioare, este constituit din următoarele
activități:
Domeniul principal de activitate cod CAEN:
731 — cercetare-dezvoltare în științe fizice și naturale.
Activitate principală:
7310 — cercetare-dezvoltare în științe fizice și naturale,
precum fizică, chimie, științe biologice, științe medicale,
execută analize fizico-chimice pentru controlul calității;
Activitate secundară:
a) 2414 — fabricarea altor produse chimice organice de
bază, precum medicamente, teste de diagnostic și reactivi
puri chimici;
b) 2441 — fabricarea produselor farmaceutice de bază;
c) 2463 — fabricarea uleiurilor esențiale, precum
extracte de plante medicinale și aromatice;
d) 5146 — comerț cu ridicata al produselor
farmaceutice;
e) 5155 — comerț cu ridicata al produselor chimice;
f) 7482 — activități de ambalare;
g) 7487 — alte activități de servicii prestate în principal
întreprinderilor, precum asigurarea asistenței tehnice de
profil, în vederea experimentării și aplicării tehnologiilor
elaborate; furnizarea de servicii științifice și tehnologice
agenților economici sau oricăror beneficiari interesați;
executarea de testări și certificări produse și analize
farmacotoxicologice;
h) 8042 — alte forme de învățământ, precum formare
și specializare de cercetători în domeniul propriu de
activitate;
i) 8520 — activități veterinare, precum utilizarea
animalelor de experiență în cercetarea științifică.
CAPITOLUL III
Patrimoniul
Art. 4. — (1) Conform bilanțului contabil la
31 decembrie 2003, institutul național are un patrimoniu
propriu în valoare de 8.993.765 mii lei, format din capital
propriu în valoare de 4.510.359 mii lei și patrimoniu public
în valoare de 4.483.406 mii lei, din care imobilizări
corporale și necorporale de 17.981.901 mii lei și active
circulante de 23.042.460 mii lei.
(2) Institutul național administrează, cu diligența unui
bun proprietar, bunuri proprietate publică și privată a
statului, precum și bunurile proprii dobândite în condițiile
legii sau realizate din venituri proprii. Bunurile proprietate
publică și privată a statului administrate de institutul
național, precum și bunurile proprii dobândite în condițiile
legii sau realizate din venituri proprii, după caz, prevăzute
în hotărârea Guvernului de înființare a institutului național,
se înregistrează distinct în patrimoniul acestuia.
(3) Rezultatele cercetărilor obținute în baza unui
contract finanțat din fonduri publice aparțin institutului
național, în calitate de persoană juridică executantă, și
ordonatorului principal de credite, în egală măsură, dacă
prin contract nu s-a prevăzut altfel. Administrarea,
înregistrarea în evidența contabilă a institutului național,
precum și înstrăinarea, închirierea sau concesionarea și
casarea rezultatelor cercetărilor obținute în baza derulării
unui contract finanțat din fonduri publice se fac potrivit
Ordonanței Guvernului nr. 57/2002, aprobată cu modificări
prin Legea nr. 324/2003, cu modificările și completările
ulterioare.

4

MONITORUL OFICIAL AL ROMÂNIEI, PARTEA I, Nr. 973/22.X.2004

(4) În exercitarea drepturilor sale institutul național
posedă și folosește bunurile aflate în patrimoniul său și,
după caz, dispune de acestea în condițiile legii, în scopul
realizării obiectului său de activitate.
(5) Institutul național poate efectua prestări de servicii
sau activități de microproducție prin asociere în
participațiune sau alte forme de parteneriat, în condițiile
legii, în scopul stimulării valorificării rezultatelor cercetării,
cu aprobarea ministerului coordonator și a autorității de stat
pentru cercetare-dezvoltare.
(6) Patrimoniul institutului național poate fi modificat
conform prevederilor legale în vigoare.
CAPITOLUL IV
Structura organizatorică și funcțională
Art. 5. — (1) Institutul național poate avea în structură
subunități, cu sau fără personalitate juridică, departamente,
secții, laboratoare și alte structuri organizatorice necesare
realizării obiectului său de activitate.
(2) Structura organizatorică a institutului național se
aprobă prin ordin al ministerului coordonator, în termen de
30 de zile de la intrarea în vigoare a prezentei hotărâri, și
cuprinde, pe lângă structura organizatorică prevăzută la
alin. (1), și următoarele compartimente: compartimentul
juridic, compartimentul de marketing, compartimentul
financiar-contabil, compartimentul de audit și control
financiar, compartimentul de diseminare a informațiilor,
relații publice și mass-media.
(3) În funcție de specificul activității, prin decizie a
directorului general, cu aprobarea consiliului de
administrație, se pot organiza colective specializate sau
colective interdisciplinare proprii ori în colaborare cu alte
unități din țară sau din străinătate.
CAPITOLUL V
Organele de conducere
Art. 6. — Conducerea institutului național este asigurată de:
a) consiliul de administrație;
b) comitetul de direcție;
c) directorul general.
Art. 7. — Orientarea și coordonarea activității tehnicoștiințifice din institutul național sunt asigurate de consiliul
științific.
Art. 8. — (1) Relațiile dintre subunitățile aflate în
structura institutului național, precum și relațiile acestora cu
terții sunt stabilite de directorul general, care poate acorda
împuterniciri de reprezentare în numele institutului național,
cu avizul consiliului de administrație.
(2) Conducătorii subunităților din structura institutului
național răspund în fața consiliului de administrație și a
directorului general de îndeplinirea tuturor atribuțiilor,
responsabilităților și competențelor încredințate de aceștia.
Consiliul de administrație
Art. 9. — (1) Consiliul de administrație este format din
7 membri, cetățeni români, numiți prin ordin al
conducătorului ministerului coordonator, la propunerea
conducerii autorității de la care aceștia provin, pentru un
mandat de 4 ani, care poate fi reînnoit.
(2) Din consiliul de administrație fac parte în mod
obligatoriu:

a) directorul general al institutului național, care este
președintele consiliului de administrație;
b) președintele consiliului științific al institutului național;
c) un reprezentant al autorității de stat pentru cercetaredezvoltare;
d) un reprezentant al Ministerului Finanțelor Publice;
e) un reprezentant al Ministerului Muncii, Solidarității
Sociale și Familiei;
f) 2 specialiști din domeniu, propuși de ministerul
coordonator.
(3) Revocarea membrilor consiliului de administrație se
face de același organ care a făcut numirea, în caz de
abateri sau de nerespectare a îndatoririlor ce le revin.
Art. 10. — (1) Membrii consiliului de administrație își
păstrează calitatea de angajat la instituția sau la unitatea
de la care provine, precum și toate drepturile și obligațiile
care derivă din această calitate.
(2) Pentru activitatea desfășurată în calitate de membru
al consiliului de administrație aceștia beneficiază de o
indemnizație lunară stabilită de consiliul de administrație,
dar nu mai mult de 20% din salariul de bază al directorului
general al institutului național.
(3) Persoanele numite ca membri ai consiliului de
administrație nu pot face parte din mai mult de două
consilii de administrație ale institutelor naționale și nu pot
participa în aceeași calitate la alte unități cu care institutul
național are relații contractuale sau interese concurente.
(4) Sunt incompatibili cu calitatea de membru al
consiliului de administrație cei care, personal, soțul/soția ori
rudele până la gradul al doilea inclusiv, sunt în același
timp patroni sau asociați la alte unități cu același profil ori
cu care institutul național se află în relații comerciale
directe.
Art. 11. — (1) Consiliul de administrație are, în
principal, următoarele atribuții:
a) aprobă, la propunerea consiliului științific, strategia și
programele concrete de dezvoltare a institutului național, de
introducere a unor tehnologii de vârf și de modernizare a
celor existente, în concordanță cu strategia generală a
domeniului propriu de activitate;
b) propune modificarea structurii organizatorice și
funcționale a institutului național, înființarea, desființarea și
comasarea de subunități din structura acestuia;
c) analizează și avizează proiectul bugetului de venituri
și cheltuieli, care se depune la ministerul coordonator în
vederea aprobării conform reglementărilor legale;
d) analizează și avizează bilanțul contabil și contul de
profit și pierdere, pe care le supune spre aprobare
ministerului coordonator, și aprobă raportul de gestiune
asupra activității desfășurate de institutul național în anul
precedent;
e) analizează realizarea criteriilor de performanță și
raportarea trimestrială privind activitatea realizată de
institutul național și aprobă măsuri pentru desfășurarea
acesteia în condiții de echilibru al bugetului de venituri și
cheltuieli;
f) analizează, aprobă sau, după caz, propune spre
aprobare, potrivit prevederilor legale, investițiile care
urmează a fi realizate de institutul național;

MONITORUL OFICIAL AL ROMÂNIEI, PARTEA I, Nr. 973/22.X.2004
g) propune spre aprobare majorarea sau diminuarea
patrimoniului, precum și concesionarea sau închirierea unor
bunuri din patrimoniul institutului național, în condițiile legii;
h) aprobă valorificarea bunurilor proprii dobândite, cu
respectarea prevederilor legale;
i) aprobă volumul creditelor bancare prevăzute la art. 32
și stabilește modul de rambursare a acestora;
j) aprobă utilizarea disponibilităților în valută;
k) aprobă mandatul pentru negocierea contractului
colectiv de muncă;
l) aprobă criteriile și comisiile de concurs pentru
ocuparea posturilor vacante din cadrul institutului național.
(2) Consiliul de administrație exercită orice alte atribuții
stabilite potrivit prevederilor legale.
Art. 12. — Consiliul de administrație își desfășoară
activitatea pe baza regulamentului propriu de organizare și
funcționare, avizat de ministerul coordonator. Acesta
hotărăște în problemele privind activitatea institutului
național, cu excepția celor care, potrivit legii, sunt date în
competența altor organe.
Art. 13. — (1) Consiliul de administrație se întrunește
de regulă o dată pe lună sau ori de câte ori interesele
institutului național o cer, la convocarea președintelui sau
la solicitarea unei treimi din numărul membrilor consiliului
de administrație.
(2) Dezbaterile consiliului de administrație sunt conduse
de președintele acestuia, iar în lipsa acestuia, de către
vicepreședintele ales de membrii consiliului de
administrație.
Art. 14. — (1) Consiliul de administrație își desfășoară
activitatea în prezența a cel puțin două treimi din numărul
membrilor săi. Dacă nu este îndeplinită această condiție,
ședința consiliului de administrație poate fi reprogramată
într-un interval de cel mult 15 zile, având aceeași ordine
de zi.
(2) Hotărârile consiliului de administrație se iau cu
majoritatea voturilor membrilor prezenți, dar nu mai puțin
de jumătate plus unu din numărul total al membrilor.
Art. 15. — La ședințele consiliului de administrație
participă, în calitate de invitat permanent, un reprezentant
al sindicatului reprezentativ din institutul național sau un
reprezentant al salariaților, în cazul în care aceștia nu sunt
constituiți în sindicat.
Art. 16. — Pentru luarea unor decizii vizând probleme
complexe, consiliul de administrație poate atrage în
activitatea de analiză consilieri și consultanți din diferite
sectoare de activitate. Activitatea acestora va fi remunerată
conform prevederilor legale.
Art. 17. — (1) Membrii consiliului de administrație sunt
răspunzători, în condițiile legii, pentru îndeplinirea atribuțiilor
ce le revin și răspund solidar pentru gestionarea
patrimoniului institutului național.
(2) Membrii consiliului de administrație care s-au abținut
ori s-au împotrivit luării unei decizii ce s-a dovedit
păgubitoare pentru institutul național nu răspund dacă au
consemnat expres punctul lor de vedere în registrul de
ședințe al consiliului de administrație și dacă au anunțat în
scris despre aceasta ministerul coordonator.
(3) Membrii consiliului de administrație care încalcă
prevederile art. 10 alin. (3) și (4) răspund, potrivit legii,

5

pentru daunele cauzate institutului național ca urmare a
acestui fapt.
Art. 18. — În primul trimestru al fiecărui an consiliul de
administrație prezintă ministerului coordonator un raport
asupra activității desfășurate în anul precedent și asupra
programului de activitate pentru anul în curs.
Art. 19. — Secretariatul consiliului de administrație este
asigurat de institutul național. Atribuțiile secretariatului sunt
prevăzute în Regulamentul de organizare și funcționare a
consiliului de administrație.
Comitetul de direcție
Art. 20. — (1) Conducerea operativă a institutului
național este asigurată de un comitet de direcție, compus
din directorul general și conducătorii principalelor
compartimente din structura organizatorică a institutului
național.
(2) La ședințele comitetului de direcție participă, în
calitate de invitat permanent, un reprezentant al sindicatului
reprezentativ din institutul național sau un reprezentant al
salariaților, în cazul în care aceștia nu sunt constituiți în
sindicat.
Art. 21. — (1) Comitetul de direcție exercită atribuții și
are răspunderi în limita competențelor propuse de directorul
general și aprobate de consiliul de administrație.
(2) Comitetul de direcție stabilește acțiunile concrete
necesare pentru realizarea obiectivelor rezultate din:
a) strategia programelor de dezvoltare a institutului
național;
b) programul anual de cercetare-dezvoltare;
c) bugetul de venituri și cheltuieli;
d) programul de investiții;
e) sistemul de asigurare a calității;
f) alte obligații.
Art. 22. — Comitetul de direcție se întrunește decadal
și ori de câte ori interesele institutului național o impun, la
convocarea directorului general sau, după caz, a
înlocuitorului acestuia.
Art. 23. — (1) La nivelul subunităților din institutul
național se organizează și funcționează comitetul de
conducere, care își desfășoară activitatea în conformitate
cu propriul regulament de organizare și funcționare, aprobat
de consiliul de administrație al institutului național, și este
prezidat de directorul subunității respective.
(2) Comitetul de conducere exercită atribuții și are
răspunderi în limita competențelor stabilite de directorul
general al institutului național și aprobate de consiliul de
administrație.
Directorul general
Art. 24. — (1) Activitatea curentă a institutului național
este condusă de directorul general, numit pentru o
perioadă de 4 ani, pe baza rezultatelor concursului de
selecție organizat conform metodologiei elaborate de
autoritatea de stat pentru cercetare-dezvoltare. La expirarea
acestui termen, în funcție de performanțele realizate,
numirea directorului general poate fi prelungită pentru o
perioadă de cel mult 4 ani.
(2) Numirea și eliberarea din funcție a directorului
general se fac prin ordin al conducătorului ministerului
coordonator.

6

MONITORUL OFICIAL AL ROMÂNIEI, PARTEA I, Nr. 973/22.X.2004

Art. 25. — Directorul general are, în principal,
următoarele atribuții și responsabilități:
a) reprezintă, personal sau prin delegat, interesele
institutului național în relațiile cu celelalte organe, organizații
și agenți economici, precum și cu persoane fizice din țară
și din străinătate;
b) stabilește atribuțiile, competențele și relațiile la nivelul
subunităților și departamentelor institutului național, precum
și relațiile acestora cu terții, cu avizul consiliului de
administrație;
c) propune consiliului de administrație modificarea
structurii organizatorice și funcționale a institutului național;
d) numește directorii și conducătorii compartimentelor
din structura organizatorică a institutului național, în urma
concursului organizat pe baza criteriilor propuse de
comitetul de direcție, și îi revocă, după caz, cu avizul
consiliului de administrație;
e) angajează și concediază personalul institutului
național, conform prevederilor legale și ale contractului
colectiv de muncă;
f) asigură negocierea contractului colectiv de muncă la
nivelul institutului național și a salariilor personalului
acestuia, prin comitetul de direcție; aprobă salariile
rezultate din negocierea directă;
g) răspunde de administrarea întregului patrimoniu, cu
respectarea prevederilor legale;
h) adoptă măsuri și urmărește realizarea operațiunilor
de comerț interior și de import-export, prin compartimentele
proprii specializate;
i) analizează lunar stadiul valorificării rezultatelor
cercetării, inclusiv activitatea compartimentului de marketing;
j) are atribuții și răspunderi similare unui coordonator de
credite pentru sumele alocate institutului național de la
bugetul de stat;
k) poate delega, în condițiile legii, o parte din atribuțiile
sale celorlalte persoane din conducerea institutului național;
l) exercită orice alte atribuții ce îi sunt delegate de
consiliul de administrație.
Consiliul științific
Art. 26. — (1) Consiliul științific este format din
minimum 5 membri, reprezentând principalele compartimente
din cadrul institutului național, care desfășoară activități de
cercetare-dezvoltare.
(2) Consiliul științific este alcătuit din cercetători cu
realizări deosebite în domeniu, salariați ai institutului
național, aleși pe o perioadă de 4 ani prin vot secret de
către cadrele cu studii superioare din institutul național.
(3) Din consiliul științific fac parte, de drept, directorul
general și directorul științific al institutului național.
(4) Consiliul științific este condus de un președinte și de
un vicepreședinte, aleși prin vot secret de către membrii
consiliului științific.
(5) Consiliul științific se organizează și funcționează în
conformitate cu regulamentul propriu, aprobat de consiliul
de administrație.
Art. 27. — Atribuțiile principale ale consiliului științific
sunt următoarele:
a) participă la elaborarea strategiei de dezvoltare a
activității de cercetare-dezvoltare a domeniului și la
elaborarea planurilor proprii de cercetare-dezvoltare;

b) analizează, avizează și urmărește realizarea lucrărilor
de cercetare științifică;
c) propune spre aprobare consiliului de administrație
programul anual de cercetare-dezvoltare și inovare al
institutului național;
d) avizează hotărârile consiliului de administrație care
implică politica de cercetare a institutului național și a
ramurii;
e) propune măsuri pentru perfecționarea profesională,
încadrarea personalului de cercetare în grade profesionale;
f) organizează și coordonează desfășurarea
manifestărilor cu caracter științific;
g) avizează acțiunile de cooperare, interne și
internaționale cu scop științific;
h) avizează acordarea de burse de studii și stagii de
perfecționare în țară și în străinătate.
CAPITOLUL VI
Bugetul de venituri și cheltuieli și execuția acestora.
Relații financiare
Art. 28. — (1) Institutul național întocmește anual
bugetul de venituri și cheltuieli, situațiile financiare anuale,
potrivit reglementărilor legale în vigoare.
(2) Situațiile financiare anuale se aprobă de către
ministerul coordonator, în condițiile legii.
Art. 29. — (1) Veniturile și cheltuielile institutului național
se stabilesc prin buget pentru fiecare exercițiu financiar.
(2) Bugetul de venituri și cheltuieli se întocmește pe
baza indicatorilor de performanță stabiliți de ministerul
coordonator și se aprobă prin ordin al ministrului
coordonator, cu avizul Ministerului Finanțelor Publice și al
Ministerului Muncii, Solidarității Sociale și Familiei.
Art. 30. — Institutul național determină anual volumul de
venituri de realizat și de cheltuieli totale de efectuat,
corelat cu contractele încheiate pentru activitatea
programată.
Art. 31. — (1) Salariile individuale ale personalului se
stabilesc prin negociere, conform reglementărilor legale și
prevederilor contractului colectiv de muncă, în limita
fondului total destinat plății salariilor, prevăzut în bugetul de
venituri și cheltuieli stabilit, potrivit legii.
(2) Salariul de bază al directorului general se stabilește
prin ordin al ministrului coordonator, la propunerea
consiliului de administrație, potrivit reglementărilor legale în
vigoare.
Art. 32. — (1) Pentru acoperirea cheltuielilor curente, în
situația în care, în cursul unui an, resursele financiare ale
institutului național nu sunt suficiente, acesta poate
contracta credite bancare în valoare de cel mult 20% din
veniturile brute realizate în anul precedent.
(2) Contractarea de credite peste plafonul stabilit se
efectuează cu aprobarea ministerului coordonator, pe baza
avizului prealabil al Ministerului Finanțelor Publice.
Art. 33. — (1) Institutul național hotărăște cu privire la
investițiile ce urmează a fi realizate, potrivit obiectului său
de activitate, finanțarea efectuându-se din surse proprii și
din credite bancare, precum și din surse bugetare, prin
ministerul coordonator, potrivit legii.

MONITORUL OFICIAL AL ROMÂNIEI, PARTEA I, Nr. 973/22.X.2004

7

(2) Ministerul coordonator va cuprinde în bugetul său de
venituri și cheltuieli fondurile necesare realizării unor
investiții, dotări, achiziționări de aparatură, echipamente și
instalații pentru institutul național.

efectua prin conturi bancare deschise la unitățile bancare
specializate, cu sediul în România.
Art. 35. — Institutul național își va organiza controlul
financiar preventiv propriu și auditul financiar, potrivit legii.

(3) Execuția investițiilor prevăzute la alin. (1) și (2) se
adjudecă potrivit legii.

CAPITOLUL VII

Art. 34. — (1) Operațiunile de încasări și plăți ale
institutului național se efectuează prin conturi deschise la
bănci comerciale cu sediul în România și prin unități de
trezorerie.
(2) Institutul național poate efectua operațiuni de
încasări și plăți în lei și în valută, prin casieria proprie, cu
respectarea nivelului plafonului de casă și a normativelor
de disciplină financiar-valutare stabilite prin actele normative
în vigoare.
(3) Institutul național poate efectua operațiuni de comerț
exterior, aferente obiectului său de activitate, potrivit legii.
Operațiunile de încasări și plăți cu străinătatea se vor

ACTE
ALE

ALE

Reglementarea litigiilor
Art. 36. — Litigiile institutului național cu persoane fizice
sau persoane juridice, nesoluționate pe cale amiabilă, sunt
supuse spre rezolvare instanțelor judecătorești române de
drept comun sau instanțelor străine, în cazuri speciale.
CAPITOLUL VIII
Dispoziții finale
Art. 37. — Statutul de institut național se reînnoiește
periodic prin reacreditare, care are loc într-un interval de
maximum 5 ani, sau la modificarea obiectului de activitate
al institutului național.

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL EDUCAȚIEI ȘI CERCETĂRII

ORDIN
privind aprobarea Listei nominale a beneficiarilor Legii nr. 269/2004, pentru anul 2004
În temeiul alin. (1) al art. 9 din Hotărârea Guvernului nr. 1.294/2004 privind aprobarea Normelor metodologice
pentru aplicarea Legii nr. 269/2004 privind acordarea unui ajutor financiar în vederea stimulării achiziționării de calculatoare,
în baza Hotărârii Guvernului nr. 410/2004 privind organizarea și funcționarea Ministerului Educației și Cercetării,
ministrul educației și cercetării emite următorul ordin:
Art. 1. — (1) Se aprobă Lista nominală a beneficiarilor
Legii nr. 269/2004 privind acordarea unui ajutor în valoare
de 200 de euro, destinat achiziționării unui calculator în
anul 2004, cuprinzând 25.051 de beneficiari, potrivit
anexei*) care face parte integrantă din prezentul ordin.
(2) Venitul maxim brut lunar pe membru de familie,
pentru care se acordă ajutorul financiar, este de 105.000 lei.
(3) Potrivit prevederilor art. 4 din Normele metodologice
pentru aplicarea Legii nr. 269/2004 privind acordarea unui
ajutor financiar în vederea stimulării achiziționării de
calculatoare, aprobate prin Hotărârea Guvernului

nr. 1.294/2004, în stabilirea venitului maxim brut s-au
exceptat veniturile realizate din alocațiile de stat, din
alocațiile suplimentare pentru familiile cu mulți copii, din
bursele de studii și bursele sociale.
Art. 2. — Prezentul ordin se publică în Monitorul Oficial
al României, Partea I.
Art. 3. — Direcția generală buget finanțe, Direcția
logistică, administrativ și resurse umane, Direcția
generală învățământ preuniversitar și Direcția învățământ
superior vor duce la îndeplinire prevederile prezentului
ordin.

Ministrul educației și cercetării,
Alexandru Athanasiu
București, 6 octombrie 2004.
Nr. 4.908.
*) Anexa se publică ulterior în Monitorul Oficial al României, Partea I, nr. 973 bis în afara abonamentului, care se poate achiziționa de la Centrul
pentru relații cu publicul al Regiei Autonome îMonitorul Oficial“, București, șos. Panduri nr. 1.

8

MONITORUL OFICIAL AL ROMÂNIEI, PARTEA I, Nr. 973/22.X.2004

ACTE ALE COMISIEI NAȚIONALE A VALORILOR MOBILIARE
COMISIA NAȚIONALĂ A VALORILOR MOBILIARE

ORDIN
pentru aprobarea Regulamentului nr. 9/2004
privind adecvarea capitalului societăților de servicii de investiții financiare
În conformitate cu prevederile art. 1, art. 2, art. 7 alin. (3) și alin. (15) și ale art. 8 din Statutul Comisiei
Naționale a Valorilor Mobiliare, aprobat prin Ordonanța de urgență a Guvernului nr. 25/2002, aprobată și modificată prin
Legea nr. 514/2002, și modificat prin Legea nr. 297/2004 privind piața de capital,
având în vedere prevederile art. 22 și ale art. 290 alin. (2) din Legea nr. 297/2004,
în baza hotărârii adoptate în ședința Comisiei Naționale a Valorilor Mobiliare din data de 13 octombrie 2004,
președintele Comisiei Naționale a Valorilor Mobiliare emite următorul ordin:
Art. 1. — Se aprobă Regulamentul nr. 9/2004 privind
adecvarea capitalului societăților de servicii de investiții
financiare.
Art. 2. — Regulamentul menționat la art. 1 va intra în
vigoare la data publicării prezentului ordin în Monitorul
Oficial al României, Partea I, și va fi publicat în Buletinul

Comisiei Naționale a Valorilor Mobiliare și pe site-ul
Comisiei Naționale a Valorilor Mobiliare (www.cnvmr.ro).
Art. 3. — Direcția generală autorizare — reglementare,
Secretariatul general și directorul general executiv vor
urmări ducerea la îndeplinire a prezentului ordin.

p. Președintele Comisiei Naționale a Valorilor Mobiliare,
Cristian Traian Ionescu
București, 15 octombrie 2004.
Nr. 45.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 973/22.X.2004 conține 8 pagini.

Prețul de vânzare 9.500 lei

ISSN 1453—4495

