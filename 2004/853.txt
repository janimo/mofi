Anul 172 (XVI) — Nr. 853

PARTEA

I

LEGI, DECRETE, HOTĂRÂRI ȘI ALTE ACTE

Vineri, 17 septembrie 2004

SUMAR

Nr.

Pagina
HOTĂRÂRI ALE GUVERNULUI ROMÂNIEI

1.452. — Hotărâre privind redobândirea cetățeniei
române de către unele persoane ..........................

1–2

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.635. — Ordin al ministrului agriculturii, pădurilor și
dezvoltării rurale pentru aprobarea Regulamentului
privind dobândirea permisului de vânătoare .........

2–6

1.029. — Ordin al ministrului sănătății pentru modificarea
și completarea Ordinului ministrului sănătății și
familiei nr. 219/2002 pentru aprobarea Normelor

HOTĂRÂRI

ALE

Nr.

Pagina
tehnice privind gestionarea deșeurilor rezultate din
activitățile medicale și a Metodologiei de culegere
a datelor pentru baza națională de date privind
deșeurile rezultate din activitățile medicale ...........

7

1.326. — Ordin al ministrului finanțelor publice privind
modificarea și completarea Normelor de aplicare a
scutirii de taxă pe valoarea adăugată pentru
construirea, consolidarea, extinderea, restaurarea
și reabilitarea lăcașurilor de cult religios sau a
altor clădiri utilizate în acest scop, prevăzute la
art. 143 alin. (1) lit. m) din Legea nr. 571/2003
privind Codul fiscal, aprobate prin Ordinul
ministrului finanțelor publice nr. 230/2004 .............

7–8

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind redobândirea cetățeniei române de către unele persoane
În temeiul art. 108 din Constituție, republicată, și al art. 10 și 11 din Legea cetățeniei române nr. 21/1991,
republicată, cu modificările și completările ulterioare,
Guvernul României adoptă prezenta hotărâre.
Articol unic. — Se acordă cetățenia română persoanelor
prevăzute în anexa care face parte integrantă din prezenta

hotărâre, care au avut această cetățenie și au solicitat
redobândirea ei, cu menținerea domiciliului în străinătate.

PRIM-MINISTRU

ADRIAN NĂSTASE
Contrasemnează:
Ministrul justiției,
Cristian Diaconescu
Ministrul afacerilor externe,
Mircea Geoană
Ministru de stat, ministrul administrației și internelor,
Marian Florian Săniuță
București, 9 septembrie 2004.
Nr. 1.452.

2

MONITORUL OFICIAL AL ROMÂNIEI, PARTEA I, Nr. 853/17.IX.2004
LISTA

persoanelor care solicită redobândirea cetățeniei române cu menținerea domiciliului în străinătate
1. Bokor-Butură Elena-Maria, fiica lui Butură Ioan și
Elena, născută la 14 decembrie 1953 în localitatea Aiud,
județul Alba, România, cetățean suedez, cu domiciliul actual
în Suedia, 138 32 Alta-Stockholm, Stensovagen 13.
2. Cătăneanu Valerică, fiul lui Cătăneanu Dumitru și
Ioana, născut la 21 iunie 1968 în București, România,
apatrid, cu domiciliul actual în Olanda, 7415 HN Deventer,
Prinses Beatrixstraat 60.
3. Chirilă Mircea, fiul lui Chirilă Eduard și Florica, născut
la 19 octombrie 1945 în localitatea Rupea, județul Brașov,
România, apatrid, cu domiciliul actual în Germania, 90439
Nürnberg, Bertha von Suttnerstr. 38.
4. Ciucur Ioan, fiul lui Ciucur Mantu și Floarea, născut
la 24 noiembrie 1984 în localitatea Timișoara, județul Timiș,
România, apatrid, cu domiciliul actual în Belgia, Bruxelles,
str. Quinaux nr. 13.
5. Ciucur Mantu, fiul lui Ciucur Ioan și Căldăraș Elena,
născut la 1 octombrie 1960 în localitatea Târgu Jiu, județul
Gorj, România, apatrid, cu domiciliul actual în Belgia,
Bruxelles, str. Quinaux nr. 13.
6. Ciucur Tibi, fiul lui Ciucur Mantu și Căldăraș Floarea,
născut la 27 septembrie 1979 în localitatea Timișoara,
județul Timiș, România, apatrid, cu domiciliul actual în
Belgia, Bruxelles, str. Quinaux nr. 13.
7. Dendiu Paraschiva, fiica lui Dendiu Ioan și Salomia,
născută la 13 iunie 1928 în localitatea Roșia de Secaș,
județul Alba, România, cetățean suedez, cu domiciliul actual
în Suedia, 504 43 Boras, Lars Kaggsgatan 91.
8. Drăghici Vernhardsson Camelia-Cristina, fiica lui
Drăghici Constantin și Lucia-Elena, născută la 3 ianuarie
1954 în București, România, cetățean suedez, cu domiciliul
actual în Norvegia, 0687 Oslo, Ostmarkvein 7C.

9. Fetecău Adrian-Sorin, fiul lui Fetecău Ion și Eugenia,
născut la 31 mai 1968 în localitatea Galați, județul Galați,
România, cetățean slovac, cu domiciliul actual în Slovacia,
920 01, Hlohovec, Nitrianska 2518/7.
10. Fischer Cerveneac, fiul lui Bociu Constanța, născut
la 19 decembrie 1971 în localitatea Gătaia, județul Timiș,
România, apatrid, cu domiciliul actual în Germania, 42651
Solingen, Wupperstr. 68.
11. Maier Ana, fiica lui Poenariu Petru și Maria, născută
la 1 ianuarie 1949 în localitatea Valea Boului, județul
Caraș-Severin, România, apatrid, cu domiciliul actual în
Germania, 80939 München, Heidemannstr. 25.
12. Maier Ioan, fiul lui Maier Ioan și Elena, născut la
16 august 1943 în localitatea Obreja, județul Caraș-Severin,
România, apatrid, cu domiciliul actual în Germania, 80939
München, Heidemannstr. 25.
13. Miroslav Gheorghe, fiul lui Miroslav Constantin și
Samfira, născut la 18 iunie 1931 în localitatea Călugăreni,
județul Prahova, România, cetățean german, cu domiciliul actual
în Germania, 65934 Frankfurt am Main, Russingerstr. 11.
14. Moldvai Emil, fiul lui Moldvai Ștefan și Elena, născut
la 25 noiembrie 1932 în localitatea Turda, județul Cluj,
România, cetățean suedez, cu domiciliul actual în Suedia,
281 48 Hassleholm, Kungsgatan 19.
15. Șandru Emil, fiul lui Șandru Romulus și Iudifta,
născut la 28 noiembrie 1938 în localitatea Brașov, județul
Brașov, România, cetățean american, cu domiciliul actual în
S.U.A., 2911 West Canyon Ave., San Diego, Ca 92123.
16. Șikovanecz Daniel-Ștefan, fiul lui Șikovanecz Ștefan
și Maria, născut la 14 aprilie 1972 în localitatea Nădlac,
județul Arad, România, cetățean slovac, cu domiciliul actual
în Slovacia, Kosice-Sidlisko KVP, str. Bauerova 1198/34.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
pentru aprobarea Regulamentului privind dobândirea permisului de vânătoare
În temeiul prevederilor art. 27 și ale art. 51 alin. (1) din Legea fondului cinegetic și a protecției vânatului
nr. 103/1996, republicată,
în temeiul prevederilor art. 4 alin. (1) pct. II 2 și ale art. 9 alin. (6) din Hotărârea Guvernului nr. 409/2004 privind
organizarea și funcționarea Ministerului Agriculturii, Pădurilor și Dezvoltării Rurale,
ministrul agriculturii, pădurilor și dezvoltării rurale emite următorul ordin:
Art. 1. — Se aprobă Regulamentul privind dobândirea
permisului de vânătoare, prevăzut în anexa care face parte
integrantă din prezentul ordin.
Art. 2. — Organismul specializat din cadrul Ministerului
Agriculturii, Pădurilor și Dezvoltării Rurale, Asociația
Generală a Vânătorilor și Pescarilor Sportivi din România,
organizațiile vânătorești gestionare de fonduri de vânătoare,
în drept să elibereze permise de vânătoare, vor aplica
prevederile prezentului ordin.

Art. 3. — Controlul aplicării prevederilor prezentului ordin
se asigură de către autoritatea statului competentă.
Art. 4. — (1) Prezentul ordin se publică în Monitorul
Oficial al României, Partea I.
(2) La data intrării în vigoare a prezentului ordin se
abrogă Ordinul ministrului agriculturii, alimentației și pădurilor
nr. 211/2002 pentru aprobarea Regulamentului privind
dobândirea permisului de vânătoare, publicat în Monitorul
Oficial al României, Partea I, nr. 389 din 7 iunie 2002.

Ministrul agriculturii, pădurilor și dezvoltării rurale,
Petre Daea
București, 2 septembrie 2004.
Nr. 635.

MONITORUL OFICIAL AL ROMÂNIEI, PARTEA I, Nr. 853/17.IX.2004

3
ANEXĂ

REGULAMENT
privind dobândirea permisului de vânătoare
CAPITOLUL I
Dispoziții generale
Art. 1. — Permisul de vânătoare se eliberează cetățenilor
români cu domiciliul în România sau cetățenilor străini
rezidenți în România, care îndeplinesc cumulativ următoarele
condiții:
a) au împlinit vârsta de 18 ani;
b) au efectuat un an de stagiatură;
c) au efectuat o instruire practică într-un poligon de tir
vânătoresc;
d) au absolvit examenul de vânător, susținut în fața unei
comisii de examinare.
Art. 2. — Permisul de vânătoare se eliberează doar
membrilor organizațiilor vânătorești. Acesta se poate dobândi
doar în limita locurilor vacante existente la fiecare organizație
vânătorească, stabilite în funcție de suprafața fondurilor de
vânătoare gestionate de aceasta și de zona geografică în care
se găsesc fondurile de vânătoare, în conformitate cu
prevederile art. 3 alin. (4) din Legea fondului cinegetic și a
protecției vânatului nr. 103/1996, republicată.
Art. 3. — (1) Numărul de locuri vacante existente la fiecare
organizație vânătorească se va afișa prin grija conducerii
executive a fiecărei organizații vânătorești, cel mai târziu în
preziua examenului.
(2) Numărul de locuri vacante va fi confirmat, prin
semnătură, de comisia de examinare.
CAPITOLUL II
Stagiatura
Art. 4. — (1) Candidatul pentru dobândirea permisului de
vânătoare va solicita în scris conducerii unei organizații
vânătorești primirea ca stagiar la o grupă de vânători.
Cererea, întocmită conform modelului prezentat în anexa nr. 1,
la care se anexează recomandările a 2 vânători, membri ai
organizației vânătorești la care se solicită înscrierea, cu o
vechime mai mare de 5 ani, depusă la organizația
vânătorească, primește număr de înregistrare din registrul
curent de corespondență al unității. Cererea se analizează
operativ de către conducerea executivă a organizației
vânătorești, iar hotărârea se transmite în scris solicitantului în
termen de 30 de zile de la data depunerii cererii. Dacă
cererea a fost aprobată, în scrisoarea transmisă solicitantului
se comunică denumirea grupei de vânători la care a fost
repartizat pentru efectuarea perioadei de stagiatură. Totodată,
la cererea aprobată se anexează fișa de stagiatură întocmită
conform modelului prezentat în anexa nr. 2.
(2) Perioada de stagiatură începe de la data comunicării
de repartizare a solicitantului la grupa de vânători.
Art. 5. — Numărul solicitanților pentru efectuarea stagiaturii
este nelimitat.
Art. 6. — (1) În perioada de stagiatură candidatul va
participa, în mod organizat, la acțiunile de pregătire teoretică
și practică organizate de organizația vânătorească la care
solicită să devină membru, respectiv la un minimum de:
a) 5 zile de lucrări de gospodărire a fondului de vânătoare;
b) 5 acțiuni de vânătoare colectivă, îndeplinind succesiv
rolul de gonac și de asistent în stand, lângă un vânător cu
experiență;
c) o instruire practică privind portul și mânuirea armei de
vânătoare, precum și la o ședință de tragere cu arma de
vânătoare la punct fix și la talere în poligon.
(2) Prin excepție de la prevederile alin. (1) lit. a) și b), în
situația în care pe fondul de vânătoare unde a fost repartizat
candidatul nu se organizează în totalitate acțiunile prevăzute
la lit. a) și b), asociația va asigura realizarea acestora prin
participarea candidatului pe alte fonduri de vânătoare aflate în
gestiunea sa.

Art. 7. — Candidatul va prezenta la fiecare acțiune la care
participă fișa de stagiatură, pentru a fi completată de
conducătorul acțiunii respective.
Art. 8. — Responsabilitatea convocării stagiarului la
acțiunile menționate la art. 6 revine conducerii executive a
organizației vânătorești pentru acțiunile prevăzute la lit. c) și
organizatorului grupei pentru acțiunile prevăzute la lit. a) și b).
Art. 9. — (1) Pentru studenții și absolvenții unei instituții de
învățământ superior care au studiat disciplina de vânătoare în
cadrul programului de învățământ, pentru personalul cu atribuții
de serviciu în domeniul cinegetic pe o perioadă de minimum
un an, pentru foștii vânători care s-au retras la cerere dintr-o
organizație vânătorească în ultimii 5 ani, precum și pentru
rezidenții în România pe o perioadă mai mare de un an, care
în țara de origine sunt vânători de cel puțin un an, se
echivalează perioada de stagiatură prevăzută la art. 4.
(2) Pentru candidații prevăzuți la alin. (1) fișa de stagiatură
prevăzută la art. 7 va fi înlocuită, după caz, cu:
a) adeverință eliberată de instituția de învățământ superior,
în cazul studenților, din care să rezulte că au susținut examen
la disciplina de vânătoare;
b) copie de pe diploma de absolvire și/sau de pe foaia
matricolă, în cazul absolvenților unei instituții de învățământ
superior care au studiat în cadrul programului de învățământ
vânatul și vânătoarea;
c) copie de pe cartea de muncă, din care să reiasă
îndeplinirea atribuțiilor în domeniul cinegetic pe timp de
minimum un an;
d) adeverință eliberată de organizația vânătorească de la
care s-au retras, pentru foștii vânători, prin care să se ateste
că retragerea din organizația vânătorească a fost făcută la
cerere;
e) copie tradusă și legalizată de pe permisul de vânătoare
al rezidenților în România.
CAPITOLUL III
Organizarea și desfășurarea examenului
A. Programarea examenului
Art. 10. — (1) Examenul pentru dobândirea permisului de
vânătoare se organizează anual, la aceeași dată și în același
loc pentru toate organizațiile vânătorești cu sediul în același
județ, conform aprobării autorității publice centrale care
răspunde de silvicultură.
(2) În situația în care organizațiile vânătorești cu sediul în
municipiul București solicită examinarea unui număr mai mare
de 100 de candidați/organizație, examenul se poate organiza
separat pentru fiecare organizație vânătorească.
Art. 11. — (1) Programarea examenului se va face în
urma analizei propunerilor organizațiilor vânătorești interesate,
transmise în scris de acestea, prin intermediul Asociației
Generale a Vânătorilor și Pescarilor Sportivi din România, la
autoritatea publică centrală care răspunde de silvicultură.
(2) Organizațiile vânătorești care nu solicită organizarea
examenului până la data de desfășurare a acestuia, pentru
județul în care își au sediul, pierd acest drept în anul
respectiv.
Art. 12. — Autoritatea publică centrală care răspunde de
silvicultură va comunica Asociației Generale a Vânătorilor și
Pescarilor Sportivi din România data care a fost aprobată
pentru organizarea examenului în fiecare județ, iar Asociația
Generală a Vânătorilor și Pescarilor Sportivi din România va
transmite organizațiilor vânătorești în cauză planificarea,
acestea urmând să comunice în timp util celor interesați,
direct, prin propriul avizier, și prin mass-media, data la care
vor fi susținute examenele.
Art. 13. — (1) Organizațiile vânătorești interesate de
susținerea examenului în cadrul unui județ vor stabili de
comun acord locul de organizare și desfășurare a examenului,

4

MONITORUL OFICIAL AL ROMÂNIEI, PARTEA I, Nr. 853/17.IX.2004

având obligația de a suporta în comun, proporțional cu
numărul de candidați, cheltuielile ocazionate de desfășurarea
acestuia.
(2) Plata indemnizației pentru membrii comisiei de
examinare va fi făcută în ziua examenului de organizația cu
cel mai mare număr de candidați, în contul căreia celelalte
asociații vor vira, cu minimum 10 zile mai devreme, cotă-parte
din indemnizație, proporțional cu numărul candidaților.
(3) Nivelul indemnizației de examinare aferent comisiei va
fi adus la cunoștință asociației prin adresa de comunicare a
datei stabilite pentru desfășurarea examenului pentru
dobândirea permisului de vânătoare.
B. Înscrierea candidaților pentru examen
Art. 14. — (1) Pentru fiecare candidat care solicită
participarea la examen, dosarul de examen existent la sediul
organizației vânătorești al cărei membru dorește să devină va
conține în mod obligatoriu, în original, următoarele documente:
a) cererea prin care se solicită înscrierea în cadrul unei
organizații vânătorești, întocmită conform modelului prezentat
în anexa nr. 1;
b) recomandări de la 2 vânători cu o vechime mai mare
de 5 ani, membri ai organizației vânătorești la care a efectuat
stagiatura;
c) comunicarea, din partea conducerii organizației
vânătorești la care solicită înscrierea, privind repartizarea
solicitantului la grupa de vânători;
d) fișa medicală întocmită conform modelului prevăzut de
reglementările în domeniu, din care să rezulte că este apt
fizic și psihic să posede permis de armă;
e) comunicare de la organele de poliție (certificat de cazier
judiciar), din care să rezulte că are dreptul la permis de armă;
f) fișa de stagiatură, întocmită conform modelului prezentat
în anexa nr. 2, sau, după caz, unul dintre documentele
prevăzute la art. 9 alin. (2);
g) adeverința de efectuare a instruirii în poligon, întocmită
conform modelului prezentat în anexa nr. 3;
h) copie de pe actul de identitate, iar în cazul rezidenților
în România, copie de pe actul prin care se atestă rezidența
mai mare de un an;
i) caracterizarea adunării generale a grupei, dată ulterior
efectuării stagiaturii, care poartă sau nu, după caz, viza
comitetului filialei de vânătoare;
j) aprobarea statutară de înscriere la examen a rezidenților
în România.
(2) Candidații posesori de permis de armă pot depune în
locul documentelor prevăzute la alin. (1) lit. d) și e) copie de
pe permisul de armă, inclusiv de pe paginile unde sunt
prevăzute rubricile îarme de vânătoare“ și de pe paginile cu
muniții.
(3) Dosarul de examen se completează și se înregistrează
în registrul curent de corespondență al organizației vânătorești
cu cel puțin 10 zile înainte de organizarea examenului, iar
lista candidaților se transmite comisiei de examinare cu cel
puțin 7 zile înainte de data examenului.
(4) La înregistrarea dosarului, existența tuturor
documentelor prevăzute la alin. (1) și efectuarea stagiaturii se
certifică, sub semnătură, de conducerea executivă a
organizației vânătorești sau de un împuternicit al acesteia.
Art. 15. — Prezentarea incompletă a dosarelor prevăzute
la art. 14 și/sau întocmirea vicioasă a documentelor solicitate
conduc la neadmiterea participării titularilor acestora la
examen.
Art. 16. — Pe o perioadă de maximum un an de la data
intrării în vigoare a prezentului regulament documentele
prevăzute la art. 14 alin. (1) lit. a) și f), întocmite în
conformitate cu anexele nr. 1 și 2 la regulamentul aprobat
prin Ordinul ministrului agriculturii, alimentației și pădurilor
nr. 211/2002, rămân în vigoare.
C. Examinarea candidaților
Art. 17. — Examinarea candidaților se face de o comisie
de examinare, folosindu-se teste tip grilă conținând 30 de
întrebări și posibile răspunsuri preformulate.

Art. 18. — (1) Comisia de examinare are următoarea
componență:
— 2 reprezentanți, cu studii superioare, ai autorității publice
centrale care răspunde de silvicultură;
— 2 reprezentanți, cu studii superioare, ai Asociației
Generale a Vânătorilor și Pescarilor Sportivi din România;
— un reprezentant al instituțiilor de învățământ superior de
specialitate.
(2) Funcția de membru în comisia de examinare dă dreptul
la indemnizație de examinare, stabilită potrivit prevederilor
art. 13.
Art. 19. — Comisia de examinare se întrunește la datele,
orele și locurile comunicate pentru stabilirea testelor tip grilă
și, respectiv, pentru susținerea examenului. Convocarea
delegatului instituției de învățământ superior se face prin grija
autorității publice centrale care răspunde de silvicultură.
Art. 20. — Comisia de examinare își poate desfășura
activitatea în prezența a minimum 3 membri, dintre care cel
puțin câte un reprezentant al autorității publice centrale care
răspunde de silvicultură și, respectiv, al Asociației Generale a
Vânătorilor și Pescarilor Sportivi din România.
Art. 21. — Comisia de examinare are următoarele atribuții:
a) stabilește testele tip grilă care se vor folosi pentru
examen și răspunsurile la acestea, le multiplică și le introduce
în plicuri care se sigilează la sediul autorității publice centrale
care răspunde de silvicultură;
b) verifică dosarele candidaților, existente la organizațiile
vânătorești în vederea susținerii examenului, prezentate de
conducerile executive ale acestora;
c) întocmește lista candidaților care pot participa la examen
și o face publică prin afișare cu cel puțin 30 de minute
înainte de ora programată pentru desfășurarea examenului;
d) legitimează candidații, pe baza actului de identitate, la
intrarea acestora în sala de examinare;
e) desigilează, în fața candidaților, plicurile cu testele și
răspunsurile la acestea, distribuie testele și prezintă modul de
desfășurare a examenului;
f) stabilește timpul de examinare;
g) anulează testele candidaților care încearcă să copieze
sau copiază răspunsurile la întrebări;
h) elimină din sala de examinare candidații care nu își pot
completa singuri testele, precum și candidații cetățeni străini
care nu cunosc limba română și apelează la traducători
neautorizați de Ministerul Justiției;
i) barează în grilele testelor întrebările la care nu s-a
răspuns, apoi verifică fiecare lucrare, punctând în mod
corespunzător răspunsurile date. Declară îpromovați“, în limita
locurilor disponibile, pe primii candidați clasați care au răspuns
corect la minimum 20 de întrebări;
j) întocmește procesul-verbal de examinare în 3 exemplare,
dintre care un exemplar revine reprezentanților autorității
publice centrale care răspunde de silvicultură, un exemplar
reprezentanților Asociației Generale a Vânătorilor și Pescarilor
Sportivi din România și un exemplar reprezentantului instituției
de învățământ superior. Organizațiile vânătorești interesate iau
în copie câte un exemplar al procesului-verbal de examinare.
Art. 22. — Candidații declarați îrespinși“ mai pot susține
examene în următorii 2 ani, recunoscându-li-se stagiatura, fiind
însă necesare depunerea unei cereri de reexaminare și
reactualizarea documentelor prevăzute la art. 14 lit. d), e) și g).
Art. 23. — (1) Documentele de examen sunt constituite
din:
a) dosarele candidaților;
b) copie de pe procesul-verbal încheiat cu ocazia verificării
dosarelor și lista candidaților care pot participa la examen;
c) testele tip grilă corectate și semnate de comisia de
examinare;
d) lista cu candidații declarați îpromovați“ și îrespinși“;
e) copie de pe procesul-verbal de examinare, semnat de
comisia de examinare.

5

MONITORUL OFICIAL AL ROMÂNIEI, PARTEA I, Nr. 853/17.IX.2004
(2) Documentele prevăzute la alin. (1) se păstrează la
sediile organizațiilor vânătorești, pentru eventuale verificări
efectuate de organele de control.
D. Soluționarea contestațiilor
Art. 24. — (1) Eventualele contestații privind rezultatul
examenului pentru dobândirea permisului de vânătoare se pot
depune, în termen de 5 zile lucrătoare de la data desfășurării
examenului, la sediile organizațiilor vânătorești unde s-a
solicitat înscrierea.
(2) Organizațiile vânătorești au obligația să înainteze
contestațiile primite, împreună cu testele tip grilă corectate, la
autoritatea publică centrală care răspunde de silvicultură, în
vederea soluționării acestora, oprindu-se totodată o copie de
pe aceste teste.
(3) Contestațiile se soluționează în termen de 15 zile de
la data primirii lor, de către o comisie constituită din:
a) conducătorul organismului distinct în domeniul cinegetic
din cadrul autorității publice centrale care răspunde de
silvicultură sau un împuternicit al acestuia;
b) președintele executiv al Asociației Generale a
Vânătorilor și Pescarilor Sportivi din România sau un
împuternicit al acestuia;
c) un reprezentant al unei instituții de învățământ superior
de specialitate, altul decât cel care a fost în comisia de
examinare.
(4) Comisia prevăzută la alin. (3) își poate exercita
atribuțiile în prezența a minimum 2 din cei 3 membri ai săi.
Art. 25. — În cazul în care contestația este admisă,
candidatul care a formulat-o va fi declarat îpromovat“, urmând
să i se elibereze permisul de vânătoare în limita locurilor de
membru al organizației vânătorești rămase vacante.
CAPITOLUL IV
Eliberarea permisului de vânătoare
Art. 26. — Permisul de vânătoare se eliberează de către
organizațiile vânătorești licențiate în condițiile legii doar pentru
candidații proprii declarați îpromovați“ la examenul pentru
dobândirea permisului de vânătoare, cel mai devreme la
25 de zile după data desfășurării examenului, cu respectarea
strictă a prevederilor Legii nr. 103/1996, republicată, și în

conformitate cu prevederile statutare ale fiecărei organizații
vânătorești.
CAPITOLUL V
Dispoziții finale
Art. 27. — (1) Candidații care nu s-au putut prezenta, din
motive temeinic justificate, la examenul organizat de
organizația vânătorească la care au solicitat să devină membri
(boală, dovedită cu documente, plecări în străinătate etc.) se
pot prezenta, pentru susținerea examenului la o dată
ulterioară, dar în același an, într-un alt județ, numai cu
aprobarea autorității publice centrale care răspunde de
silvicultură și a Asociației Generale a Vânătorilor și Pescarilor
Sportivi din România.
(2) În situațiile prevăzute la alin. (1), la dosarul candidaților
pentru dobândirea permisului de vânătoare, pe lângă
aprobarea prevăzută la alin. (1) se adaugă copii de pe
documente oficiale care să ateste imposibilitatea prezentării la
examen la data programată pentru județul în care candidatul
trebuie să se prezinte.
Art. 28. — Tematica pentru examenul privind dobândirea
permisului de vânătoare cuprinde:
a) reglementări legale în vigoare în domeniul cinegetic și
al armelor de foc și munițiilor;
b) Statutul Asociației Generale a Vânătorilor și Pescarilor
Sportivi din România și statutul organizației vânătorești în care
se solicită înscrierea;
c) noțiuni privind biologia, ecologia, etologia speciilor de
vânat și boli ale acestora;
d) noțiuni privind organizarea și practicarea vânătorii;
e) noțiuni de etică vânătorească;
f) noțiuni de balistică;
g) noțiuni de chinologie.
Art. 29. — Bibliografia minimă pentru examenul privind
dobândirea permisului de vânătoare se pune la dispoziție celor
interesați de către conducerea executivă a organizațiilor
vânătorești.
Art. 30. — Anexele nr. 1—3 fac parte integrantă din
prezentul regulament.
ANEXA Nr. 1
la regulament

Înregistrat la:
……............................…
(organizația vânătorească)

Nr. ...........… din ........…
Se aprobă,
……...................……
(conducător executiv)
CERERE

Subsemnatul ........................................…., cetățean …......................, fiul lui ..............… și al …............, născut în
anul ….., luna .......…, ziua …, în localitatea …................, județul ............…, domiciliat în …......................, str. ............…
nr. …, bl. …, sc. …, ap. …, județul/sectorul …................, posesor al actului de identitate ..… seria … nr. .....…, eliberat
de …................ la data de .……, cod numeric personal ......................…, de profesie …................, angajat la ...................…
în funcția de …......................…, vă rog să îmi aprobați înscrierea, în condițiile legii, ca membru vânător al organizației
vânătorești …......................... pentru dobândirea permisului de vânătoare.
Am luat cunoștință de prevederile statutului organizației vânătorești ........................…, pe care mi-l însușesc și mă
oblig să îl respect necondiționat.
Declar pe propria răspundere că nu mă aflu în nici una dintre situațiile prevăzute de Legea fondului cinegetic și
a protecției vânatului nr. 103/1996, republicată, și de Legea nr. 17/1996 privind regimul armelor de foc și al munițiilor,
care să îmi interzică obținerea permisului de vânătoare și, respectiv, a permisului de armă, precum și faptul că în ultimii
trei ani nu am fost exclus dintr-o organizație vânătorească.
Telefon acasă ….........................................…
Telefon la serviciu ….................................…
Alte modalități de contactare …................…
Data
….................…

Semnătura
….....................…

6

MONITORUL OFICIAL AL ROMÂNIEI, PARTEA I, Nr. 853/17.IX.2004
Seria … … …
ANEXA Nr. 2
la regulament

Organizația vânătorească
.................................……
Grupa de vânători
Se certifică
……................…
(conducător executiv)
FIȘA DE STAGIATURĂ

a domnului ……
Data începerii stagiaturii ….........................…
Fondul de vânătoare …...............................…
Organizator de grupă …..............................…
Nr.
crt.

Data*)

Denumirea activității
la care a participat
candidatul

Documentul în care
se regăsește activitatea
(proces-verbal, autorizație
de vânătoare etc.)

Aprecierea
activitățiI
candidatului

Semnătura
conducătorului
acțiunii

0

1

2

3

4

5

1.
2.
3.
4.
5.
6.
7.
8.
9.
10.
11.
12.
13.
14.
15.
16.
17.
N O T Ă:
În situația efectuării stagiaturii pe mai multe fonduri de vânătoare, acestea vor fi nominalizate separat, ca de
altfel și numele organizatorilor care vor semna fișa.
*) Acțiunile desfășurate vor fi consemnate în fișă, în mod obligatoriu, în ordine cronologică.

Candidat,
…..............…

Organizator de grupă,
…...........................…
ANEXA Nr. 3
la regulament

Organizația vânătorească
.........................................
Nr. ................../...............
ADEVERINȚĂ

Se adeverește prin prezenta că domnul/doamna ...................................., fiul/fiica lui ...............
și al ........................., cod numeric personal ........................., domiciliat în ...............................,
posesor al BI/CI seria ..... nr. ........, eliberat/eliberată de ........................ la data de ......................,
a efectuat la data de ................................ o ședință de tragere cu arma de vânătoare la țintă fixă
și la talere în poligonul ..................................., obținând calificativul foarte bine/bine/satisfăcător.
Cu această ocazie domnul/doamna a fost instruit/instruită și cu privire la portul și mânuirea
armei de vânătoare.
S-a eliberat prezenta adeverință spre a-i servi la completarea dosarului pentru înscriere la
examenul de vânător.
Data
............................

Conducător executiv,
..................................

7

MONITORUL OFICIAL AL ROMÂNIEI, PARTEA I, Nr. 853/17.IX.2004
MINISTERUL SĂNĂTĂȚII

ORDIN
pentru modificarea și completarea Ordinului ministrului sănătății și familiei nr. 219/2002
pentru aprobarea Normelor tehnice privind gestionarea deșeurilor rezultate din activitățile
medicale și a Metodologiei de culegere a datelor pentru baza națională de date
privind deșeurile rezultate din activitățile medicale
Văzând Referatul de aprobare al Direcției generale sănătate publică și inspecția sanitară de stat nr. OB 9.425/2004,
în temeiul Hotărârii Guvernului nr. 743/2003 privind organizarea și funcționarea Ministerului Sănătății, cu
modificările și completările ulterioare,
ministrul sănătății emite următorul ordin:
Art. I. — Ordinul ministrului sănătății și familiei
nr. 219/2002 pentru aprobarea Normelor tehnice privind
gestionarea deșeurilor rezultate din activitățile medicale și a
Metodologiei de culegere a datelor pentru baza națională
de date privind deșeurile rezultate din activitățile medicale,
publicat în Monitorul Oficial al României, Partea I, nr. 386
din 6 iunie 2002, cu modificările și completările ulterioare,
se modifică și se completează după cum urmează:
1. După articolul 11 se introduce articolul 11 1 , cu
următorul cuprins:
îArt. 111. — Producătorii de deșeuri pot folosi și alte
standarde prin care să se demonstreze respectarea
cerințelor prevăzute de prezentul ordin (anexa nr. 10).“
2. Articolul 14 din anexa nr. 1 la ordin va avea
următorul cuprins:
îArt. 14. — Deșeurile înțepătoare-tăietoare se colectează
în cutii din material rezistent la acțiuni mecanice. Cutiile
trebuie prevăzute la partea superioară cu un capac special
care să permită introducerea deșeurilor și să împiedice
scoaterea acestora după umplere, fiind prevăzute în acest
scop cu un sistem de închidere definitivă. Capacul cutiei
are orificii pentru detașarea acelor de seringă și a lamelor
de bisturiu. Materialul din care se confecționează aceste
cutii trebuie să permită incinerarea cu riscuri minime pentru
mediu. Cutiile trebuie prevăzute cu un mâner rezistent
pentru a fi ușor transportabile la locul de depozitare
intermediară și, ulterior, la locul de eliminare finală. Cutiile
au culoarea galbenă și sunt marcate cu pictograma
«Pericol biologic».“
3. Litera c) a articolului 15 din anexa nr. 1 la ordin va
avea următorul cuprins:

îc) testele de încercare realizate de către laboratoarele
acreditate pentru astfel de testări să ateste conformarea la
condițiile tehnice prevăzute de normele în vigoare.“
4. După anexa nr. 9 la ordin se introduce anexa nr. 10
cu următorul cuprins:
îANEXA Nr. 10

Standard SR 13481: 2003 Recipiente de colectare a
deșeurilor înțepătoare-tăietoare rezultate din activități
medicale. Specificații și încercări“
Art. II. — În tot cuprinsul Ordinului ministrului sănătății
și familiei nr. 219/2002 sintagma îMinisterul Sănătății și
Familiei“ se înlocuiește cu sintagma îMinisterul Sănătății“.
Art. III. — Avizele sanitare eliberate de Ministerul
Sănătății anterior intrării în vigoare a prezentului ordin se
abrogă.
Art. IV. — La data intrării în vigoare a prezentului ordin
se abrogă punctul 13 din anexa la Ordinul ministrului
sănătății nr. 857/2004 pentru modificarea Ordinului
ministrului sănătății și familiei nr. 117/2002 privind
aprobarea Procedurilor de reglementare sanitară pentru
proiectele de amplasare, construcție, amenajare și
reglementare sanitară a funcționării obiectivelor și a
activităților desfășurate în acestea, altele decât cele supuse
înregistrării în registrul comerțului, și a Procedurilor de
reglementare sanitară a punerii pe piață a substanțelor și
produselor noi sau importate pentru prima dată și destinate
utilizării ori consumului uman, publicat în Monitorul Oficial
al României, Partea I, nr. 622 din 8 iulie 2004, precum și
orice dispoziție contrară.
Art. V. — Prezentul ordin se publică în Monitorul Oficial
al României, Partea I.

Ministrul sănătății,
Ovidiu Brînzan
București, 18 august 2004.
Nr. 1.029.
MINISTERUL FINANȚELOR PUBLICE

ORDIN
privind modificarea și completarea Normelor de aplicare a scutirii de taxă pe valoarea adăugată
pentru construirea, consolidarea, extinderea, restaurarea și reabilitarea lăcașurilor de cult religios
sau a altor clădiri utilizate în acest scop, prevăzute la art. 143 alin. (1) lit. m) din Legea nr. 571/2003
privind Codul fiscal, aprobate prin Ordinul ministrului finanțelor publice nr. 230/2004
În temeiul art. 10 alin. (6) din Hotărârea Guvernului nr. 1.574/2003 privind organizarea și funcționarea Ministerului
Finanțelor Publice și a Agenției Naționale de Administrare Fiscală, cu modificările și completările ulterioare,
în baza prevederilor art. 143 alin. (1) lit. m) și ale art. 149 alin. (9) din Legea nr. 571/2003 privind Codul fiscal,
publicată în Monitorul Oficial al României, Partea I, nr. 927 din 23 decembrie 2003,
ministrul finanțelor publice emite următorul ordin:
Art. I. — Normele de aplicare a scutirii de taxă pe
valoarea adăugată pentru construirea, consolidarea,
extinderea, restaurarea și reabilitarea lăcașurilor de cult

religios sau a altor clădiri utilizate în acest scop, prevăzute
la art. 143 alin. (1) lit. m) din Legea nr. 571/2003 privind
Codul fiscal, aprobate prin Ordinul ministrului finanțelor

8

MONITORUL OFICIAL AL ROMÂNIEI, PARTEA I, Nr. 853/17.IX.2004

publice nr. 230/2004, publicat în Monitorul Oficial al
României, Partea I, nr. 122 din 11 februarie 2004, se
modifică după cum urmează:
1. La articolul 2, litera g) va avea următorul cuprins:
îg) beneficiarii operațiunilor prevăzute la art. 1 alin. (1)
sunt: cultele religioase recunoscute, asociațiile și fundațiile
religioase, instituțiile publice și alte instituții care dețin
lăcașuri de cult religios sau alte clădiri utilizate în acest
scop; Oficiul Național al Monumentelor Istorice, subordonat
Ministerului Culturii și Cultelor, pentru construirea,
consolidarea, extinderea, restaurarea și reabilitarea
lăcașurilor de cult religios sau a altor clădiri utilizate în
acest scop și sunt finanțate din fonduri gestionate de
acesta.“
2. La articolul 4, alineatul (1) va avea următorul cuprins:
îArt. 4. — (1) Documentele pentru justificarea restituirii
taxei pe valoarea adăugată, în cazul beneficiarilor prevăzuți
la art. 2 lit. g), sunt:
a) avizul eliberat de Comisia de Avizare a Lăcașurilor
de Cult din subordinea Ministerului Culturii și Cultelor sau
avizul Consiliului tehnico-economic al Ministerului Culturii și
Cultelor, în cazul în care beneficiar este Oficiul Național al
Monumentelor Istorice;

b) copie de pe documentul care atestă recunoașterea
legală a cultului religios, după caz;
c) copie de pe documentul de înregistrare fiscală a
beneficiarului;
d) copie de pe documentul de înregistrare a
furnizorului/prestatorului, din care să rezulte că acesta este
plătitor de taxă pe valoarea adăugată;
e) autorizația de construire, după caz;
f) borderou care să cuprindă facturile fiscale sau, după
caz, alte documente legal aprobate, din care rezultă
cuantumul taxei pe valoarea adăugată, precum și
documentele care atestă achitarea facturilor fiscale sau a
documentelor legal aprobate, conform modelului prezentat
în anexa nr. 2 care face parte integrantă din prezentele
norme.“
3. Articolul 6 va avea următorul cuprins:
îArt. 6. — Cererile de restituire se soluționează în
termen de 45 de zile de la data depunerii cererii, conform
procedurii prevăzute în Ordinul ministrului finanțelor publice
nr. 750 din 13 mai 2004.*)“
4. Anexa la norme devine anexa nr. 1 și anexa nr. 2 este
prezentată în anexa la prezentul ordin.
Art. II. — Prezentul ordin va fi publicat în Monitorul
Oficial al României, Partea I.

p. Ministrul finanțelor publice,
Maria Manolescu,
secretar de stat
București, 6 septembrie 2004.
Nr. 1.326.
*) Ordinul ministrului finanțelor publice nr. 750/2004 privind aprobarea Procedurii de soluționare a cererilor de restituire a taxei pe valoarea
adăugată în cazul operațiunilor scutite de taxa pe valoarea adăugată prevăzute la art. 143 alin. (1) lit. i), j), l) și m) din Legea nr. 571/2003 privind
Codul fiscal a fost publicat în Monitorul Oficial al României, Partea I, nr. 468 din 25 mai 2004.
ANEXĂ
Anexa nr. 2
la norme
BORDEROU

cuprinzând documentele justificative prevăzute la art. 4 alin. (1) din norme
Nr.
crt.
0

Valoarea
fără T.V.A.

Documentul
Denumirea
1

Nr. Data
2
3

Semnătura
...................

4

Valoarea
T.V.A.

Total

5

6

Solicitant,
.................
Ștampila
.................

Documentul de plată
corespunzător
Denumirea Nr.
Data
7
8
9

Suma
achitată
10

Data
.................

N O T Ă:

În cazul bonurilor fiscale, documentul înscris în borderou în col. 1—3 se va înscrie și în
col. 7—9, iar totalul de la col. 6 se va înscrie și în col. 10.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 853/17.IX.2004 conține 8 pagini.

Prețul de vânzare 8.500 lei

ISSN 1453—4495

