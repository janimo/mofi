Anul 172 (XVI) — Nr. 1.192

PARTEA

I

LEGI, DECRETE, HOTĂRÂRI ȘI ALTE ACTE

Marți 14 decembrie 2004

SUMAR

Nr.

Pagina

Nr.
aprobarea
Regulamentului
de
calificare
a producției prioritare de energie electrică .............

15

368. — Ordin al ministrului integrării europene privind
aprobarea Procedurilor de implementare,
monitorizare și evaluare a subprogramului
îInvestiții în turism“....................................................

15

2.175. — Ordin al ministrului transporturilor, construcțiilor
și turismului pentru aprobarea Reglementării
aeronautice civile române RACR — SUD/
îAutorizarea sudorilor din aeronautica civilă“,
ediția 1/2004 ..............................................................

16

HOTĂRÂRI ALE GUVERNULUI ROMÂNIEI
2.107. — Hotărâre pentru modificarea Hotărârii
Guvernului nr. 1.123/2004 privind înființarea
Centrului Național al Dansului București.................

1–2

2.115. — Hotărâre privind înființarea Institutului Național
de Cercetare-Dezvoltare pentru Metale Neferoase
și Rare — IMNR.......................................................

2–14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
33. — Ordin al președintelui Autorității Naționale de
Reglementare în Domeniul Energiei pentru

HOTĂRÂRI

ALE

Pagina

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 1.123/2004 privind înființarea
Centrului Național al Dansului București
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 1.123/2004
privind înființarea Centrului Național al Dansului București,
publicată în Monitorul Oficial al României, Partea I, nr. 680
din 28 iulie 2004, se modifică după cum urmează:
1. Alineatul (3) al articolului 1 va avea următorul
cuprins:
î(3) Din imobilul prevăzut la alin. (2), aflat în
proprietatea publică a statului și în administrarea Muzeului
Național de Artă Contemporană al României, se transmit în

folosința gratuită a Centrului, pe o perioadă de 10 ani,
spațiile în care acesta își va desfășura activitatea.“
2. Articolul 2 va avea următorul cuprins:
îArt. 2. — Centrul este o instituție publică de cultură,
aflată în serviciul societății, având următoarele obiective:
a) susținerea, dezvoltarea și promovarea dansului
contemporan românesc;
b) susținerea creației coregrafice românești independente;
c) difuzarea spectacolelor de dans contemporan
românesc pe plan național și internațional;

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.192/14.XII.2004

d) susținerea cercetării coregrafice și a formării
profesionale a dansatorilor și coregrafilor;
e) formarea și educarea publicului pentru dansul
contemporan, prin cursuri, ateliere și spectacole destinate

copiilor, tinerilor și persoanelor adulte interesate;
f) dezvoltarea de proiecte coregrafice internaționale în
parteneriat cu centre coregrafice similare și cu alte
organizații de dans din străinătate.“

PRIM-MINISTRU

ADRIAN NĂSTASE
Contrasemnează:
Ministrul culturii și cultelor,
Răzvan Theodorescu
p. Ministrul finanțelor publice,
Gheorghe Gherghina,
secretar de stat
București, 24 noiembrie 2004.
Nr. 2.107.
GUVERNUL ROMÂNIEI

HOTĂRÂRE
privind înființarea Institutului Național de Cercetare-Dezvoltare
pentru Metale Neferoase și Rare — IMNR
În temeiul art. 108 din Constituția României, republicată, al art. 18 alin. (1) din Ordonanța Guvernului nr. 57/2002
privind cercetarea științifică și dezvoltarea tehnologică, aprobată cu modificări și completări prin Legea nr. 324/2003, cu
modificările ulterioare, și al art. 19 alin. (2) din Ordonanța de urgență a Guvernului nr. 2/2001 pentru stabilirea unor
măsuri privind înființarea, organizarea/reorganizarea sau funcționarea, după caz, a unor ministere, organe de specialitate
ale administrației publice centrale și instituții publice, aprobată cu modificări prin Legea nr. 233/2001, cu modificările
ulterioare,
Guvernul României adoptă prezenta hotărâre.
Art. 1. — (1) Se înființează Institutul Național de
Cercetare-Dezvoltare pentru Metale Neferoase și Rare —
IMNR, denumit în continuare institut național, persoană
juridică română, în coordonarea Ministerului Economiei și
Comerțului, cu sediul în Bd. Biruinței nr. 102, comuna
Pantelimon, județul Ilfov, prin reorganizarea Societății
Comerciale îIMNR“ — S.A., care se desființează.
(2) Drepturile și obligațiile pe care statul le are în
calitate de acționar la Societatea Comercială îIMNR“ —
S.A., aflată în portofoliul Autorității pentru Valorificarea
Activelor Statului, se preiau de Ministerul Economiei și
Comerțului, pe bază de protocol încheiat între părțile
interesate, în termen de 15 zile de la data intrării în
vigoare a prezentei hotărâri.
(3) Institutul național își desfășoară activitatea în
conformitate cu prevederile Ordonanței Guvernului
nr. 57/2002 privind cercetarea științifică și dezvoltarea
tehnologică, aprobată cu modificări și completări prin Legea
nr. 324/2003, cu modificările ulterioare, și ale
regulamentului de organizare și funcționare prevăzut în
anexa nr. 1.
Art. 2. — Institutul național are ca obiect principal de
activitate desfășurarea de activități de cercetare științifică și
dezvoltare tehnologică în domeniul metalurgiei metalelor
neferoase și rare, domeniu de interes național, stabilit în
acord cu strategia de dezvoltare a României.
Art. 3. — Structura organizatorică a institutului național
se aprobă prin ordin al ministrului economiei și comerțului,
în termen de 30 de zile de la data intrării în vigoare a
prezentei hotărâri.
Art. 4. — (1) Personalul institutului național se preia prin
transfer de la Societatea Comercială îIMNR“ — S.A. și își

păstrează salariile avute la data transferării, până la
negocierea noului contract colectiv de muncă.
(2) Noul contract colectiv de muncă va fi negociat și
înregistrat la Direcția de Muncă și Solidaritate Socială a
Județului Ilfov, conform legii, în termen de 60 de zile de la
data intrării în vigoare a prezentei hotărâri.
Art. 5. — (1) Totalul activelor institutului național, stabilit
în baza situației financiare de la 31 martie 2004, este de
22.739.996 mii lei, din care imobilizări corporale în valoare
de 13.142.810 mii lei și active circulante în valoare de
8.652.685 mii lei.
(2) Activul și pasivul Societății Comerciale îIMNR“ —
S.A. se preiau pe bază de protocol de predare-preluare de
către institutul național, în termen de 30 de zile de la data
intrării în vigoare a prezentei hotărâri.
(3) Imobilele, anexele și terenul aferent, situate în
Bd. Biruinței nr. 102, comuna Pantelimon, județul Ilfov, în
care a funcționat Societatea Comercială îIMNR“ — S.A.,
trec în proprietatea institutului național.
Art. 6. — Bunurile aflate în patrimoniul Societății
Comerciale îIMNR“ — S.A., prevăzute în anexa nr. 2, trec
în patrimoniul institutului național, având același regim
juridic.
Art. 7. — Pe data intrării în vigoare a prezentei hotărâri,
institutul național preia toate drepturile și este ținut de toate
obligațiile Societății Comerciale îIMNR“ — S.A., în măsura
în care, potrivit reglementărilor legale sau contractuale ale
acestuia, nu se sting, și se substituie în toate litigiile în
curs ale Societății Comerciale îIMNR“ — S.A.
Art. 8. — (1) Finanțarea activităților desfășurate de
institutul național se realizează din surse proprii, din alocații

PDF compression, OCR, web-optimization with CVISION's PdfCompressor

3

MONITORUL OFICIAL AL ROMÂNIEI, PARTEA I, Nr. 1.192/14.XII.2004
de la bugetul de stat, în condițiile legii, din credite bancare
și din alte surse atrase, precum donații și sponsorizări.
(2) Institutul național poate desfășura activități aferente
programelor naționale de cercetare-dezvoltare finanțate din
bugetul Ministerului Economiei și Comerțului și din bugetul
Ministerului Educației și Cercetării, pe bază de contracte.
Art. 9. — (1) Conducerea institutului național este
asigurată de: consiliul de administrație, format din
7 membri, comitetul de direcție și directorul general.
(2) Membrii consiliului de administrație al institutului
național sunt numiți și revocați prin ordin al ministrului
economiei și comerțului, cu avizul autorității de stat pentru
cercetare-dezvoltare, la propunerea conducătorului unității
de la care aceștia provin, pentru un mandat de 4 ani, care
poate fi reînnoit la 2 ani.
(3) Conducerea operativă a institutului național este
asigurată de comitetul de direcție.
(4) Activitatea curentă a institutului național este
condusă de directorul general, numit prin ordin al
ministrului economiei și comerțului, pe baza rezultatelor
concursului organizat potrivit metodologiei elaborate de
autoritatea de stat pentru cercetare-dezvoltare, care este
președintele consiliului de administrație și are calitatea de
ordonator de credite, în condițiile prevăzute de lege.

(5) Orientarea și coordonarea activității tehnico-științifice
a institutului național sunt asigurate de consiliul științific.
(6) Atribuțiile consiliului de administrație, ale directorului
general, ale comitetului de direcție și ale consiliului științific
sunt prevăzute în regulamentul de organizare și
funcționare.
Art. 10. — Ministerul Economiei și Comerțului, în
calitate de minister coordonator, poate cuprinde în bugetul
său fondurile necesare institutului național, în scopul
realizării unor investiții pentru dotări, aparatură,
echipamente și instalații.
Art. 11. — Pe data intrării în vigoare a prezentei
hotărâri se abrogă poziția 14 din anexa nr. 1 la Hotărârea
Guvernului nr. 30/1991 privind înființarea de societăți
comerciale pe acțiuni în ramura de metalurgie neferoasă,
publicată în Monitorul Oficial al României, Partea I, nr. 14 bis
din 22 ianuarie 1991, și se completează în mod
corespunzător Hotărârea Guvernului nr. 738/2003 privind
organizarea și funcționarea Ministerului Economiei și
Comerțului, publicată în Monitorul Oficial al României,
Partea I, nr. 485 din 7 iulie 2003, cu modificările și
completările ulterioare.
Art. 12. — Anexele nr. 1 și 2 fac parte integrantă din
prezenta hotărâre.

PRIM-MINISTRU

ADRIAN NĂSTASE
Contrasemnează:
Ministru de stat, ministrul economiei și comerțului,
Dan Ioan Popescu
Ministrul educației și cercetării,
Alexandru Athanasiu
p. Președintele Autorității
pentru Valorificarea Activelor Statului,
Roxana Bichel
p. Ministrul muncii, solidarității sociale și familiei,
Valentin Mocanu,
secretar de stat
p. Ministrul finanțelor publice,
Maria Manolescu,
secretar de stat
București, 24 noiembrie 2004.
Nr. 2.115.
ANEXA Nr. 1

REGULAMENT
de organizare și funcționare a Institutului Național de Cercetare-Dezvoltare pentru Metale Neferoase și Rare — IMNR
CAPITOLUL I
Dispoziții generale
Art. 1. — Institutul Național de Cercetare-Dezvoltare
pentru Metale Neferoase și Rare — IMNR, denumit în
continuare institut național, este persoană juridică română
aflată în coordonarea Ministerului Economiei și Comerțului,
denumit în continuare minister coordonator, și își desfășoară
activitatea în conformitate cu prevederile Ordonanței
Guvernului nr. 57/2002 privind cercetarea științifică și
dezvoltarea tehnologică, aprobată cu modificări și completări
prin Legea nr. 324/2003, cu modificările ulterioare, și ale
prezentului regulament.

Art. 2. — (1) Institutul național este înființat în scopul
desfășurării activității de cercetare științifică și dezvoltare
tehnologică în domeniul metalurgiei metalelor neferoase și
rare.
(2) Institutul național elaborează strategii de dezvoltare
a domeniului specific, potrivit hotărârii de înființare, și
realizează cu prioritate obiectivele științifice și tehnologice
stabilite prin programele naționale de cercetare științifică și
dezvoltare tehnologică.
Art. 3. — Structura organizatorică a institutului național
se aprobă prin ordin al ministrului economiei și comerțului.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.192/14.XII.2004
CAPITOLUL II
Obiectul de activitate

Art. 4. — (1) Obiectul de activitate al institutului național
cuprinde, în principal:
A. Activități de cercetare-dezvoltare — cod CAEN 7310

1. Conform prevederilor Planului național de cercetaredezvoltare și inovare, institutul național desfășoară activități
de cercetare fundamentală și aplicativă în domeniul
metalurgiei metalelor neferoase și rare, și anume:
a) modele de analiză și decizie pentru modificări
structurale, tehnologice și de management în sectorul
metalurgiei metalelor neferoase și rare, în vederea unei
dezvoltări economice și sociale durabile;
b) modele și studii de planificare integrată de obținere
și utilizare a materialelor cu matrice de metale neferoase și
rare, la nivel internațional, național și local;
c) tehnologii pentru reducerea impactului negativ asupra
mediului;
d) realizarea și implementarea sistemelor de
management al calității, promovarea metodelor și
echipamentelor moderne de control și instruirea de
specialiști în acest domeniu; includerea principiului calității
totale în procese de fabricație din industria metalurgiei
metalelor neferoase și rare;
e) tehnici și tehnologii moderne de control;
f) studii și cercetări privind retehnologizarea industriei
metalurgiei metalelor neferoase și rare;
g) participări la activitatea de aliniere a standardelor,
normelor și altor reglementări din industria metalurgiei
metalelor neferoase și rare la prevederile documentelor
normative din Uniunea Europeană, elaborări și actualizări
de standarde naționale;
h) cercetare aplicativă și/sau dezvoltare tehnologică
pentru soluționarea unor probleme concrete din domeniul
metalurgiei metalelor neferoase și rare.
2. Alte activități de cercetare științifică și dezvoltare
tehnologică.
În afara Planului național de cercetare-dezvoltare și
inovare, institutul național efectuează cercetări aplicative
pentru soluționarea problemelor din domeniul său de
activitate, și anume:
a) activități de cercetare-dezvoltare în cadrul contractelor
directe cu agenți economici, pentru asimilarea de tehnologii
și produse noi sau modernizate, specifice cerințelor
utilizatorilor;
b) dezvoltarea de tehnologii pentru domeniul metalurgiei
metalelor neferoase și rare, analize, optimizări și
experimentări pentru aplicații specifice diverșilor beneficiari
din țară sau din străinătate;
c) activitate de cercetare-dezvoltare în cooperare cu alte
institute și agenți economici în proiecte internaționale;
d) expertizarea tehnologiilor care urmează a fi importate
de agenți economici, finanțate din fonduri bugetare sau cu
credite garantate de guvern, din punctul de vedere al
nivelului tehnic, al gradului de poluare și al avantajelor
economice pentru domeniul metalurgiei metalelor neferoase
și rare;
e) expertize tehnico-economice complexe;
f) managementul deșeurilor și ecologizarea platformelor
industriale;
g) transfer tehnologic.

3. Realizarea planurilor sectoriale și a programelornucleu
În acest scop, institutul național desfășoară următoarele
activități:
a) participă la elaborarea și fundamentarea tehnicoeconomică a programelor și proiectelor de interes prioritar
pentru metalurgia neferoasă din cadrul planului sectorial al
ministerului coordonator;
b) derulează proiecte/teme de cercetare în domeniul
metalurgiei neferoase în cadrul planului sectorial al
ministerului coordonator, în vederea creșterii competitivității
produselor metalurgiei neferoase românești, a îmbunătățirii
și modernizării tehnologiilor existente;
c) execută lucrări de cercetare fundamentală și
aplicativă în cadrul temelor componente ale programuluinucleu al institutului.
4. Activități de cercetare-dezvoltare efectuate în cadrul
unor contracte externe: programe ale comunității europene,
programe regionale, programe bilaterale și altele asemenea
B. Activități conexe activității de cercetare-dezvoltare și inovare,
desfășurate în domeniul propriu de activitate, cu aprobarea ministerului
coordonator și cu avizul autorității de stat pentru cercetare-dezvoltare

1. Participare:
a) la elaborarea strategiei de dezvoltare/restructurare în
domeniul metalurgiei metalelor neferoase — cod CAEN 7414;
b) la asociații profesionale și științifice, din țară și din
străinătate — cod CAEN 8042;
c) la îndeplinirea obligațiilor României, care decurg din
tratatele și convențiile semnate în domeniul metalurgiei
metalelor neferoase și rare;
d) ca membru în organizațiile științifice internaționale din
domeniu, de interes deosebit pentru România.
2. Elaborare de:
a) studii de diagnoză și prognoză tehnico-economică și
activități complexe de analiză privind restructurarea și
modernizarea agenților economici, elaborarea de bănci de date
și de lucrări de informare-documentare — cod CAEN 7414;
b) studii de marketing, lucrări de consultanță, asistență
tehnică, expertiză tehnică, service și prestări de servicii în
domeniu — cod CAEN 7413, 7420;
c) bilanțul de mediu și studii de impact asupra mediului —
cod CAEN 9001, 9002, 9003.
3. Integrarea cercetării cu învățământul — cod CAEN
7512;
4. Activități privind:
a) recepția, administrarea și valorificarea rezultatelor
cercetărilor în domeniu, finanțate din fonduri publice;
b) sprijinirea prin acțiuni specifice, inclusiv material, a
afirmării personalităților științifice din România pe arena
internațională;
c) atragerea de fonduri pentru desfășurarea programelor
naționale de cercetare-dezvoltare din: industrie, sectorul
bancar-financiar, alte organizații interne și internaționale;
d) consultanță de specialitate, acordată instituțiilor
publice centrale și locale în pregătirea deciziilor de politică
internă și externă.
5. Activități de formare și specializare profesională în
domeniul metalurgiei metalelor neferoase și rare, conform
prevederilor legale în vigoare — cod CAEN 8042:
a) pregătire profesională și specializare;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.192/14.XII.2004
b) consultanță în domeniul resurselor umane;
c) formarea continuă a personalului;
d) reconversie profesională;
e) formare în domeniul proprietății intelectuale;
f) pregătirea și perfecționarea studenților, inginerilor care
își pregătesc masteratul, inginerilor din uzine și alte centre
de cercetare din România și din străinătate;
g) conducerea de doctorate.
6. Activități de inginerie și consultanță în domeniul
metalurgiei metalelor neferoase și rare — cod CAEN 7414:
a) asistență tehnică, furnizare de servicii științifice și
tehnologice agenților economici sau oricăror beneficiari
interesați;
b) testare și certificare de produse;
c) export și import de know-how pentru tehnologii și
echipamente.
7. Activități de organizare a unor manifestări științifice
din domeniul propriu de activitate și coparticipare la
organizarea unor manifestări științifice din domenii conexe:
simpozioane, workshop-uri, conferințe cu participare
națională și internațională — cod CAEN 7414 și 7320.
8. Activitate de transfer tehnologic al rezultatelor
cercetării către alte unități de cercetare interesate sau către
agenți economici — cod CAEN 7413.
9. Valorificarea rezultatelor cercetărilor și dezvoltărilor
tehnologice și facilitarea transferului tehnologic prin execuții
de prototipuri în vederea omologării produselor unicat sau
serii mici; microproducție pentru valorificarea cercetărilor
proprii și pentru facilitarea transferului tehnologic și
susținerea cercetărilor și dezvoltărilor tehnologice, modele
funcționale, stații-pilot:
a) fabricarea altor produse chimice anorganice de bază —
cod CAEN 2413;
b) fabricarea de produse ceramice de uz tehnic — cod
CAEN 2624;
c) producția de metale feroase sub forme primare și
cea de feroaliaje – cod CAEN 2710;
d) trefilare – cod CAEN 2734;
e) laminare la rece – cod CAEN 2732;
f) producția altor metale neferoase – cod CAEN 2745;
g) turnarea metalelor neferoase ușoare – cod CAEN
2753;
h) turnarea altor metale neferoase – cod CAEN 2754;
i) recuperarea deșeurilor și resturilor metalice reciclabile —
cod CAEN 3710;
j) recuperarea deșeurilor și resturilor nemetalice
reciclabile — cod CAEN 3720;
k) activități de testări și analize tehnice — cod CAEN
7430.
10. Activități de comerț exterior și activități de importexport, cooperare economică și științifică internațională și
alte acte de comerț, potrivit legii, numai pentru realizarea
obiectului său de activitate:
a) comerț cu ridicata al metalelor și minereurilor
metalice — cod CAEN 5152;
b) comerț cu ridicata cu produse chimice — cod CAEN
5155;
c) comerț cu ridicata al deșeurilor și resturilor — cod
CAEN 5157;
d) comerț cu ridicata cu alte produse — cod CAEN
5190.

5

C. Alte activități
(2) În cadrul obiectului său de activitate, institutul
național poate colabora și la realizarea unor activități de
cercetare-dezvoltare privind domeniile strategice și apărarea
națională sau poate desfășura și alte activități conexe, cu
aprobarea ministerului coordonator și cu avizul autorității de
stat pentru cercetare-dezvoltare.
CAPITOLUL III
Patrimoniul
Art. 5. — (1) Totalul activelor institutului național, stabilit
în baza situației financiare de la 31 martie 2004, este de
22.739.996 mii lei, din care imobilizări corporale în valoare
de 13.142.810 mii lei și active circulante în valoare de
8.652.685 mii lei.
(2) Institutul național administrează, cu diligența unui
bun proprietar, bunurile proprii dobândite în condițiile legii.
(3) Rezultatele cercetărilor obținute în baza derulării unui
contract finanțat din fonduri publice aparțin institutului
național, în calitate de persoană juridică executantă, și
ordonatorului principal de credite, în egală măsură, dacă
prin contract nu s-a prevăzut altfel. Administrarea,
înregistrarea în evidența contabilă a institutului național,
precum și înstrăinarea, închirierea sau concesionarea și
casarea rezultatelor cercetărilor obținute în baza derulării
unui contract finanțat din fonduri publice se fac potrivit
Ordonanței Guvernului nr. 57/2002, aprobată cu modificări
și completări prin Legea nr. 324/2003, cu modificările
ulterioare.
(4) În exercitarea drepturilor sale, institutul național
posedă și folosește bunurile aflate în patrimoniul său și,
după caz, dispune de acestea, în condițiile legii, în scopul
realizării obiectului său de activitate.
(5) Institutul național poate realiza servicii sau activități
de microproducție prin asociere în participațiune, în scopul
stimulării valorificării rezultatelor cercetării, cu aprobarea
ministerului coordonator și a autorității de stat pentru
cercetare-dezvoltare.
(6) Patrimoniul institutului național poate fi modificat
conform prevederilor legale în vigoare.
CAPITOLUL IV
Structura organizatorică și funcțională
Art. 6. — (1) Institutul național poate avea în structură
subunități, cu sau fără personalitate juridică, departamente,
compartimente, secții, laboratoare, servicii, birouri și alte
structuri organizatorice necesare realizării obiectului său de
activitate.
(2) Structura organizatorică a institutului național se
aprobă prin ordin al ministrului coordonator, în termen de
30 de zile de la intrarea în vigoare a hotărârii de înființare
a institutului național.
(3) În funcție de specificul activității, prin decizie a
directorului general, cu aprobarea consiliului de
administrație, se pot organiza colective specializate sau
colective interdisciplinare proprii sau în colaborare cu alte
unități din țară sau din străinătate.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.192/14.XII.2004
CAPITOLUL V
Organele de conducere

Art. 7. — (1) Conducerea institutului național este
asigurată de:
a) consiliul de administrație;
b) comitetul de direcție;
c) directorul general.
(2) Orientarea și coordonarea activității tehnico-științifice
din institutul național sunt asigurate de consiliul științific.
(3) Directorul general stabilește relațiile dintre
subunitățile aflate în structura institutului național, precum și
relațiile acestora cu terții și le poate acorda împuterniciri de
reprezentare în numele institutului național, cu avizul
consiliului de administrație.
(4) Conducătorii subunităților din structura institutului
național răspund în fața consiliului de administrație și a
directorului general de îndeplinirea tuturor atribuțiilor,
responsabilităților și competențelor încredințate de aceștia.
Consiliul de administrație
Art. 8. — (1) Consiliul de administrație este format din
7 membri, cetățeni români, numiți prin ordin al ministrului
economiei și comerțului, cu avizul autorității de stat pentru
cercetare-dezvoltare, la propunerea autorității de la care
aceștia provin, pentru un mandat de 4 ani, care poate fi
reînnoit la 2 ani.
(2) Din consiliul de administrație al institutului național
fac parte:
a) directorul general al institutului național, care este și
președintele consiliului de administrație;
b) președintele consiliului științific al institutului național;
c) un reprezentant al autorității de stat pentru cercetaredezvoltare;
d) un reprezentant al Ministerului Finanțelor Publice;
e) un reprezentant al Ministerului Muncii, Solidarității
Sociale și Familiei;
f) un reprezentant al Ministerului Economiei și
Comerțului;
g) un membru, specialist, propus de Ministerul
Economiei și Comerțului.
(3) Revocarea membrilor consiliului de administrație se
face de același organ care a făcut numirea, în caz de
abateri sau de nerespectare a îndatoririlor ce le revin.
Art. 9. — (1) Membrii consiliului de administrație își
păstrează calitatea de angajat la instituția sau unitatea de
la care provin, precum și toate drepturile și obligațiile care
derivă din această calitate.
(2) Membrii consiliului de administrație sunt plătiți pentru
activitatea desfășurată în această calitate cu o indemnizație
lunară, stabilită de consiliul de administrație, dar nu mai
mult de 20% din salariul de bază al directorului general al
institutului național.
(3) Nu pot face parte din mai mult de două consilii de
administrație ale institutelor naționale de cercetare și nu pot
participa, în aceeași calitate, la alte unități cu care institutul
național are relații contractuale sau interese concurente.
(4) Sunt incompatibili cu calitatea de membru al
consiliului de administrație cei care, personal, soțul/soția ori
rudele până la gradul al doilea inclusiv sunt, în același
timp, patroni sau asociați la alte unități cu același profil
sau cu care institutul național se află în relații comerciale
directe.

Art. 10. — Consiliul de administrație are, în principal,
următoarele atribuții:
a) propune modificarea structurii organizatorice și
funcționale a institutului național, înființarea, desființarea și
comasarea de subunități din structura institutului național;
b) aprobă, la propunerea consiliului științific, strategia și
programele concrete de dezvoltare ale institutului național,
de introducere a unor tehnologii de vârf și de modernizare
a celor existente, în concordanță cu strategia generală a
domeniului propriu de activitate;
c) analizează și avizează proiectul bugetului de venituri
și cheltuieli, care se depune la ministerul coordonator în
vederea aprobării, conform reglementărilor legale;
d) analizează și avizează situațiile financiare anuale pe
care le supune aprobării ministerului coordonator și aprobă
raportul de gestiune asupra activității desfășurate de
institutul național în anul precedent;
e) analizează realizarea criteriilor de performanță și
raportarea trimestrială privind activitatea realizată de
institutul național și aprobă măsuri pentru desfășurarea
acesteia în condiții de echilibru ale bugetului de venituri și
cheltuieli;
f) analizează, aprobă sau, după caz, propune spre
aprobare, potrivit prevederilor legale, investițiile care
urmează a fi realizate de institutul național;
g) propune spre aprobare majorarea sau diminuarea
patrimoniului, precum și concesionarea sau închirierea unor
bunuri din patrimoniul institutului național, în condițiile legii;
h) aprobă valorificarea bunurilor dobândite, cu
respectarea prevederilor legale;
i) aprobă volumul creditelor bancare prevăzute la art. 31
și stabilește modul de rambursare a acestora;
j) aprobă utilizarea disponibilităților în valută;
k) aprobă mandatul pentru negocierea contractului
colectiv de muncă;
l) aprobă criteriile și comisiile de concurs pentru
ocuparea posturilor de conducere din cadrul institutului
național;
m) execută orice alte atribuții stabilite, potrivit
prevederilor legale.
Art. 11. — Consiliul de administrație își desfășoară
activitatea pe baza regulamentului propriu de funcționare,
avizat de ministerul coordonator, și cu respectarea
legislației în vigoare. Acesta hotărăște în problemele privind
activitatea institutului național, cu excepția celor care,
potrivit legii, sunt date în competența altor organe.
Art. 12. — (1) Consiliul de administrație se întrunește,
de regulă, o dată pe lună sau ori de câte ori interesele
institutului național o cer, convocarea acestuia făcându-se
de către președinte, iar în lipsa acestuia, de către
vicepreședinte sau la solicitarea a cel puțin 3 membri din
numărul membrilor consiliului de administrație.
(2) Dezbaterile consiliului de administrație sunt conduse
de președintele consiliului, iar în lipsa acestuia, de către
vicepreședintele ales de membrii acestuia.
Art. 13. — (1) Consiliul de administrație își desfășoară
activitatea în prezența a cel puțin 5 membri din numărul
membrilor săi. Dacă nu este îndeplinită această condiție,
ședința consiliului de administrație poate fi reprogramată
într-un interval de cel mult 15 zile, având aceeași ordine
de zi.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.192/14.XII.2004
(2) Hotărârile consiliului de administrație se iau cu
majoritatea voturilor membrilor prezenți, adică cu votul a
cel puțin 4 membri.
Art. 14. — La ședințele consiliului de administrație
participă, în calitate de invitat permanent, un reprezentant
al sindicatului reprezentativ din institutul național sau un
reprezentant al salariaților, în cazul în care aceștia nu sunt
constituiți în sindicat.
Art. 15. — Pentru luarea unor decizii privind probleme
complexe, consiliul de administrație poate atrage în
activitatea de analiză consilieri și consultanți din diferite
sectoare de activitate. Activitatea acestora va fi remunerată
conform prevederilor legale.
Art. 16. — (1) Membrii consiliului de administrație sunt
răspunzători, în condițiile legii, pentru îndeplinirea atribuțiilor
ce le revin și răspund solidar pentru gestionarea
patrimoniului institutului național.
(2) Membrii consiliului de administrație care s-au abținut
ori s-au împotrivit luării unei decizii ce s-a dovedit
păgubitoare pentru institutul național nu răspund, dacă au
consemnat expres punctul lor de vedere în registrul de
ședințe al consiliului de administrație și dacă au anunțat în
scris, despre aceasta, ministerul coordonator.
(3) Membrii consiliului de administrație, care nu respectă
prevederile art. 9 alin. (3) și (4), răspund, potrivit legii,
pentru daunele cauzate institutului național ca urmare a
acestui fapt.
Art. 17. — În primul trimestru al fiecărui an, consiliul de
administrație prezintă ministerului coordonator un raport
asupra activității desfășurate în anul precedent și asupra
programului de activitate pentru anul în curs.
Art. 18. — Secretariatul consiliului de administrație este
asigurat de institutul național, atribuțiile secretariatului sunt
prevăzute în regulamentul de funcționare a consiliului de
administrație.
Comitetul de direcție
Art. 19. — (1) Conducerea operativă este asigurată de
un comitet de direcție compus din directorul general și
conducătorii principalelor compartimente din structura
organizatorică a institutului național.
(2) La ședințele comitetului de direcție participă, în
calitate de invitat permanent, un reprezentant al sindicatului
reprezentativ din institutul național sau un reprezentant al
salariaților în cazul în care aceștia nu sunt constituiți în
sindicat.
Art. 20. — (1) Comitetul de direcție exercită atribuții și
are răspunderi în limita competențelor propuse de directorul
general și aprobate de consiliul de administrație.
(2) Comitetul de direcție stabilește acțiunile necesare
pentru realizarea obiectivelor rezultate din:
a) strategia programelor de dezvoltare a institutului
național;
b) programul anual de cercetare-dezvoltare;
c) bugetul de venituri și cheltuieli;
d) programul de investiții;
e) sistemul de management al calității;
f) alte obligații.
Art. 21. — Comitetul de direcție se întrunește decadal
ori de câte ori interesele institutului național o impun.
Art. 22. — (1) La nivelul subunităților din institutul
național se organizează și funcționează comitetul de
conducere, care își desfășoară activitatea în conformitate

7

cu propriul regulament de organizare și funcționare aprobat
de consiliul de administrație al institutului național și este
prezidat de directorul subunității respective.
(2) Comitetul de conducere exercită atribuții și are
răspunderi în limita competențelor stabilite de directorul
general al institutului național și aprobate de consiliul de
administrație.
Directorul general
Art. 23. — (1) Activitatea curentă a institutului național
este condusă de directorul general, numit pentru o
perioadă de 4 ani, pe baza rezultatelor concursului de
selecție organizat conform metodologiei elaborate de
autoritatea de stat pentru cercetare-dezvoltare. La expirarea
acestui termen, în funcție de performanțele realizate,
numirea directorului general poate fi prelungită pentru o
perioadă de cel mult 4 ani.
(2) Numirea și eliberarea din funcție a directorului
general se fac prin ordin al ministrului coordonator.
Art. 24. — (1) Directorul general are, în principal,
următoarele atribuții și responsabilități:
a) reprezintă, personal sau prin delegat, interesele
institutului național în relațiile cu celelalte organe, organizații
și agenți economici, precum și cu persoane fizice și/sau
juridice din țară și din străinătate;
b) stabilește atribuțiile, competențele și relațiile la nivelul
subunităților și compartimentelor institutului național, precum
și relațiile acestora cu terții, cu avizul consiliului de
administrație;
c) propune consiliului de administrație modificarea
structurii organizatorice și funcționale a institutului național;
d) numește directorii și conducătorii compartimentelor
din structura organizatorică a institutului național, în urma
concursului organizat pe baza criteriilor propuse de
comitetul de direcție, și îi revocă, după caz, cu avizul
consiliului de administrație;
e) angajează și concediază personalul institutului
național, conform prevederilor legale și ale contractului
colectiv de muncă;
f) asigură negocierea contractului colectiv de muncă la
nivelul institutului național și a salariilor personalului din
institutul național, prin comitetul de direcție; aprobă salariile
rezultate din negocierea directă;
g) răspunde de administrarea întregului patrimoniu, cu
respectarea prevederilor legale;
h) adoptă măsuri și urmărește realizarea operațiunilor
de comerț interior și de import-export, prin compartimentele
proprii specializate;
i) analizează lunar stadiul valorificării rezultatelor
cercetării, inclusiv activitatea compartimentului de marketing;
j) poate delega, în condițiile legii, o parte din atribuțiile
sale celorlalte persoane din conducerea institutului național;
k) exercită orice alte atribuții ce îi sunt delegate de
consiliul de administrație.
(2) Directorul general este ordonator de credite, în
condițiile prevăzute de lege.
(3) În îndeplinirea atribuțiilor sale, directorul general
emite decizii.
Consiliul științific
Art. 25. — (1) Consiliul științific este format din 15—25
de membri, reprezentând principalele compartimente din
cadrul institutului național.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.192/14.XII.2004

(2) Consiliul științific este alcătuit din cercetători cu
realizări deosebite în domeniu, salariați ai institutului
național, aleși pe 4 ani prin vot secret de către cadrele cu
studii superioare din institutul național.
(3) Consiliul științific este condus de un președinte și un
vicepreședinte, aleși prin vot secret de către membrii
consiliului științific.
(4) Din consiliul științific face parte, de drept, directorul
general și directorul științific al institutului național.
(5) Consiliul științific se organizează și funcționează în
conformitate cu regulamentul propriu, aprobat de consiliul
de administrație.
Art. 26. — Atribuțiile principale ale consiliului științific
sunt următoarele:
a) participă la elaborarea strategiei de dezvoltare a
activității de cercetare-dezvoltare și la elaborarea planurilor
proprii de cercetare-dezvoltare;
b) analizează, avizează și urmărește realizarea lucrărilor
de cercetare științifică;
c) propune spre aprobare consiliului de administrație
programul anual de cercetare-dezvoltare și inovare al
institutului național;
d) avizează hotărârile care implică politica de cercetare
a institutului național și a ramurii;
e) propune măsuri pentru perfecționarea profesională,
încadrarea personalului de cercetare în grade profesionale;
f) organizează și coordonează desfășurarea manifestărilor
cu caracter științific;
g) avizează acțiunile de cooperare, interne și
internaționale, cu scop științific;
h) avizează acordarea de burse de studii și stagii de
perfecționare în țară și în străinătate.
CAPITOLUL VI
Bugetul de venituri și cheltuieli și administrarea acestora.
Relații financiare
Art. 27. — (1) Institutul național întocmește anual
bugetul de venituri și cheltuieli și situații financiare anuale,
potrivit normelor metodologice elaborate de Ministerul
Finanțelor Publice.
(2) Situațiile financiare anuale se aprobă de ministerul
coordonator, în condițiile legii.
Art. 28. — (1) Veniturile și cheltuielile institutului național
se stabilesc prin buget pentru fiecare exercițiu financiar.
(2) Bugetul de venituri și cheltuieli se aprobă prin ordin
al ministrului coordonator, cu avizul Ministerului Finanțelor
Publice și al Ministerului Muncii, Solidarității Sociale și
Familiei.
Art. 29. — Institutul național determină anual volumul de
venituri de realizat și cheltuieli totale de efectuat, corelat
cu contractele încheiate pentru activitatea programată.
Art. 30. — (1) Salariile individuale ale personalului se
stabilesc prin negociere, conform reglementărilor cuprinse
în contractul colectiv de muncă, în limita fondului total
destinat plății salariilor, prevăzut în bugetul de venituri și
cheltuieli.
(2) Salariul de bază al directorului general se stabilește
prin ordin al ministrului coordonator, potrivit reglementărilor
legale.
Art. 31. — (1) Pentru acoperirea cheltuielilor curente, în
situația în care, în cursul unui an, resursele financiare ale

institutului național nu sunt suficiente, acesta poate
contracta credite bancare în valoare de cel mult 20% din
veniturile brute realizate în anul precedent.
(2) Contractarea de credite peste plafonul stabilit se
efectuează cu aprobarea ministerului coordonator, pe baza
avizului prealabil al Ministerului Finanțelor Publice.
Art. 32. — (1) Institutul național hotărăște cu privire la
investițiile ce urmează a fi realizate, potrivit obiectului său
de activitate, finanțarea efectuându-se din surse proprii și
din credite bancare, precum și din surse bugetare, prin
ministerul coordonator, potrivit legii.
(2) Ministerul coordonator va cuprinde în bugetul său
fondurile necesare realizării unor investiții, dotări, aparatură,
echipamente și instalații pentru institutul național, inclusiv
fondurile pentru finanțarea instalațiilor de interes național,
precum și pentru întreținerea unor bunuri proprietate a
statului, pe care institutul național le are în administrare.
(3) Execuția investițiilor prevăzute la alin. (1) și (2) se
adjudecă potrivit legii.
Art. 33. — (1) Operațiunile de încasări și plăți ale
institutului național se efectuează prin conturi deschise la
bănci comerciale și unități de trezorerie cu sediul în
România.
(2) Institutul național poate efectua operațiuni de
încasări și plăți în lei și în valută prin casieria proprie, cu
respectarea nivelului plafonului de casă și a normativelor
de disciplină financiar-valutare stabilite prin actele normative
în vigoare.
(3) Institutul național poate efectua operațiuni de comerț
exterior aferente obiectului său de activitate, potrivit legii.
Operațiunile de încasări și plăți cu străinătatea se vor
efectua prin conturi bancare deschise la unitățile bancare
specializate cu sediul în România.
Art. 34. — Institutul național își va organiza controlul
financiar preventiv propriu și auditul financiar, potrivit legii.
CAPITOLUL VII
Reglementarea litigiilor
Art. 35. — Litigiile institutului național cu persoane fizice
sau juridice, nesoluționate pe cale amiabilă, sunt supuse
spre rezolvare instanțelor judecătorești române de drept
comun.
CAPITOLUL VIII
Relații comerciale
Art. 36. — Prețurile și tarifele pentru produsele și
serviciile furnizate de institutul național se supun legilor și
reglementărilor în vigoare.
Art. 37. — Relațiile comerciale pentru desfacerea
producției proprii către persoane juridice se desfășoară pe
bază de contracte încheiate cu beneficiarii, potrivit
reglementărilor legale.
CAPITOLUL IX
Dispoziții finale
Art. 38. — Statutul de institut național de cercetaredezvoltare se reînnoiește, periodic, prin reacreditare, care
are loc într-un interval de maximum 5 ani, sau la
modificarea obiectului de activitate al institutului național.

PDF compression, OCR, web-optimization with CVISION's PdfCompressor

9

*) Anexa nr. 2 este reprodusă în facsimil.

aflate în patrimoniul Societății Comerciale îIMNR — S.A.“

BUNURILE

ANEXA Nr. 2*)

MONITORUL OFICIAL AL ROMÂNIEI, PARTEA I, Nr. 1.192/14.XII.2004

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 1.192/14.XII.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.192/14.XII.2004

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 1.192/14.XII.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.192/14.XII.2004

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 1.192/14.XII.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.192/14.XII.2004

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ DE REGLEMENTARE ÎN DOMENIUL ENERGIEI

ORDIN
pentru aprobarea Regulamentului de calificare a producției prioritare de energie electrică
În temeiul art. 2 lit. c), al art. 9 alin. (2), (6) și (7), al art. 11 alin. (1) și al art. 11 alin. (2) lit. a), i) și o) din
Legea energiei electrice nr. 318/2003,
având în vedere prevederile Codului comercial al pieței angro de energie electrică, aprobat prin Ordinul
președintelui Autorității Naționale de Reglementare în Domeniul Energiei nr. 25/2004 privind producția prioritară de energie
electrică,
ținând seama de referatul de aprobare a ordinului și în conformitate cu prevederile procesului-verbal al ședinței
Comitetului de reglementare al Autorității Naționale de Reglementare în Domeniul Energiei din data de 24 noiembrie 2004,
președintele Autorității Naționale de Reglementare în Domeniul Energiei emite următorul ordin:
Art. 1. — Se aprobă Regulamentul de calificare a
producției prioritare de energie electrică, prevăzut în
anexa*) care face parte integrantă din prezentul ordin.
Art. 2. — Prezentul ordin se publică în Monitorul Oficial
al României, Partea I.
Art. 3. — Participanții la piața angro de energie
electrică, Compania Națională de Transport al Energiei

Electrice îTranselectrica“ — S.A. și Societatea Comercială
îOpcom“ — S.A. vor duce la îndeplinire prevederile
prezentului ordin.
Art. 4. — Departamentele și direcțiile de specialitate din
cadrul Autorității Naționale de Reglementare în Domeniul
Energiei vor urmări respectarea prevederilor prezentului
ordin.

Președintele Autorității Naționale de Reglementare
în Domeniul Energiei,
Jean Constantinescu
București, 26 noiembrie 2004.
Nr. 33.
*) Anexa la prezentul ordin se publică pe pagina web a Autorității Naționale de Reglementare în Domeniul Energiei: www.anre.ro.

MINISTERUL INTEGRĂRII EUROPENE

ORDIN
privind aprobarea Procedurilor de implementare, monitorizare și evaluare
a subprogramului îInvestiții în turism“
În temeiul prevederilor art. 6 alin. (4) din Hotărârea Guvernului nr. 402/2004 privind organizarea și funcționarea
Ministerului Integrării Europene,
având în vedere prevederile:
— Legii nr. 315/2004 privind dezvoltarea regională în România;
— art. 5 din Hotărârea Guvernului nr. 1.307/2004 privind aprobarea structurii, indicatorilor și fondurilor aferente
subprogramului îInvestiții în turism“, care se finanțează de la bugetul de stat prin bugetele Ministerului Integrării Europene
pe anii 2004 și 2005 în cadrul programelor regionale specifice, cu modificările ulterioare,
ministrul integrării europene emite prezentul ordin.
Art. 1. — Se aprobă Procedurile de implementare,
monitorizare și evaluare a subprogramului îInvestiții în
turism“, prevăzute în anexa*) care face parte integrantă din
prezentul ordin.

Art. 2. — Prezentul ordin se publică în Monitorul Oficial
al României, Partea I.
Art. 3. — Direcția implementare va duce la îndeplinire
prevederile prezentului ordin.

Ministrul integrării europene,
Alexandru Fărcaș
București, 26 octombrie 2004.
Nr. 368.
*) Anexa se publică ulterior în Monitorul Oficial al României, Partea I, nr. 1.192 bis în afara abonamentului și se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 1.192/14.XII.2004

MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Reglementării aeronautice civile române RACR—SUD/
îAutorizarea sudorilor din aeronautica civilă“, ediția 1/2004
În temeiul prevederilor art. 12 lit. f) și g) din Ordonanța Guvernului nr. 19/1997 privind transporturile, republicată,
cu modificările și completările ulterioare, ale art. 4 lit. e) și m) din Ordonanța Guvernului nr. 29/1997 privind Codul aerian,
republicată, cu modificările ulterioare, precum și ale art. 5 alin. (4) din Hotărârea Guvernului nr. 412/2004 privind
organizarea și funcționarea Ministerului Transporturilor, Construcțiilor și Turismului, cu modificările și completările ulterioare,
ministrul transporturilor, construcțiilor și turismului emite următorul ordin:
Art. 1. — Se aprobă Reglementarea aeronautică civilă
română RACR—SUD/îAutorizarea sudorilor din aeronautica
civilă“, ediția 1/2004, denumită în continuare RACR—SUD,
prevăzută în anexa*) care face parte integrantă din
prezentul ordin, care stabilește cerințe privind autorizarea
sudorilor care execută îmbinări sudate prin topire pentru
aeronave civile, piese și/sau componente ale acestora,
cerințe privind efectuarea și testarea probelor sudate,
precum și pozițiile de sudare acceptabile în aeronautica
civilă.
Art. 2. — Procedurile specifice de aplicare a
prevederilor RACR—SUD vor fi elaborate de Regia

Autonomă îAutoritatea Aeronautică Civilă Română“ în
termen de 30 de zile de la data intrării în vigoare a
prezentului ordin.
Art. 3. — La data intrării în vigoare a prezentului ordin
orice dispoziții contrare își încetează aplicabilitatea.
Art. 4. — Regia Autonomă îAutoritatea Aeronautică
Civilă Română“ va duce la îndeplinire prevederile
prezentului ordin.
Art. 5. — Prezentul ordin se publică în Monitorul Oficial
al României, Partea I, și va intra în vigoare la 30 de zile
de la data publicării lui.

p. Ministrul transporturilor, construcțiilor și turismului,
Ileana Tureanu,
secretar de stat
București, 23 noiembrie 2004.
Nr. 2.175.
*) Anexa se pune la dispoziție celor interesați de către Regia Autonomă îAutoritatea Aeronautică Civilă Română“.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.192/14.XII.2004 conține 16 pagini.

Prețul de vânzare 18.500 lei

ISSN 1453—4495

PDF compression, OCR, web-optimization with CVISION's PdfCompressor

