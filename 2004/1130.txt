Anul 172 (XVI) — Nr. 1.130

PARTEA

I

LEGI, DECRETE, HOTĂRÂRI ȘI ALTE ACTE

Marți, 30 noiembrie 2004

SUMAR
Nr.

Pagina

Nr.

Pagina

LEGI ȘI DECRETE
538.

— Lege privind modificarea și completarea Legii
concurenței nr. 21/1996 ............................................

1–2

996.

— Decret pentru promulgarea Legii privind
modificarea și completarea Legii concurenței
nr. 21/1996 ................................................................

municipiului București, incluzând Noul Centru Civic
și Centrul Istoric, și stabilirea condițiilor de
realizare a investițiilor pentru ansamblul urbanistic
din această zonă.......................................................

2

539.

997.

2–3

— Decret privind promulgarea Legii pentru
respingerea Ordonanței Guvernului nr. 129/1998
privind declararea ca zonă de interes național a
unui ansamblu din perimetrul central al

LEGI

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
240. — Ordin al președintelui Agenției Naționale pentru
Întreprinderi Mici și Mijlocii și Cooperație privind
aprobarea Regulamentului de organizare și
funcționare a Grupului pentru evaluarea impactului
economic
al
actelor
normative
asupra
întreprinderilor mici și mijlocii ...................................

— Lege pentru respingerea Ordonanței Guvernului
nr. 129/1998 privind declararea ca zonă de interes
național a unui ansamblu din perimetrul central al
municipiului București, incluzând Noul Centru Civic
și Centrul Istoric, și stabilirea condițiilor de
realizare a investițiilor pentru ansamblul urbanistic
din această zonă.......................................................

ȘI

3

1.498.

— Ordin al ministrului sănătății privind
modificarea și completarea Ordinului ministrului
sănătății nr. 870/2004 pentru aprobarea
Regulamentului privind timpul de muncă,
organizarea și efectuarea gărzilor în unitățile
publice din sectorul sanitar .....................................

3–7

7–8

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind modificarea și completarea Legii concurenței nr. 21/1996
Parlamentul României adoptă prezenta lege.
Art. I. — Legea concurenței nr. 21/1996, publicată în
Monitorul Oficial al României, Partea I, nr. 88 din 30 aprilie
1996, cu modificările și completările ulterioare, se modifică
după cum urmează:
1. Partea introductivă a alineatului (1) al articolului 5 va
avea următorul cuprins:
îArt. 5. — (1) Sunt interzise orice înțelegeri exprese sau
tacite între agenții economici ori asociațiile de agenți

economici, orice decizii luate de asociațiile de agenți
economici și orice practici concertate, care au ca obiect
sau au ca efect restrângerea, împiedicarea ori denaturarea
concurenței pe piața românească sau pe o parte a
acesteia, în special cele care urmăresc:“.
2. Litera e) a articolului 6 se abrogă.
3. Alineatele (4) și (6) ale articolului 7 se abrogă.

2

MONITORUL OFICIAL AL ROMÂNIEI, PARTEA I, Nr. 1.130/30.XI.2004

4. Alineatul (7) al articolului 7 va avea următorul
cuprins:
î(7) Împotriva sentinței Curții de Apel București, sesizată
conform alin. (1), pot introduce recurs la Înalta Curte de
Casație și Justiție Consiliul Concurenței și agenții economici
supuși măsurilor dispuse prin aceasta.“
Art. II. — Alineatul (2) al articolului II din Ordonanța de
urgență a Guvernului nr. 121/2003 pentru modificarea și
completarea Legii concurenței nr. 21/1996, publicată în
Monitorul Oficial al României, Partea I, nr. 875 din
10 decembrie 2003, aprobată cu modificări și completări
prin Legea nr. 184/2004, va avea următorul cuprins:
î(2) Salariile de bază ale inspectorilor de concurență și
al secretarului general din cadrul Consiliului Concurenței se
stabilesc prin asimilare cu indemnizațiile prevăzute de

Ordonanța de urgență a Guvernului nr. 177/2002 privind
salarizarea și alte drepturi ale magistraților, aprobată cu
modificări și completări prin Legea nr. 347/2003, astfel: de
la anexa nr. 1 cap. A, nr. crt. 11 — pentru inspectorul de
concurență superior, nr. crt. 18 — pentru inspectorul de
concurență principal, nr. crt. 23 — pentru inspectorul de
concurență asistent și nr. crt. 32 — pentru inspectorul de
concurență debutant și de la anexa nr. 1 cap. B, nr. crt. 1 —
pentru secretarul general.“
Art. III. — Legea concurenței nr. 21/1996, publicată în
Monitorul Oficial al României, Partea I, nr. 88 din 30 aprilie
1996, cu modificările și completările ulterioare, precum și
cu cele aduse prin prezenta lege, se va republica în
Monitorul Oficial al României, Partea I, dându-se textelor o
nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 25 noiembrie 2004.
Nr. 538.

PREȘEDINTELE ROMÂNIEI

DECRET
pentru promulgarea Legii privind modificarea și completarea
Legii concurenței nr. 21/1996
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind modificarea și completarea
Legii concurenței nr. 21/1996 și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 24 noiembrie 2004.
Nr. 996.

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru respingerea Ordonanței Guvernului nr. 129/1998 privind declararea ca zonă
de interes național a unui ansamblu din perimetrul central al municipiului București,
incluzând Noul Centru Civic și Centrul Istoric, și stabilirea condițiilor de realizare a investițiilor
pentru ansamblul urbanistic din această zonă
Parlamentul României adoptă prezenta lege.
Articol unic. — Se respinge Ordonanța Guvernului
nr. 129 din 29 august 1998 privind declararea ca zonă de
interes național a unui ansamblu din perimetrul central al

municipiului București, incluzând Noul Centru Civic și
Centrul Istoric, și stabilirea condițiilor de realizare a
investițiilor pentru ansamblul urbanistic din această zonă,

MONITORUL OFICIAL AL ROMÂNIEI, PARTEA I, Nr. 1.130/30.XI.2004
adoptată în temeiul art. 1 pct. 16 din Legea nr. 148/1998
privind abilitarea Guvernului de a emite ordonanțe și

3

publicată în Monitorul Oficial al României, Partea I, nr. 328
din 29 august 1998.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 25 noiembrie 2004.
Nr. 539.
PREȘEDINTELE ROMÂNIEI

DECRET
privind promulgarea Legii pentru respingerea
Ordonanței Guvernului nr. 129/1998 privind declararea
ca zonă de interes național a unui ansamblu
din perimetrul central al municipiului București,
incluzând Noul Centru Civic și Centrul Istoric,
și stabilirea condițiilor de realizare a investițiilor
pentru ansamblul urbanistic din această zonă
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru respingerea Ordonanței
Guvernului nr. 129/1998 privind declararea ca zonă de interes național a
unui ansamblu din perimetrul central al municipiului București, incluzând Noul
Centru Civic și Centrul Istoric, și stabilirea condițiilor de realizare a
investițiilor pentru ansamblul urbanistic din această zonă și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 24 noiembrie 2004.
Nr. 997.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU ÎNTREPRINDERI MICI ȘI MIJLOCII ȘI COOPERAȚIE

ORDIN
privind aprobarea Regulamentului de organizare și funcționare a Grupului
pentru evaluarea impactului economic al actelor normative asupra întreprinderilor mici și mijlocii
În temeiul art. 9 alin. (5) din Legea nr. 346/2004 privind stimularea înființării și dezvoltării întreprinderilor mici și
mijlocii, al art. 4 alin. (3) și al art. 5 alin. (4) din Hotărârea Guvernului nr. 753/2003 privind organizarea și funcționarea
Agenției Naționale pentru Întreprinderi Mici și Mijlocii și Cooperație, cu modificările și completările ulterioare,
președintele Agenției Naționale pentru Întreprinderi Mici și Mijlocii și Cooperație emite prezentul ordin.
Art. 1. — Se aprobă Regulamentul de organizare și
funcționare a Grupului pentru evaluarea impactului
economic al actelor normative asupra întreprinderilor mici și

mijlocii, prevăzut în anexa care face parte integrantă din
prezentul ordin.
Art. 2. — Prezentul ordin va fi publicat în Monitorul
Oficial al României, Partea I.

Președintele Agenției Naționale pentru Întreprinderi Mici și Mijlocii și Cooperație,
Eugen Ovidiu Chirovici
București, 11 noiembrie 2004.
Nr. 240.

4

MONITORUL OFICIAL AL ROMÂNIEI, PARTEA I, Nr. 1.130/30.XI.2004
ANEXĂ

REGULAMENT
de organizare și funcționare a Grupului pentru evaluarea impactului economic al actelor normative
asupra întreprinderilor mici și mijlocii
CAPITOLUL I
Organizarea Grupului pentru evaluarea
impactului economic al actelor normative
asupra întreprinderilor mici și mijlocii
Art. 1. — Grupul pentru evaluarea impactului economic
al actelor normative asupra întreprinderilor mici și mijlocii,
denumit în continuare GIL, se constituie ca organism de
dialog interinstituțional fără personalitate juridică pe lângă
Agenția Națională pentru Întreprinderi Mici și Mijlocii și
Cooperație și își desfășoară activitatea în conformitate cu
prevederile prezentului regulament.
Art. 2. — Evaluarea impactului economic al actelor
normative asupra întreprinderilor mici și mijlocii reprezintă
un instrument destinat îmbunătățirii calității și coerenței
procesului de reglementare a întreprinderilor mici și mijlocii
din perspectiva dezvoltării durabile a României.
Art. 3. — (1) GIL este un organism de dialog
interinstituțional pentru dezbaterea impactului actelor
normative asupra întreprinderilor mici și mijlocii, în cadrul
căruia organele de specialitate ale administrației publice
centrale, membrii desemnați ai: camerelor de comerț și
industrie, patronatelor și organizațiilor neguvernamentale de
reprezentare a întreprinderilor mici și mijlocii — membre în
Consiliul Economic și Social —, cadre universitare,
cercetători și economiști emit un aviz consultativ cu privire
la oportunitatea promovării actelor normative supuse
analizei.
(2) GIL contribuie, prin activitatea desfășurată, la
simplificarea procedurilor administrative și la prevenirea
creșterii nejustificate a costurilor legate de conformarea
întreprinderilor mici și mijlocii față de reglementările în
vigoare și/sau față de propunerile legislative prezentate
spre analiză, oferind factorilor de decizie informațiile
necesare cu privire la impactul implementării politicilor în
domeniul întreprinderilor mici și mijlocii.
(3) Misiunea GIL este:
a) de a elimina tendințele de suprareglementare și
efectele negative ale acestora asupra sectorului
întreprinderilor mici și mijlocii;
b) de a parcurge o etapă preliminară, de adaptare și de
transpunere efectivă și eficientă a legislației europene, prin
analize ex-ante (în special elemente de cost-beneficiu);
c) de dezvoltare a unui cadru de reglementare coerent;
d) de a întări colaborarea interinstituțională și de a spori
transparența și comunicarea în procesul decizional.
(4) GIL are următoarea componență:
a) președinte: președintele Agenției Naționale pentru
Întreprinderi Mici și Mijlocii și Cooperație;
b) membri: reprezentanți ai Agenției Naționale pentru
Întreprinderi Mici și Mijlocii și Cooperație, desemnați de
conducerea agenției, respectiv din cadrul Direcției
economice, juridice și resurse umane și al Direcției strategii

și politici pentru întreprinderi mici și mijlocii și integrare
europeană, și reprezentanți ai ministerelor, organizațiilor și
instituțiilor prevăzute în anexa nr. 2 la prezentul
regulament, desemnați de conducerea acestora.
(5) Ministerele, precum și alte instituții ale administrației
centrale vor nominaliza în GIL experți din cadrul direcțiilor
de integrare europeană și al direcțiilor juridice.
(6) La ședințele GIL mai pot participa, cu acordul
președintelui GIL, și invitați din mediul de afaceri sau din
societatea civilă, interesați de subiectele ce urmează a fi
dezbătute.
(7) Membrii GIL vor putea fi contactați în legătură cu
oportunitatea elaborării actelor normative de către
ministerele inițiatoare sau cu inițiativele legislative propuse
de asociațiile de reprezentare a întreprinderilor mici și
mijlocii.
(8) Secretariatul GIL este asigurat de către Direcția
economică și juridică și resurse umane din cadrul Agenției
Naționale pentru Întreprinderi Mici și Mijlocii și Cooperație.
(9) Lista membrilor GIL și datele de contact ale
acestora vor putea fi consultate pe site-ul Agenției
Naționale pentru Întreprinderi Mici și Mijlocii și Cooperație
(www.animmc.ro).
CAPITOLUL II
Procedura de evaluare a impactului actelor normative
Art. 4. — Evaluarea impactului economic al actelor
normative asupra întreprinderilor mici și mijlocii se
realizează în concordanță cu principiul proporționalității
analizei, variind în funcție de complexitatea implicaților
actului normativ inițiat.
Art. 5. — Procedura de evaluare se realizează în două
etape:
a) evaluarea preliminară, care are ca scop oferirea unei
priviri de ansamblu asupra problemei identificate și a
posibilei opțiuni de ameliorare sau de înlăturare a
consecințelor negative asupra întreprinderilor mici și mijlocii.
Fișa evaluării preliminare se realizează de ministerele
inițiatoare, ca parte componentă a notei
de
fundamentare/expunere de motive, și se înaintează GIL o
dată cu propunerea legislativă (anexa nr. 1 la prezentul
regulament);
b) evaluarea propriu-zisă care are ca scop realizarea
unei analize detaliate a propunerii legislative privind
impactul economic al acesteia și consultarea tuturor părților
implicate (anexa nr. 2 la prezentul regulament).
Art. 6. — Actele normative supuse analizei sunt din
sfera:
a) impozitelor și taxelor;
b) ajutoarelor de stat;
c) înregistrării și autorizării persoanelor fizice, asociațiilor
familiale și persoanelor juridice.

MONITORUL OFICIAL AL ROMÂNIEI, PARTEA I, Nr. 1.130/30.XI.2004
CAPITOLUL III
Atribuțiile GIL și ale secretariatului
Art. 7. — GIL are următoarele atribuții:
a) realizează evaluarea propriu-zisă a impactului
economic asupra sectorului întreprinderilor mici și mijlocii în
legătură cu inițiativele legislative;
b) efectuează, după caz, analize cost-beneficiu asupra
actelor normative în vigoare, la implementarea cărora au
fost identificate probleme majore, și înaintează președintelui
GIL propuneri în consecință;
c) înaintează propuneri direcției de specialitate din
cadrul Agenției Naționale pentru Întreprinderi Mici și Mijlocii
și Cooperație pentru realizarea de sondaje de opinie
privind impactul unor acte normative;
d) formulează propuneri de completare a actelor
normative cu impact asupra sectorului întreprinderilor mici
și mijlocii, pe baza concluziilor sondajelor de opinie
efectuate;
e) întocmește un calendar de elaborare a sondajelor de
opinie pe teme de interes pentru întreprinderile mici și
mijlocii și urmărește rezultatele acestora;
f) adresează institutelor de specialitate solicitări de
realizare a unor studii de impact major, în cazul în care
rezultatele sondajelor reliefează necesitatea elaborării
acestora;
g) formulează opinii cu privire la implementarea
rezultatelor studiilor de impact pe care le înaintează
președintele GIL;
h) înaintează președintelui GIL propuneri pentru
facilitarea accesului întreprinderilor mici și mijlocii la sursele
de informare.
Art. 8. — Secretariatul GIL îndeplinește următoarele
atribuții principale:
a) pregătește și asigură desfășurarea în bune condiții a
lucrărilor GIL;
b) primește propunerile membrilor GIL pentru problemele
supuse dezbaterilor;
c) întocmește, cu consultanța membrilor GIL, proiectul
ordinii de zi a ședințelor și îl supune aprobării președintelui
GIL;
d) asigură convocarea membrilor GIL;
e) informează membrii GIL cu privire la lucrările
acestuia și le transmite ordinea de zi și materialele
referitoare la temele incluse pe ordinea de zi;
f) asigură redactarea proceselor-verbale ale ședințelor
GIL și transmiterea lor, prin poștă electronică și/sau în
formă tipărită, membrilor acestuia;
g) monitorizează îndeplinirea angajamentelor asumate
de membrii GIL și derularea acțiunilor prevăzute de GIL;
h) asigură arhivarea documentelor privind activitatea
GIL;
i) întocmește și prezintă în plen raportul anual al
activității GIL, care va cuprinde temele incluse pe ordinea
de zi a ședințelor, situația prezenței și participării membrilor
la lucrările GIL, recomandările formulate, rezultatele
monitorizării de către membrii GIL a valorificării de către
instituțiile competente a recomandărilor elaborate de GIL;
j) asigură publicarea pe site-ul Agenției Naționale pentru
Întreprinderi Mici și Mijlocii și Cooperație a ordinii de zi, a

5

concluziilor ședințelor GIL și a raportului anual al activității
GIL;
k) îndeplinește orice alte atribuții stabilite de președintele
GIL pentru buna desfășurare a activității acestuia.
CAPITOLUL IV
Modul de funcționare a GIL
Art. 9. — GIL se întrunește în ședințe ordinare ori de
câte ori este necesar, la convocarea președintelui GIL.
Art. 10. — (1) Ordinea de zi a ședințelor se întocmește
de către Secretariatul GIL, pe baza propunerilor membrilor,
se aprobă de președintele GIL și se afișează pe site-ul
Agenției Naționale pentru Întreprinderi Mici și Mijlocii și
Cooperație cu cel puțin 7 zile calendaristice înainte de data
ședinței.
(2) Convocarea ședințelor GIL se face cu cel puțin
7 zile calendaristice înainte de data ședinței, de către
Secretariatul GIL, care va transmite fiecărui membru
invitația de participare, ordinea de zi și/sau alte materiale
referitoare la temele incluse pe ordinea de zi.
Art. 11. — Ședințele GIL sunt conduse de președinte
sau de reprezentantul desemnat al acestuia.
Art. 12. — (1) În realizarea atribuțiilor prevăzute la
art. 4, GIL elaborează recomandări cu rol consultativ.
(2) Recomandările GIL se înaintează, prin secretariat,
președintelui GIL, care le va prezenta Guvernului și celor
două camere ale Parlamentului.
(3) Secretariatul GIL va transmite în scris recomandările
GIL autorităților sau instituțiilor publice competente să le
analizeze și să le valorifice pentru adaptarea legislației în
vigoare.
(4) În cazul inițierii unor propuneri de modificare a
actelor normative în vigoare, la recomandarea GIL, cu
acordul președintelui GIL, acestea vor fi supuse
dezbaterilor publice.
Art. 13. — (1) Secretariatul GIL va consemna
dezbaterile ședinței, punctele de vedere și propunerile
formulate de membrii GIL, precum și recomandările
elaborate în procesul-verbal al ședinței.
(2) La sfârșitul ședinței toți participanții vor semna
procesul-verbal încheiat.
(3) Procesele-verbale împreună cu documentele
informative se comunică membrilor GIL, prin intermediul
secretariatului, în termen de maximum 7 zile de la data
ședinței.
CAPITOLUL V
Dispoziții finale
Art. 14. — (1) Prezentul regulament poate fi modificat
sau completat la cererea membrilor GIL.
(2) Modificările sau completările prezentului regulament
vor fi aprobate prin ordin al președintelui Agenției Naționale
pentru Întreprinderi Mici și Mijlocii și Cooperație, care va fi
publicat în Monitorul Oficial al României, Partea I.
Art. 15. — Se aprobă componența Grupului pentru
evaluarea impactului economic al actelor normative asupra
întreprinderilor mici și mijlocii, prevăzută în anexa nr. 3 la
prezentul regulament.

6

MONITORUL OFICIAL AL ROMÂNIEI, PARTEA I, Nr. 1.130/30.XI.2004
ANEXA Nr. 1
la regulament
EVALUAREA PRELIMINARĂ

1. Identificarea problemei
Se va descrie problema pe care politica/inițiativa
legislativă se presupunea că o rezolvă.
Indicați trendurile economice, sociale și de protecție a
mediului asociate acestei probleme.
Indicați potențialele inconsistențe în legătură cu cele
3 aspecte menționate — economic, social și de protecție a
mediului — sau cu politicile sectoriale cu care
interacționează.
2. Obiectivul propunerii
Care este politica de atingere a acestui obiectiv și
impactul așteptat?
3. Opțiunile politicii urmărite
Care este abordarea de bază propusă pentru a atinge
obiectivul vizat?
Care sunt instrumentele politice avute în vedere?

Indicați cum opțiunile identificate respectă principiul
subsidiarității și pe cel al proporționalității.
Care opțiuni trebuie extinse încă din această fază
preliminară?
4. Impactul pozitiv și negativ
Indicați impactul pozitiv sau negativ pentru opțiunile
selectate din punct de vedere social, economic și de
protecție a mediului.
Indicați, de asemenea, ce grupuri sociale, sectoare
economice sau regiuni sunt afectate de propunerea
legislativă supusă dezbaterii (pe termen scurt, mediu și
lung).
5. Monitorizare
Ce s-a întreprins până în prezent în acest scop (studii,
consultări)?
Este recomandată o extindere a evaluării? Da/Nu
Este planificată o consultare? Da/Nu

ANEXA Nr. 2
la regulament
PRINCIPALELE COMPONENTE ALE EVALUĂRII PROPRIU-ZISE

Evaluarea propriu-zisă:
1. ce se așteaptă de la politica/inițiativa legislativă și
care este valoarea adăugată ce se va crea;
2. care este obiectivul principal al politicii/inițiativei
legislative care trebuie atins;
3. care sunt opțiunile adecvate ale politicii întreprinse
pentru atingerea obiectivului;
4. care este impactul — pozitiv și negativ — pentru
diferite opțiuni identificate;
5. cum pot fi monitorizate și evaluate rezultatele și
impactul politicii/inițiativei legislative propuse.
1. Analiza problemei
Prima abordare în procesul evaluării propriu-zise este
identificarea problemei în unul sau mai multe sectoare ale
politicii dedicate dezvoltării întreprinderilor mici și mijlocii.
Aceasta va trebui descrisă din punctul de vedere economic,
social și al protecției mediului. Se așteaptă o estimare
calitativă și cantitativă din punctul de vedere al implicațiilor
financiare. De asemenea, vor fi identificate încă din faza
inițială acțiunile urgente și riscurile asociate.
2. Identificarea politicii obiectivului
Pe baza analizei efectuate vor fi stablite, în funcție de
rezultatele așteptate, termene de implementare.
Dacă obiectivul inițial este posibil să fie revizuit sau
redefinit, va fi analizată expunerea la riscuri majore.
3. Identificarea opțiunilor politicii și instrumentele
alternative
Opțiunile alternative, precum și instrumentele trebuie
identificate încă din faza inițială.
De asemenea, trebuie avut în vedere în procesul
evaluării propriu-zise principiul proporționalității.
Trebuie avute în vedere următoarele etape:
a) considerarea mai multor abordări în atingerea
obiectivului propus;

b) considerarea diferitelor instrumente de aplicare a
politicii. Conlucrarea cu Consiliul Economic și Social și cu
comisiile de dialog social, la nivelul tuturor ministerelor și,
în special, al celor implicate în circuitul de avizare;
c) orientarea către opțiuni realiste.
Vor fi realizate analize detaliate, bazate pe următoarele
criterii, pentru a identifica opțiunile cele mai realiste:
— relevanță pentru problema identificată;
— eficiență în atingerea obiectivelor;
— coerență cu obiectivele majore economice, sociale și
de protecție a mediului;
— costuri (resurse solicitate) și aplicare efectivă.
4. Evaluarea impactului
Opțiunea politică trebuie examinată și reținută în analiza
de impact, acordându-se o atenție deosebită dimensiunilor
economice, sociale și de protecție a mediului.
Acest proces are două etape:
a) identificarea impactului relevant;
b) evaluarea impactului sub aspect cantitativ, calitativ
și/sau bugetar.
4.1. Identificarea impactului
Evaluarea propriu-zisă trebuie să identifice atât impactul
direct, cât și pe cel indirect.
Va fi identificat impactul care va fi semnificativ în
aplicarea Strategiei guvernamentale de susținere a
dezvoltării întreprinderilor mici și mijlocii pe perioada 2004—
2008.
Impactul social, economic și de mediu are în vedere:
— impactul economic are în vedere evaluarea atât la
nivel micro, cât și la nivel macro, din punctul de vedere al
creșterii economice și al competitivității, costurile barierelor
administrative rezultate ca efect al implementării legislației
la nivel central și local de către autoritățile administrației
centrale și locale; impactul privind potențialul inovării și
dezvoltarea tehnologică, schimbările în investiții, nișele de

MONITORUL OFICIAL AL ROMÂNIEI, PARTEA I, Nr. 1.130/30.XI.2004
piață și trendul comerțului, precum și creșterea sau
descreșterea prețurilor de consum;
— impactul social are în vedere impactul asupra
capitalului uman, schimbările în forța de muncă activă sau
în calitatea forței de muncă, schimbările ce pot afecta
structura socială, prin excluziunea unor grupuri sociale
dezavantajate, impactul asupra sănătății, siguranța
produselor și protejarea drepturilor consumatorilor, precum
și aspectele distributive legate de grupuri de lucrători sau
de consumatori;

7

— impactul de mediu are în vedere impactul pozitiv și
negativ asociat cu: schimbarea climei, poluarea aerului,
apei și solului, pierderea biodiversității, schimbări în
sectorul de sănătate publică; se vor avea în vedere regiuni
dezavantajate sau grupuri sociale ori de consumatori.
4.2. Evaluarea impactului
Impactul economic, social și de mediu, identificat pentru
opțiunea propusă, trebuie analizat și prezentat astfel încât
să ofere o cât mai bună înțelegere asupra interferenței
dintre cele 3 impacturi.
ANEXA Nr. 3
la regulament

M I N I S T E R E L E, I N S T I T U Ț I I L E Ș I O R G A N I Z A Ț I I L E
R E P R E Z E N T A T E Î N GIL

1.
2.
3.
4.
5.
6.
7.
8.
9.
10.
11.
12.
13.
14.
15.
16.
17.
18.
19.
20.
21.
22.
23.
24.
25.
26.
27.
28.
29.
30.
31.
32.

Academia Română
Academia de Studii Economice
Institutul de Economie Mondială
Institutul de Calitatea Vieții
Institutul European din România
Ministerul Economiei și Comerțului
Ministerul Finanțelor Publice
Ministerul Justiției
Ministerul Integrării Europene
Ministerul Afacerilor Externe
Ministerul Comunicațiilor și Tehnologiei Informației
Ministerul Educației și Cercetării
Ministerul Administrației și Internelor
Ministerul Mediului și Gospodăririi Apelor
Ministerul Agriculturii, Pădurilor și Dezvoltării Rurale
Ministerul Muncii, Solidarității Sociale și Familiei
Ministerul Transporturilor, Construcțiilor și Turismului
Ministerul Sănătății
Ministerul Culturii și Cultelor
Autoritatea Națională de Control
Autoritatea Națională Sanitară Veterinară și pentru Siguranța Alimentelor
Autoritatea Națională pentru Protecția Consumatorilor
Autoritatea pentru Valorificarea Activelor Statului
Asociația Română de Standardizare — ASRO
Asociația Română de Acreditare — RENAR
Oficiul de Stat pentru Invenții și Mărci
Oficiul Român pentru Drepturile de Autor
Consiliul Național al Întreprinderilor Private Mici și Mijlocii din România
Camera de Comerț și Industrie a României și a Municipiului București
Organizația de Cooperare și Dezvoltare Economică
Programul Națiunilor Unite pentru Dezvoltare
Banca Mondială

MINISTERUL SĂNĂTĂȚII

ORDIN
privind modificarea și completarea Ordinului ministrului sănătății nr. 870/2004
pentru aprobarea Regulamentului privind timpul de muncă, organizarea
și efectuarea gărzilor în unitățile publice din sectorul sanitar
În temeiul Hotărârii Guvernului nr. 743/2003 privind organizarea și funcționarea Ministerului Sănătății, cu
modificările și completările ulterioare,
văzând Referatul de aprobare al Direcției strategie și structuri sanitare nr. OB. 13.255/2004,
ministrul sănătății emite următorul ordin:
Art. I. — Anexa la Ordinul ministrului sănătății
nr. 870/2004 pentru aprobarea Regulamentului privind

timpul de muncă, organizarea și efectuarea gărzilor în
unitățile publice din sectorul sanitar, publicat în Monitorul

8

MONITORUL OFICIAL AL ROMÂNIEI, PARTEA I, Nr. 1.130/30.XI.2004

Oficial al României, Partea I, nr. 671 din 26 iulie 2004, se
modifică și se completează după cum urmează:
1. Articolul 6 va avea următorul cuprins:
îArt. 6. — Medicii încadrați la serviciul de ambulanță au
program de 7 ore zilnic și desfășoară activitate în ture în
sistem de 12 ore cu 24 de ore libere.“
2. Articolul 15 va avea următorul cuprins:
îArt. 15. — Personalul sanitar mediu, operatorii
registratori de urgență, șoferii de autosanitară, ambulanțierii
și brancardierii din cadrul serviciului de ambulanță
desfășoară activitate în ture în sistem de 12 ore cu 24 de
ore libere, pe bază de grafice lunare, întocmite de șeful
serviciului asistență medicală de urgență, transport sanitar
și aprobate de medicul director.“
3. Articolul 27 va avea următorul cuprins:
îArt. 27. — (1) Continuitatea asistenței medicale pentru
serviciile medicale de urgență și transport sanitar se
asigură prin linia de gardă organizată la nivelul serviciilor
de ambulanță în specialitatea medicină de urgență.

(2) Liniile de gardă pentru serviciile de ambulanță se
aprobă de Ministerul Sănătății, la propunerea direcției de
sănătate publică.“
4. Alineatul (1) al articolului 55 va avea următorul
cuprins:
îArt. 55. — (1) Medicii de medicină generală/medicină
de familie pot fi incluși în linia de gardă organizată la
nivelul structurilor de primire urgențe — UPU sau CPU —,
precum și la serviciile de ambulanță, cu excepția medicilor
de medicină generală sau medicină de familie care își
desfășoară activitatea în cabinete medicale organizate
conform prevederilor Ordonanței Guvernului nr. 124/1998
privind organizarea și funcționarea cabinetelor medicale,
republicată.“
Art. II. — Direcțiile de specialitate din Ministerul
Sănătății, direcțiile de sănătate publică și unitățile sanitare
cu personalitate juridică vor duce la îndeplinire dispozițiile
prezentului ordin.
Art. III. — Prezentul ordin se publică în Monitorul Oficial
al României, Partea I.

Ministrul sănătății,
Ovidiu Brînzan
București, 15 noiembrie 2004.
Nr. 1.498.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.130/30.XI.2004 conține 8 pagini.

Prețul de vânzare 9.500 lei

ISSN 1453—4495

