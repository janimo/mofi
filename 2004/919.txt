Anul 172 (XVI) — Nr. 919

PARTEA

I

LEGI, DECRETE, HOTĂRÂRI ȘI ALTE ACTE

Vineri, 8 octombrie 2004

SUMAR
Nr.

Pagina
HOTĂRÂRI ALE GUVERNULUI ROMÂNIEI

1.610. — Hotărâre privind stabilirea unor măsuri pentru
organizarea și desfășurarea alegerilor pentru
Camera Deputaților, Senat și Președintele
României în anul 2004 ...........................................

1–3

1.611. — Hotărâre privind cheltuielile necesare pentru
pregătirea, organizarea și desfășurarea alegerilor
pentru Camera Deputaților, Senat și Președintele
României din anul 2004 .........................................

4–6

HOTĂRÂRI

ALE

Nr.

Pagina

1.612. — Hotărâre privind modelul timbrului autocolant,
condițiile de tipărire, de gestionare și de utilizare
a acestuia la alegerile pentru Camera Deputaților,
Senat și Președintele României din anul 2004 ....

6–7

1.625. — Hotărâre pentru modificarea și completarea
Hotărârii Guvernului nr. 533/2002 privind organizarea
și funcționarea Regiei Autonome îAdministrația
Patrimoniului Protocolului de Stat“ .........................

7–8

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind stabilirea unor măsuri pentru organizarea și desfășurarea alegerilor
pentru Camera Deputaților, Senat și Președintele României în anul 2004
În temeiul art. 108 din Constituția României, republicată, al Legii nr. 373/2004 pentru alegerea Camerei Deputaților
și a Senatului și al Legii nr. 370/2004 pentru alegerea Președintelui României,
Guvernul României adoptă prezenta hotărâre.
Art. 1. — (1) Pentru coordonarea și urmărirea îndeplinirii
sarcinilor prevăzute în legislația în vigoare în domeniul
alegerilor pentru Camera Deputaților, a Senatului și a
Președintelui României, care revin Guvernului, ministerelor
și celorlalte organe de specialitate ale administrației publice
centrale, prefecților și primarilor, se constituie Comisia
tehnică centrală, în componența prevăzută în anexa nr. 1.
(2) La ședințele Comisiei tehnice centrale pot participa,
în calitate de invitați, reprezentanți ai partidelor politice
parlamentare, ai Clubului Român de Presă, ai altor instituții
ale administrației publice centrale interesate, precum și ai
organizațiilor neguvernamentale.

Art. 2. — (1) Ministerul Justiției ia măsuri pentru
întocmirea, în termen util, a listelor cuprinzând magistrații
care pot fi desemnați, potrivit legii, ca președinți ai
birourilor electorale ale secțiilor de votare sau ca locțiitori
ai acestora.
(2) Ministerul Administrației și Internelor și Ministerul
Justiției iau măsurile necesare pentru întocmirea listei cu
alți juriști care pot fi desemnați, potrivit legii, ca președinți
ai birourilor electorale ale secțiilor de votare sau ca locțiitori
ai acestora, în situația în care numărul magistraților este
insuficient.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 919/8.X.2004

Art. 3. — (1) Ministerul Apărării Naționale, Ministerul
Administrației și Internelor, Ministerul Educației și Cercetării,
Ministerul Sănătății, Ministerul Muncii, Solidarității Sociale și
Familiei, Ministerul Transporturilor, Construcțiilor și
Turismului, precum și alte instituții centrale competente
dispun măsurile necesare pentru organizarea de secții de
votare pe lângă unitățile militare, respectiv căminele de
studenți și elevi, instituțiile de sănătate și ocrotire socială,
în gări, aerogări și pe nave și asigură dotarea acestora cu
cele necesare exercitării dreptului de vot.
(2) Ministerul Administrației și Internelor și Ministerul
Apărării Naționale asigură ordinea și liniștea publică în
toate localitățile țării, pe întreaga perioadă a campaniei
electorale și, în mod deosebit, în ziua votării, precum și în
zilele care premerg și succedă acestei zile.
(3) Ministerul Administrației și Internelor și Ministerul
Apărării Naționale asigură paza pe timpul tipăririi,
transportului și depozitării buletinelor de vot și celorlalte
materiale necesare votării, precum și paza secțiilor de
votare și a documentelor întocmite de birourile și oficiile
electorale, pe timpul transportului acestora la birourile
electorale de circumscripție, respectiv la Biroul Electoral
Central.
Art. 4. — Ministerul Administrației și Internelor pune la
dispoziție primarilor datele privind cetățenii cu drept de vot,
în vederea actualizării listelor electorale permanente și
realizării copiilor de pe acestea, precum și datele privind
posesorii cărților de identitate, pentru distribuirea corectă a
timbrelor autocolante.
Art. 5. — (1) Institutul Național de Statistică asigură
numărul de statisticieni, informaticieni și de personal
auxiliar, dotarea necesară cu echipamente și tehnică de
calcul și programele de prelucrare a datelor pentru
efectuarea operațiunilor tehnice privind centralizarea
voturilor și stabilirea rezultatelor alegerilor.
(2) Institutul Național de Statistică organizează instruirea
conducerilor direcțiilor județene de statistică privind
participarea specialiștilor statisticieni, informaticieni și a
personalului auxiliar la efectuarea operațiunilor tehnice
pentru stabilirea rezultatelor alegerilor.
(3) Ministerul Administrației și Internelor și Institutul
Național de Statistică propun Guvernului spre aprobare
modelul proceselor-verbale pentru stabilirea rezultatelor
alegerilor, precum și al celorlalte formulare necesare.
Art. 6. — Ministerul Educației și Cercetării, Ministerul
Culturii și Cultelor, Ministerul Muncii, Solidarității Sociale și
Familiei și Ministerul Sănătății dispun măsurile necesare
pentru a pune la dispoziție autorităților administrației publice
locale spații corespunzătoare în unitățile din subordine, în
vederea organizării de secții de votare.
Art. 7. — Ministerul Sănătății ia măsurile necesare
pentru asigurarea asistenței medicale la secțiile de votare.
Art. 8. — (1) Ministerul Afacerilor Externe face propuneri
Biroului Electoral Central pentru acreditarea observatorilor
străini și a delegațiilor mass-media străine.
(2) Ministerul Transporturilor, Construcțiilor și Turismului
asigură personalul necesar în vederea sprijinirii Biroului
Electoral Central pentru soluționarea unor probleme
privitoare la rezervarea locurilor de cazare și la procurarea
mijloacelor de transport, potrivit reglementărilor în vigoare,
pentru observatorii și reprezentanții mass-media din
străinătate acreditați.
Art. 9. — Ministerul Afacerilor Externe organizează și
dotează secțiile de votare de pe lângă misiunile
diplomatice și oficiile consulare ale României și furnizează,
în timp util, datele necesare pentru numerotarea acestora.
Art. 10. — (1) La nivelul județelor și al municipiului
București se constituie, în termen de 3 zile de la data
intrării în vigoare a prezentei hotărâri, prin ordin al
prefectului, comisii tehnice județene, respectiv a municipiului
București, în componența prevăzută în anexa nr. 2, cu
atribuții în coordonarea și urmărirea îndeplinirii sarcinilor ce

revin autorităților administrației publice locale, prevăzute în
legislația în vigoare în domeniul alegerilor pentru Camera
Deputaților, Senat și Președintele României.
(2) La ședințele comisiei tehnice pot participa, în calitate
de invitați, reprezentanți ai partidelor politice parlamentare,
ai Clubului Român de Presă, precum și ai organizațiilor
neguvernamentale.
(3) Pentru urmărirea și soluționarea operativă a
problemelor curente din circumscripția electorală, pe lângă
comisia tehnică se constituie un grup tehnic de lucru,
condus de secretarul general al prefecturii, format din
specialiști desemnați de conducătorii serviciilor publice ale
ministerelor și ale celorlalte autorități ale administrației
publice centrale, organizate la nivelul județului, respectiv al
municipiului București. Din grupul tehnic de lucru fac parte
și 2—3 specialiști din aparatul consiliilor județene.
(4) În perioada în care își desfășoară activitatea în
cadrul grupului tehnic de lucru, membrii acestuia vor fi
degrevați de sarcinile de serviciu.
(5) Condițiile materiale necesare în vederea funcționării
grupului tehnic de lucru se asigură prin grija prefectului.
Salariile și celelalte drepturi bănești cuvenite salariaților din
grupul tehnic de lucru se achită de unitățile de la care
aceștia provin.
Art. 11. — (1) Ministerul Administrației și Internelor
organizează, în termen de cel mult 5 zile de la data intrării
în vigoare a prezentei hotărâri, instruirea prefecților,
secretarilor generali ai prefecturilor și a secretarilor generali
ai județelor cu privire la organizarea și desfășurarea
alegerilor pentru Camera Deputaților, Senat și Președintele
României.
(2) Prefecții organizează instruirea primarilor și a
secretarilor comunelor, orașelor și municipiilor cu privire la
sarcinile ce le revin în vederea organizării și desfășurării în
bune condiții a alegerilor pentru Camera Deputaților, Senat
și Președintele României.
(3) Prefecții stabilesc graficul de distribuire a buletinelor
de vot și a celorlalte materiale necesare votării, în funcție
de asigurarea condițiilor de păstrare în siguranță a
acestora, cu respectarea prevederilor legale.
(4) Ministerul Administrației și Internelor acordă sprijin
de specialitate prefecților și primarilor în vederea realizării
la termen și în condiții corespunzătoare a sarcinilor ce le
revin în organizarea și desfășurarea alegerilor pentru
Camera Deputaților, Senat și Președintele României.
Art. 12. — (1) Ministerul Administrației și Internelor
asigură condiții corespunzătoare — sediu, dotare tehnică și
materială, precum și personal tehnic auxiliar — pentru
funcționarea Biroului Electoral Central.
(2) Prefecții, președinții consiliilor județene și primarii
asigură sediile, dotarea acestora și condițiile corespunzătoare pentru funcționarea birourilor electorale din județe
și din municipiul București, precum și a oficiilor electorale.
Art. 13. — (1) Ministerul Administrației și Internelor
asigură tipărirea și distribuirea în județe a unui număr de
50.000 de broșuri în limba română conținând Legea
nr. 373/2004 pentru alegerea Camerei Deputaților și a
Senatului, Legea nr. 370/2004 pentru alegerea Președintelui
României și celelalte acte normative referitoare la
organizarea și desfășurarea alegerilor pentru Camera
Deputaților, Senat și Președintele României din anul 2004,
precum și 10.000 de astfel de broșuri în ediție bilingvă,
română-maghiară, și 500 de broșuri în ediție trilingvă,
română-franceză-engleză.
(2) Editarea broșurilor prevăzute la alin. (1) se va face
pe baza textelor publicate în Monitorul Oficial al României,
Partea I.
Art. 14. — (1) Comisiile tehnice județene și a
municipiului București informează săptămânal Comisia
tehnică centrală în legătură cu stadiul pregătirii și

PDF compression, OCR, web-optimization with CVISION's PdfCompressor

3

MONITORUL OFICIAL AL ROMÂNIEI, PARTEA I, Nr. 919/8.X.2004
organizării alegerilor pentru Camera Deputaților, Senat și
Președintele României.
(2) Comisia tehnică centrală informează săptămânal
Guvernul în legătură cu stadiul îndeplinirii acțiunilor privind
pregătirea și organizarea alegerilor pentru Camera
Deputaților, Senat și Președintele României.

Art. 15. — În ziua alegerilor, primarii și viceprimarii vor
fi prezenți la sediul primăriei, prin rotație, și vor asigura
permanența funcționării compartimentelor și serviciilor din
aparatul propriu în vederea soluționării oricăror probleme
care pot apărea în derularea votării.
Art. 16. — Anexele nr. 1 și 2 fac parte integrantă din
prezenta hotărâre.

PRIM-MINISTRU

ADRIAN NĂSTASE
Contrasemnează:
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
Ministrul apărării naționale,
Ioan Mircea Pașcu
Ministrul educației și cercetării,
Alexandru Athanasiu
Ministrul culturii și cultelor,
Răzvan Theodorescu
Ministrul sănătății,
Ovidiu Brînzan
Ministrul afacerilor externe,
Mircea Geoană
Ministrul finanțelor publice,
Mihai Nicolae Tănăsescu

București, 7 octombrie 2004.
Nr. 1.610.

ANEXA Nr. 1
COMPONENȚA

Comisiei tehnice centrale
Președinte: ministrul delegat pentru administrația publică
Membri:
• secretarul de stat pentru comunități locale din
Ministerul Administrației și Internelor — coordonator
• câte un reprezentant, la nivel de secretar de stat, de la:
— Secretariatul General al Guvernului;
— Ministerul Administrației și Internelor;
— Ministerul Justiției;
— Ministerul Finanțelor Publice;
— Ministerul Apărării Naționale;
— Ministerul Afacerilor Externe;
— Ministerul Educației și Cercetării;
— Ministerul Culturii și Cultelor;
— Ministerul Economiei și Comerțului;
— Ministerul Transporturilor, Construcțiilor și Turismului;
— Ministerul Sănătății;
— Institutul Național de Statistică;

— Administrația Națională a Rezervelor de Stat;
• câte un reprezentant al:
— Agenției pentru Strategii Guvernamentale;
— Agenției Naționale de Presă îROMPRES“;
— Societății Române de Televiziune;
— Societății Române de Radiodifuziune;
— Departamentului pentru Relații Interetnice.
N O T Ă:

Lucrările de secretariat tehnic ale Comisiei tehnice
centrale vor fi asigurate de Ministerul Administrației și
Internelor.
Componența nominală a Comisiei tehnice centrale se
stabilește prin ordin al ministrului de stat, ministrul
administrației și internelor, pe baza propunerilor înaintate de
conducătorii ministerelor și ai celorlalte instituții menționate.
ANEXA Nr. 2

COMPONENȚA

comisiei tehnice județene, respectiv a municipiului București
Președinte: prefectul județului, respectiv al municipiului
București
Membri:
— secretarul general al prefecturii;
— secretarul general al județului, respectiv al municipiului București;
– directorul executiv al direcției regionale/județene de
statistică;
— directorul general al direcției generale județene a
finanțelor publice, respectiv a municipiului București;
— inspectorul-șef al inspectoratului județean de poliție
(pentru municipiul București, directorul general al Direcției
Generale de Poliție a Municipiului București);
— șeful serviciului județean, respectiv al municipiului
București, de evidență informatizată a persoanei;
— șeful centrului militar;

— comandantul comandamentului de jandarmi județean
(pentru municipiul București, șeful Direcției de ordine
publică din cadrul Comandamentului Național al
Jandarmeriei);
— inspectorul general al inspectoratului școlar;
— directorul direcției de sănătate publică județene,
respectiv a municipiului București;
— reprezentanți teritoriali ai Societății Comerciale de
Distribuție și Furnizare a Energiei Electrice îElectrica“ —
S.A.;
— corespondenți teritoriali ai Agenției Naționale de
Presă îROMPRES“.
N O T Ă:

Componența nominală a comisiei tehnice județene,
respectiv a municipiului București, se stabilește de către
prefect prin ordin.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 919/8.X.2004
GUVERNUL ROMÂNIEI

HOTĂRÂRE
privind cheltuielile necesare pentru pregătirea, organizarea și desfășurarea alegerilor
pentru Camera Deputaților, Senat și Președintele României din anul 2004
În temeiul art. 108 din Constituția României, republicată, al art. 29 alin. (1) lit. ț), al art. 111 și art. 112 alin. (2)
din Legea nr. 373/2004 pentru alegerea Camerei Deputaților și a Senatului, precum și al art. 28 din Legea nr. 370/2004
pentru alegerea Președintelui României,
Guvernul României adoptă prezenta hotărâre.
Art. 1. — (1) Sumele necesare pentru acoperirea
cheltuielilor pentru organizarea și desfășurarea alegerilor
pentru Camera Deputaților, Senat și Președintele României
din anul 2004 se asigură de la bugetul de stat, prin
bugetul Ministerului Administrației și Internelor, al
Secretariatului General al Guvernului pentru Institutul
Național de Statistică și Agenția pentru Strategii
Guvernamentale și al Ministerului Afacerilor Externe.
(2) Pentru acoperirea cheltuielilor necesare în vederea
pregătirii și desfășurării în bune condiții a alegerilor pentru
Camera Deputaților, Senat și Președintele României din
anul 2004 se suplimentează bugetul Ministerului
Administrației și Internelor, cel al Secretariatului General al
Guvernului pentru Institutul Național de Statistică și Agenția
pentru Strategii Guvernamentale, precum și cel al
Ministerului Afacerilor Externe din Fondul de rezervă
bugetară la dispoziția Guvernului, prevăzut în bugetul de
stat pe anul 2004, potrivit anexei care face parte integrantă
din prezenta hotărâre.
(3) Ministerul Administrației și Internelor repartizează pe
prefecturi sumele cu care se majorează alocațiile bugetare
ale acestora, necesare pentru organizarea și desfășurarea
alegerilor pentru Camera Deputaților, Senat și Președintele
României din anul 2004.
(4) Sumele necesare pentru acoperirea cheltuielilor cu
organizarea, dotarea și funcționarea Biroului Electoral
Central se suportă din bugetul Ministerului Administrației și
Internelor.
Art. 2. — (1) Ministerul Administrației și Internelor
asigură achiziționarea, cu plata la 90 de zile din momentul
ridicării de la Administrația Națională a Rezervelor de Stat,
a hârtiei pentru tipărirea buletinelor de vot necesare în
vederea desfășurării alegerilor pentru Camera Deputaților,
Senat și Președintele României din anul 2004, precum și a
proceselor-verbale pentru constatarea rezultatelor alegerilor.
(2) Ministerul Administrației și Internelor repartizează
prefecților cantitățile de hârtie necesare tipăririi buletinelor
de vot și a celorlalte formulare necesare procesului
electoral.
(3) Prefecții asigură imprimarea buletinelor de vot în
condiții de securitate, precum și tipărirea machetei
proceselor-verbale pentru constatarea rezultatelor alegerilor.
(4) Cheltuielile privind tipărirea proceselor-verbale pentru
constatarea rezultatelor alegerilor, precum și dotarea cu
echipamente și tehnică de calcul, aplicații informatice și
consumabile necesare efectuării operațiunilor tehnice privind
stabilirea rezultatelor alegerilor, în stațiile de prelucrare
organizate la nivelul circumscripțiilor și al oficiilor electorale,
se suportă din bugetul Secretariatului General al Guvernului
pentru Institutul Național de Statistică.
Art. 3. — (1) În cadrul bugetelor aprobate, efectuarea
cheltuielilor pentru organizarea și desfășurarea alegerilor
pentru Camera Deputaților, Senat și Președintele României
din anul 2004 se realizează de către ordonatorii de credite,
cu informarea periodică a Comisiei pentru transparență.

(2) Comisia prevăzută la alin. (1) se compune din câte
un reprezentant al partidelor politice parlamentare, din
2 reprezentanți ai organizațiilor neguvernamentale și din
2 reprezentanți ai Clubului Român de Presă.
(3) Componența nominală a comisiei prevăzute la alin.
(1) se stabilește de către președintele Comisiei tehnice
centrale, pe baza propunerilor formulate de partidele politice
parlamentare, organizațiile neguvernamentale și Clubul
Român de Presă.
(4) Comisia prevăzută la alin. (1) își desemnează
președintele dintre membrii nominalizați potrivit alin. (3).
Art. 4. — Pentru reducerea cheltuielilor necesare
desfășurării procesului electoral, primarii vor utiliza bunurile
materiale aflate în stare corespunzătoare, recuperate de la
alegerile anterioare.
Art. 5. — (1) Pe toată perioada exercitării atribuțiilor
privind organizarea și desfășurarea alegerilor parlamentare
și prezidențiale din anul 2004, instituțiile la care sunt
angajați membrii birourilor electorale, statisticienii,
informaticienii și personalul tehnic auxiliar le asigură
acestora drepturile salariale cuvenite, potrivit legii.
(2) Pentru membrii Biroului Electoral Central, începând
cu data încheierii procesului-verbal de învestire, se acordă
o indemnizație de 320.000 lei pe zi, pe întreaga perioadă
de activitate, care se suportă din bugetul Ministerului
Administrației și Internelor.
(3) Statisticienii, informaticienii și personalul tehnic
auxiliar care participă la executarea operațiunilor generate
de activitatea de la Biroul Electoral Central vor primi o
indemnizație de 220.000 lei pe zi, pe întreaga perioadă de
activitate, care se suportă din bugetul Ministerului
Administrației și Internelor.
(4) Membrii birourilor electorale de circumscripție
beneficiază de o indemnizație de 270.000 lei pe zi, pe
întreaga perioadă de activitate, începând cu data încheierii
procesului-verbal de învestire. Statisticienii, informaticienii și
personalul tehnic auxiliar care participă la efectuarea
operațiunilor generate de desfășurarea alegerilor pentru
Camera Deputaților, Senat și Președintele României din
anul 2004, pe lângă birourile electorale de circumscripție,
vor primi o indemnizație de 220.000 lei pe zi, pe întreaga
perioadă de activitate.
(5) Membrii oficiilor electorale beneficiază de o
indemnizație de 270.000 lei pe zi, pe întreaga perioadă de
activitate, începând cu data încheierii procesului-verbal de
învestire. Statisticienii, informaticienii și personalul tehnic
auxiliar care participă la efectuarea operațiunilor generate
de desfășurarea alegerilor pentru Camera Deputaților,
Senat și Președintele României din anul 2004, pe lângă
oficiile electorale, vor primi o indemnizație de 220.000 lei
pe zi, pe întreaga perioadă de activitate.
(6) Membrii birourilor electorale ale secțiilor de votare
beneficiază de o indemnizație de 270.000 lei pe zi de
activitate, începând cu data încheierii procesului-verbal de
învestire.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 919/8.X.2004
(7) Membrilor Biroului Electoral Central, statisticienilor,
informaticienilor și personalului tehnic auxiliar al acestuia,
care participă la realizarea operațiunilor legate de
desfășurarea alegerilor pentru Camera Deputaților, Senat și
Președintele României din anul 2004, precum și
personalului Ministerului Administrației și Internelor sau al
Ministerului Apărării Naționale, care este în misiune de
pază la acest birou, li se asigură în fiecare zi de activitate
băuturi răcoritoare, cafea și gustări, în limita sumei de
60.000 lei de persoană. Aceste cheltuieli se suportă din
bugetul Ministerului Administrației și Internelor.
(8) Membrilor birourilor electorale de circumscripție și ai
oficiilor electorale, statisticienilor, informaticienilor și
personalului tehnic auxiliar al acestora, care participă la
realizarea operațiunilor legate de desfășurarea alegerilor
pentru Camera Deputaților, Senat și Președintele României
din anul 2004, precum și personalului Ministerului
Administrației și Internelor sau al Ministerului Apărării
Naționale, care este în misiune de pază a acestor birouri,
respectiv oficii, li se asigură în fiecare zi de activitate
băuturi răcoritoare, cafea și gustări, în limita sumei de
60.000 lei de persoană.
(9) Membrilor birourilor electorale ale secțiilor de votare
și personalului Ministerului Administrației și Internelor sau al
Ministerului Apărării Naționale, care este în misiune de
pază a acestor birouri, li se asigură în ziua votării băuturi
răcoritoare, cafea și gustări, în limita sumei de 60.000 lei
de persoană.
(10) Plata indemnizațiilor prevăzute la alin. (4), (5) și (6)
se face pe baza listelor de prezență avizate de președinții
birourilor sau oficiilor electorale.
(11) Veniturile din indemnizațiile prevăzute la alineatele
(2)—(6) se impozitează conform prevederilor art. 84 din
Legea nr. 571/2003 privind Codul fiscal, cu modificările și
completările ulterioare.
(12) Prin zi de activitate se înțelege munca desfășurată
pe parcursul unei zile calendaristice, indiferent de numărul
de ore prestate, dar nu mai puțin de 6 ore pe zi.
(13) Pe lângă drepturile prevăzute la alin. (4) și (5) și
(6), membrii birourilor sau oficiilor electorale care
domiciliază în alte localități beneficiază de indemnizația de
delegare, precum și de decontarea cheltuielilor de transport
și cazare, potrivit reglementărilor în vigoare care stabilesc
aceste drepturi pentru personalul din instituțiile publice.
(14) Plata indemnizațiilor prevăzute la alin. (4), (5), (6)
și (13) și a cheltuielilor de protocol prevăzute la alin. (8) și
(9) se asigură din bugetele prefecturilor, din sumele
repartizate conform art. 1 alin. (3).
Art. 6. — Cheltuielile pentru prelucrarea și distribuirea pe
suport magnetic a datelor necesare actualizării listelor
electorale permanente și cheltuielile pentru tipărirea copiilor de
pe listele electorale permanente și pentru dosarele necesare
se suportă din bugetul Ministerului Administrației și Internelor.

5

Art. 7. — (1) Cheltuielile necesare în vederea
transportului documentelor prevăzute de lege pentru
desfășurarea procesului electoral se asigură din bugetele
prefecturilor, din sumele repartizate conform art. 1 alin. (3).
(2) Pentru organizarea și desfășurarea procesului
electoral, consumul de carburanți și cheltuielile cu
telefoanele, efectuate de autoritățile și instituțiile publice
implicate, se suplimentează cu 50% față de normativele în
vigoare, în perioada octombrie—decembrie 2004.
Art. 8. — (1) Confecționarea timbrelor autocolante ce se
aplică pe cărțile de identitate ale cetățenilor este asigurată
de Ministerul Administrației și Internelor.
(2) Ministerul Administrației și Internelor repartizează
timbrele autocolante prefecților, care împreună cu primarii
predau aceste materiale secțiilor de votare.
(3) Confecționarea ștampilelor cu mențiunea îVotat“,
precum și a celorlalte modele de ștampile necesare în
vederea controlului și desfășurării procesului electoral se
asigură de prefecți, din sumele repartizate conform art. 1
alin. (3).
Art. 9. — Achiziționarea bunurilor și serviciilor necesare
bunei organizări și desfășurări a alegerilor pentru Camera
Deputaților, Senat și Președintele României din anul 2004
se face în condițiile prevăzute de art. 12 lit. h) din
Ordonanța de urgență a Guvernului nr. 60/2001 privind
achizițiile publice, aprobată cu modificări și completări prin
Legea nr. 212/2002, cu modificările și completările
ulterioare.
Art. 10. — Sumele puse la dispoziția Ministerului
Administrației și Internelor, Ministerului Afacerilor Externe,
respectiv Secretariatului General al Guvernului pentru
Institutul Național de Statistică și pentru Agenția pentru
Strategii Guvernamentale, neutilizate, se restituie, în
vederea reîntregirii Fondului de rezervă bugetară la
dispoziția Guvernului, în termen de 10 zile de la data
publicării rezultatului alegerilor în Monitorul Oficial al
României, Partea I.
Art. 11. — Sumele alocate Ministerului Administrației și
Internelor din Fondul de rezervă bugetară la dispoziția
Guvernului pentru desfășurarea procesului electoral se
virează cu această destinație în bugetul fiecărei prefecturi,
iar decontarea cheltuielilor respective se efectuează cu
respectarea prevederilor legale.
Art. 12. — Ministerul Finanțelor Publice va introduce
modificările ce decurg din aplicarea prevederilor prezentei
hotărâri în structura bugetului de stat pe anul 2004 și în
volumul și structura bugetului Ministerului Administrației și
Internelor, al Secretariatului General al Guvernului pentru
Institutul Național de Statistică și pentru Agenția pentru
Strategii Guvernamentale, precum și al Ministerului
Afacerilor Externe.

PRIM-MINISTRU

ADRIAN NĂSTASE

București, 7 octombrie 2004.
Nr. 1.611.

Contrasemnează:
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
Ministrul pentru coordonarea
Secretariatului General al Guvernului,
Eugen Bejinariu
Ministrul finanțelor publice,
Mihai Nicolae Tănăsescu

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 919/8.X.2004
ANEXĂ*)

*) Anexa este reprodusă în facsimil.

GUVERNUL ROMÂNIEI

HOTĂRÂRE
privind modelul timbrului autocolant, condițiile de tipărire, de gestionare și de utilizare a acestuia
la alegerile pentru Camera Deputaților, Senat și Președintele României din anul 2004
În temeiul art. 108 din Constituția României, republicată, al art. 121 alin. (1) din Legea nr. 373/2004 pentru
alegerea Camerei Deputaților și a Senatului și al art. 28 din Legea nr. 370/2004 pentru alegerea Președintelui României,
Guvernul României adoptă prezenta hotărâre.
Art. 1. — (1) La alegerile pentru Camera Deputaților,
Senat și Președintele României din anul 2004, cetățenii cu
drept de vot, posesori ai cărții de identitate, eliberată
potrivit Legii nr. 105/1996 privind evidența populației și
cartea de identitate, cu modificările ulterioare, își exercită
dreptul de vot pe baza acesteia. După exercitarea votului,
pe versoul cărții de identitate se aplică un timbru
autocolant cu mențiunea îVotat“ și data scrutinului.
(2) Forma și conținutul timbrului autocolant sunt
prevăzute în anexa care face parte integrantă din prezenta
hotărâre.
(3) Timbrul autocolant trebuie să asigure aderența
perfectă pe cartea de identitate, astfel încât să nu se poată
detașa fără a se produce deteriorarea acestui document.
Art. 2. — (1) Achiziționarea timbrelor autocolante se
asigură de către Ministerul Administrației și Internelor în
termen de 20 de zile de la data intrării în vigoare a
art. 120 din Legea nr. 373/2004 pentru alegerea Camerei
Deputaților și a Senatului. Achiziția se face potrivit
prevederilor art. 12 lit. h) din Ordonanța de urgență a
Guvernului nr. 60/2001 privind achizițiile publice, aprobată
cu modificări și completări prin Legea nr. 212/2002, cu
modificările și completările ulterioare.
(2) Timbrele autocolante se predau de către Ministerul
Administrației și Internelor prefecților, pe bază de proces-

verbal, cu cel puțin 20 de zile înainte de data alegerilor
pentru Camera Deputaților, Senat și Președintele României.
(3) Prefecții, împreună cu primarii, predau pe bază de
proces-verbal timbrele autocolante președinților birourilor
electorale ale secțiilor de votare, până cel târziu în preziua
alegerilor.
(4) După încheierea votării, președinții birourilor
electorale ale secțiilor de votare predau primarilor timbrele
autocolante neutilizate.
(5) În municipiul București timbrele se predau prin
intermediul oficiilor electorale.
Art. 3. — Timbrele autocolante au același format pentru
toate circumscripțiile electorale, se imprimă cu litere de
aceeași mărime, cu aceleași caractere și cu aceeași
cerneală, într-un număr egal cu cel al alegătorilor posesori
ai cărții de identitate, cu un plus de 10%.
Art. 4. — Membrii biroului electoral al secției de votare
aplică timbrul autocolant pe versoul cărții de identitate și
completează data scrutinului.
Art. 5. — În vederea distribuirii corecte a timbrelor
autocolante, Ministerul Administrației și Internelor comunică
primarilor, cel târziu cu 15 zile înainte de ziua votării,
numărul alegătorilor posesori ai cărții de identitate, înscriși
în listele electorale permanente, pe fiecare secție de
votare.
Art. 6. — Ministerul Administrației și Internelor furnizează
datele prevăzute la art. 5 în mod gratuit, prin derogare de

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 919/8.X.2004
la prevederile art. 12 din Hotărârea Guvernului
nr. 113/1997 privind conținutul, actualizarea și valorificarea

7

datelor din Registrul permanent de evidență a populației,
cu modificările și completările ulterioare.

PRIM-MINISTRU

ADRIAN NĂSTASE
Contrasemnează:
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
Ministrul finanțelor publice,
Mihai Nicolae Tănăsescu

București, 7 octombrie 2004.
Nr. 1.612.

ANEXĂ
MODELUL

timbrului autocolant ce se aplică pe cartea de identitate a alegătorului care votează
la alegerile pentru Camera Deputaților, Senat și Președintele României din anul 2004

Data ...........*)

N O T Ă:

Pătratul în care este încadrat cercul cu înscrisul îVotat“ și cu rubrica îData“ are o latură de 15 mm.

*) Se completează de către unul dintre membrii biroului electoral al secției de votare cu ziua, luna și anul scrutinului.

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 533/2002 privind organizarea
și funcționarea Regiei Autonome îAdministrația Patrimoniului Protocolului de Stat“
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 533/2002
privind organizarea și funcționarea Regiei Autonome
îAdministrația Patrimoniului Protocolului de Stat“, publicată
în Monitorul Oficial al României, Partea I, nr. 391 din
7 iunie 2002, cu modificările ulterioare, se modifică și se
completează după cum urmează:
1. Alineatul (1) al articolului 6 va avea următorul
cuprins:
îArt. 6. — (1) Atribuirea către ministere, autorități și
instituții publice, centrale și locale, finanțate integral de la
bugetul de stat, precum și către unitățile din subordinea
ministerelor, finanțate integral sau parțial de la bugetul de
stat, a spațiilor administrate de regie, fără plata chiriei și

cu suportarea cheltuielilor de întreținere și a serviciilor
solicitate de către acestea, contra cost, se face de către
regie, cu aprobarea Secretariatului General al Guvernului.“
2. La articolul 6, după alineatul (1) se introduce un nou
alineat, alineatul (11), cu următorul cuprins:
î(11) Atribuirea, în condițiile legii, către partide politice,
fundații, asociații, cabinete de avocatură, birouri notariale,
unități aparținând cultelor religioase, unități din domeniul
presei sau edituri a spațiilor pentru birouri și pentru alte
destinații din imobilele ce se află în administrarea regiei se
face de către aceasta, cu aprobarea Secretariatului General
al Guvernului.“

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 919/8.X.2004

3. La articolul 7, după alineatul (7) se introduce un nou
alineat, alineatul (8), cu următorul cuprins:
î(8) Costurile aferente producerii și emiterii permiselor
de ședere temporară/permanentă pentru cetățenii străini,
pentru care consiliul de administrație al regiei aprobă
scutirea la plată sau reducerea prețului, la propunerea
Autorității pentru Străini din cadrul Ministerului Administrației
și Internelor, se suportă de către regie din veniturile
proprii.“
4. La articolul 11 din anexa nr. 1 îRegulamentul de
organizare și funcționare a Regiei Autonome
«Administrația Patrimoniului Protocolului de Stat»“, după
punctul 20 se introduc două noi puncte, punctele 201 și
202, cu următorul cuprins:

î20 1 . aprobă prețuri și tarife pentru producerea și
emiterea următoarelor documente cu caracter special:
permise de ședere temporară/permanentă pentru cetățenii
străini, pașapoarte pentru persoanele fără cetățenie, titluri
de

călătorie,

autorizații

de

circulație

provizorie

a

autoturismelor și colante de viză pentru cetățenii străini
care vin în România;
202. aprobă scutirea la plată sau reducerea prețului
permiselor de ședere temporară/permanentă pentru
cetățenii străini, la propunerea Autorității pentru Străini din
cadrul Ministerului Administrației și Internelor, pe bază de
protocol încheiat între aceasta și regie;“.

PRIM-MINISTRU

ADRIAN NĂSTASE
Contrasemnează:
Ministrul pentru coordonarea
Secretariatului General al Guvernului,
Eugen Bejinariu
Ministru de stat, ministrul administrației și internelor,
Marian Florian Săniuță
București, 7 octombrie 2004.
Nr. 1.625.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 919/8.X.2004 conține 8 pagini.

Prețul de vânzare 9.500 lei

ISSN 1453—4495

PDF compression, OCR, web-optimization with CVISION's PdfCompressor

