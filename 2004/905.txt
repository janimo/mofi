Anul 172 (XVI) — Nr. 905

PARTEA

I

LEGI, DECRETE, HOTĂRÂRI ȘI ALTE ACTE

Marți, 5 octombrie 2004

SUMAR

Nr.

Pagina

1.516. — Hotărâre pentru aprobarea Normelor
metodologice de aplicare a Legii nr. 157/2004
privind instituirea bursei speciale îGuvernul
României“ pentru formarea managerilor din
sectorul public............................................................
1.556. — Hotărâre privind trecerea unei suprafețe de
teren arabil din domeniul public al statului și din
administrarea Agenției Domeniilor Statului în
domeniul public al municipiului Suceava și în
administrarea Consiliului Local al Municipiului
Suceava .....................................................................
1.558. — Hotărâre privind recunoașterea Asociației
îConsiliul Național al Întreprinderilor Private Mici și
Mijlocii din România“ ca fiind de utilitate publică

2–11

11–12

12

Pagina

1.560. — Hotărâre privind aprobarea constituirii parcului
industrial îParcul turistic și de agrement Snagov“

HOTĂRÂRI ALE GUVERNULUI ROMÂNIEI

Nr.

12–13

1.574. — Hotărâre privind constituirea, organizarea și
funcționarea Grupului interministerial pentru
cercetare-dezvoltare în domeniul securității ............

13–14

1.576. — Hotărâre pentru modificarea
Hotărârii
Guvernului nr. 524/1998 privind înființarea
Societății Naționale îAeroportul Internațional
București—Băneasa“ — S.A. ...................................

15

1.577. — Hotărâre privind desemnarea reprezentanților
părții române în Comisia mixtă de frontieră
româno-ucraineană ....................................................

15

2

MONITORUL OFICIAL AL ROMÂNIEI, PARTEA I, Nr. 905/5.X.2004

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Normelor metodologice de aplicare a Legii nr. 157/2004
privind instituirea bursei speciale îGuvernul României“ pentru formarea managerilor
din sectorul public
În temeiul art. 108 din Constituția României, republicată, al art. 14 din Legea nr. 157/2004 privind instituirea
bursei speciale îGuvernul României“ pentru formarea managerilor din sectorul public, cu modificările ulterioare, al art. 30
alin. (2) din Legea nr. 500/2002 privind finanțele publice, cu modificările ulterioare, precum și al art. 25 lit. a) din Legea
bugetului de stat pe anul 2004 nr. 507/2003, cu modificările și completările ulterioare,
Guvernul României

adoptă prezenta hotărâre.

Art. 1. — Se aprobă Normele metodologice de aplicare
a Legii nr. 157/2004 privind instituirea bursei speciale
îGuvernul României“ pentru formarea managerilor din
sectorul public, prevăzute în anexa care face parte
integrantă din prezenta hotărâre.
Art. 2. — (1) În vederea acoperirii cheltuielilor inițiale de
implementare a bursei speciale îGuvernul României“, se
suplimentează bugetul Ministerului Educației și Cercetării pe
anul 2004, la capitolul 57.01 îÎnvățământ“, titlul
îTransferuri“, cu suma de 11.000.000 mii lei din Fondul de
rezervă bugetară la dispoziția Guvernului, prevăzut în
bugetul de stat pe anul 2004.

(2) Se autorizează Ministerul Finanțelor Publice să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Ministerului Educației și
Cercetării.
Art. 3. — Cu sumele rămase neutilizate până la data de
10 decembrie 2004 se reîntregește Fondul de rezervă
bugetară la dispoziția Guvernului.
Art. 4. — Se mandatează Ministerul Educației și
Cercetării să negocieze și să încheie un acord de
implementare cu Programul Națiunilor Unite pentru
Dezvoltare, conform art. 8 alin. (1) din Legea nr. 157/2004,
cu modificările ulterioare.

PRIM-MINISTRU

ADRIAN NĂSTASE
Contrasemnează:
Ministrul educației și cercetării,
Alexandru Athanasiu
Ministrul afacerilor externe,
Mircea Geoană
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
Ministrul muncii, solidarității sociale și familiei,
Dan Mircea Popescu
Ministrul finanțelor publice,
Mihai Nicolae Tănăsescu
București, 16 septembrie 2004.
Nr. 1.516.
ANEXĂ

NORME METODOLOGICE
de aplicare a Legii nr. 157/2004 privind instituirea bursei speciale îGuvernul României“
pentru formarea managerilor din sectorul public
CAPITOLUL I

Dispoziții generale
Art. 1. — Prin Legea nr. 157/2004 privind instituirea
bursei speciale îGuvernul României“ pentru formarea
managerilor din sectorul public, cu modificările ulterioare,
denumită în continuare Lege, a fost instituită bursa specială
îGuvernul României“ pentru formarea managerilor care se
angajează să desfășoare activități de răspundere în cadrul

instituțiilor publice, regiilor autonome, agenților economici cu
capital majoritar de stat ori în cadrul structurilor sau
organismelor internaționale, în calitate de reprezentant al
statului român. Bursa se acordă începând cu anul
universitar 2005—2006.
Art. 2. — Potrivit art. 2 din Lege, bursa specială
îGuvernul României“, denumită în continuare bursă, se
acordă tinerilor, denumiți în continuare beneficiari, care se
califică în urma unui concurs național conform Legii și care

MONITORUL OFICIAL AL ROMÂNIEI, PARTEA I, Nr. 905/5.X.2004
sunt acceptați la studii de universități de prestigiu,
acreditate sau recunoscute în statele Uniunii Europene și
ale Spațiului Economic European, în Statele Unite ale
Americii sau în alte state relevante din perspectiva
participării României în structurile europene și euroatlantice.
Art. 3. — Potrivit art. 5 din Lege, bursa se acordă unei
persoane o singură dată în viață și numai pentru
efectuarea uneia dintre următoarele forme de studiu:
a) studii universitare, pe perioada minimă necesară
absolvirii și obținerii diplomei, conform instituției de
învățământ, dar nu mai mult de 5 ani;
b) studii pe perioada minimă necesară finalizării
cursurilor de masterat, conform instituției de învățământ,
dar nu mai mult de 2 ani;
c) studii de doctorat, pe o perioadă care nu poate
depăși 4 ani.
Art. 4. — Domeniile și specializările pentru care se
acordă bursele sunt cele prevăzute în anexa la Lege.
Art. 5. — (1) Beneficiarilor li se acordă burse în valută,
pe tip de studii și în cuantum după cum urmează:
a) studii universitare, în limita maximă a sumei de
30.000 euro/an de studiu;
b) studii de masterat, în limita maximă a sumei de
35.000 euro/an de studiu;
c) studii de doctorat, în limita maximă a sumei de
20.000 euro/an de studiu.
(2) Limitele maxime prevăzute la alin. (1) sunt aceleași
pe țări și instituții de învățământ.
(3) Din sumele acordate beneficiarilor prin bursă se
suportă pe parcursul unui an
universitar, până la
finalizarea studiilor, cheltuielile aferente stagiilor de studii în
străinătate — taxe de studii, cazare, masă, asigurare de
sănătate și un transport internațional anual cu avionul dusîntors, la clasa economic.
(4) Limita maximă pentru cheltuielile cumulate de
cazare, masă și asigurare de sănătate în străinătate,
acoperite de bursă, este de 1.000 de euro pe lună, cu un
maxim anual de 10.000 de euro. În cazul în care
cheltuielile depășesc limita maximă, acestea vor fi
suportate de către beneficiarul bursei din surse proprii.
Art. 6. — (1) Procedura de acordare a burselor se
desfășoară în două etape:
a) concursul național;
b) procesul de contractare și finalizare a acordării
efective a bursei.
(2) Trecerea la etapa a doua se efectuează numai
pentru candidații calificați în urma primei etape și care au
primit acceptul de la o universitate de prestigiu din
străinătate, aprobată conform art. 20 alin. (2).
Art. 7. — Beneficiarii bursei au obligația de a menține
pe toată durata studiilor un nivel minim de performanță
echivalent calificativului îBine“ și de a-și desfășura
activitatea, ulterior absolvirii studiilor, în sectorul public o
perioadă minimă obligatorie, după cum urmează:
a) 5 ani — dacă au beneficiat de bursă pe o perioadă
efectivă a studiilor mai mare de 27 de luni, reprezentând
echivalentul a 3 ani de școlarizare, sau dacă suma totală
primită ca bursă a depășit echivalentul a 60.000 de euro;
b) 4 ani — în cazurile care nu se încadrează la lit. a),
dar în care au beneficiat de bursă pe o perioadă efectivă
a studiilor mai mare de 18 luni, reprezentând echivalentul
a 2 ani de școlarizare;
c) 3 ani — în celelalte situații.

3

CAPITOLUL II

Cadrul instituțional
Art. 8. — (1) Comisia pentru bursa specială îGuvernul
României“, redenumită prin Ordonanța de urgență a
Guvernului nr. 56/2004 Comisia pentru managerii publici,
denumită în continuare Comisia, este
formată din
președinte și membri, numiți prin decizie a primuluiministru.
(2) Președintele Comisiei este numit pentru un mandat
de 4 ani, care poate fi reînnoit fără o limită maximă a
numărului de mandate.
(3) Membrii Comisiei sunt în număr de cel mult
15 persoane fizice, vorbitori de limbă română, desemnați
după cum urmează:
a) secretarul general din cadrul următoarelor ministere
și instituții: Ministerul Educației și Cercetării, Ministerul
Afacerilor Externe, Ministerul Administrației și Internelor,
Ministerul Economiei și Comerțului, Ministerul Finanțelor
Publice și Agenția Națională a Funcționarilor Publici;
b) un consilier al primului-ministru;
c) un reprezentant al partenerilor de dialog social din
domeniul funcționarilor publici, nominalizat de către Uniunea
Sindicatelor Funcționarilor Publici;
d) un reprezentant nominalizat de către Asociația
Română a Băncilor din rândul conducerii băncilor membre;
e) un reprezentant nominalizat de către Academia
Română din rândul membrilor săi;
f) un reprezentant nominalizat de către Consiliul
Național al Rectorilor din rândul membrilor săi;
g) un om de afaceri reprezentativ, nominalizat de către
Alianța Confederațiilor Patronale din România;
h) un reprezentant al tinerilor oameni de afaceri,
nominalizat de o organizație reprezentativă, desemnată de
către Autoritatea Națională pentru Tineret;
i) un reprezentant al mass-media;
j) un reprezentant al partenerului de implementare,
prevăzut la art. 8 alin. (1) din Lege.
(4) Poate participa la lucrările Comisiei un observator
din partea Delegației Comisiei Europene la București, în
cazul în care dorește să îl desemneze.
(5) În termen de 10 zile de la data intrării în vigoare a
prezentelor norme metodologice, prin decizie a primuluiministru se stabilesc componența nominală a membrilor
Comisiei și președintele.
(6) Dacă nominalizările nu sunt transmise în termenul
stabilit, Comisia poate să se constituie și să își desfășoare
activitatea cu minimum 12 membri, inclusiv președintele,
urmând ca restul membrilor să fie adăugați componenței
Comisiei pe măsura nominalizării acestora.
(7) Componența nominală a membrilor Comisiei poate fi
reactualizată prin decizie a primului-ministru, la propunerea
președintelui Comisiei, în urma revocării membrilor datorită:
cererii de retragere a unui membru, în cazul conflictului de
interese, pierderii funcției în virtutea cărora au fost
nominalizați sau retragerii sprijinului instituțiilor care i-au
nominalizat.
Art. 9. — (1) Comisia îndeplinește următoarele atribuții
principale:
a) organizează concursul național, inclusiv etapa de
finalizare a acordării efective a bursei și de contractare, și
îndeplinește atribuțiile aferente desfășurării acestuia;
b) stabilește lista candidaților calificați, a celor aflați pe
lista de așteptare și a celor respinși;
c) soluționează contestațiile formulate de candidații
nemulțumiți de rezultatele obținute la concursul național, pe
baza unei noi evaluări;

4

MONITORUL OFICIAL AL ROMÂNIEI, PARTEA I, Nr. 905/5.X.2004

d) decide cu privire la repartizarea absolvenților studiilor
efectuate în cadrul bursei;
e) coordonează programele suplimentare de training,
orientare, informare etc. din cadrul programului bursei.
(2) Comisia îndeplinește orice alte atribuții ce îi revin
potrivit prevederilor prezentelor norme metodologice.
(3) Comisia îndeplinește și atribuțiile ce îi revin potrivit
dispozițiilor Ordonanței de urgență a Guvernului nr. 56/2004
privind crearea statutului special al funcționarului public
denumit manager public.
Art. 10. — Pentru exercitarea atribuțiilor ce îi revin,
Comisia își desfășoară activitatea potrivit regulamentului
propriu de organizare și funcționare, care se adoptă în
plenul ședinței Comisiei, prin votul majorității simple a
membrilor prezenți. Ședințele Comisiei se țin în prezența
majorității membrilor săi.
Art. 11. — (1) Potrivit art. 3 alin. (4) din Lege,
secretariatul Comisiei se asigură de către Ministerul
Educației și Cercetării.
(2) În termen de 15 zile de la data intrării în vigoare a
prezentelor norme metodologice, ministrul educației și
cercetării va desemna prin ordin persoanele din cadrul
ministerului care vor asigura activitatea de secretariat a
Comisiei.
(3) Activitatea de secretariat a Comisiei constă în
primirea și înregistrarea dosarelor candidaților și
transmiterea integrală a acestora către unitatea de
implementare, în termenul aprobat de Comisie, conform
calendarului concursului național.
Art. 12. — (1) Potrivit art. 8 alin. (1) din Lege, pentru
realizarea operațiunilor aferente bursei, Ministerul Educației
și Cercetării colaborează cu un partener de implementare.
(2) Partenerul de implementare poate fi o instituție
bancară internațională, selectată de Ministerul Educației și
Cercetării în condițiile legii, sau o organizație internațională
interguvernamentală, potrivit unui acord încheiat cu
România sau cu autoritățile române competente.
Art. 13. — (1) În vederea derulării operațiunilor aferente
bursei, Ministerul Educației și Cercetării încheie cu
partenerul de implementare un contract sau acord pentru
stabilirea responsabilităților ce revin fiecăreia dintre părți.
(2) Prin contract sau acord se vor stabili în mod
obligatoriu responsabilitățile expres delegate partenerului de
implementare prin Lege, și anume:
a) sarcina privind încheierea contractelor cu beneficiarii;
b) operațiunile de încasări și plăți aferente derulării
bursei;
c) urmărirea ducerii la îndeplinire a prevederilor
contractuale, inclusiv în privința menținerii calificativelor
universitare minime prevăzute și a efectuării, ulterior
definitivării studiilor, activității în cadrul instituțiilor publice,
regiilor autonome, agenților economici cu capital majoritar
de stat și structurilor sau organismelor internaționale.
(3) Prin contract sau acord se va stabili, de asemenea,
o unitate de implementare a proiectului, în structura
partenerului de implementare, cu responsabilități privind
aparatul de lucru al Comisiei și sprijin administrativ pentru
programul de burse îGuvernul României“, după cum
urmează:
a) efectuarea actelor procedurale și respectarea
procedurii stabilite privind organizarea și desfășurarea
ședințelor și adoptarea hotărârilor Comisiei;
b) pregătirea ședințelor Comisiei: întocmirea ordinii de zi
a ședinței, pregătirea documentelor, convocarea membrilor
Comisiei și comunicarea ordinii de zi și a materialelor de
ședință, pregătirea locației de desfășurare a ședinței;

c) întocmirea procesului-verbal al fiecărei ședințe în
registrul Comisiei, care se păstrează și se arhivează în
conformitate cu reglementările în vigoare;
d) redactarea hotărârilor Comisiei;
e) arhivarea hotărârilor Comisiei, precum și a celorlalte
documente care au stat la baza fundamentării acestor
hotărâri;
f) asigurarea aducerii la cunoștință publică a
documentelor și hotărârilor Comisiei în conformitate cu
prevederile prezentelor norme metodologice;
g) primirea și înregistrarea dosarelor candidaților și
transmiterea către aceștia a confirmării de primire a
documentațiilor complete;
h) sprijinirea organizării și desfășurării concursului
național;
i) solicitarea de propuneri pentru un număr suficient de
evaluatori;
j) pregătirea listei de evaluatori pentru a fi propuși
Comisiei și crearea corpului de evaluatori în conformitate
cu decizia acesteia;
k) pregătirea și repartizarea dosarelor de candidatură în
vederea evaluării și reevaluării;
l) pregătirea comunicării rezultatelor obținute în diversele
faze ale procedurii de acordare a bursei și de repartizare a
absolvenților;
m) propunerea listei universităților la care candidații se
pot înscrie, în vederea deciziei Comisiei;
n) primirea și înregistrarea contestațiilor depuse de
candidați;
o) desfășurarea procedurii de contractare;
p) organizarea și monitorizarea oricărei activități
suplimentare stabilite de Comisie;
q) solicitarea, în numele Comisiei, a posturilor vacante
din instituțiile și structurile în care beneficiarii urmează să
desfășoare activitate ulterior absolvirii studiilor și
centralizarea acestora;
r) solicitarea și centralizarea opțiunilor beneficiarilor
pentru posturile vacante, precum și pentru posturile
identificate de către aceștia;
s) formularea de propuneri pentru repartizarea
beneficiarilor pe baza rezultatelor obținute;
t) urmărirea traseului de carieră al beneficiarilor;
u) menținerea și actualizarea paginii web a programului
bursei;
v) comunicarea răspunsurilor la întrebările publicului cu
privire la programul bursei;
w) menținerea contactului permanent cu beneficiarii și
cu absolvenții programului bursei;
x) estimarea necesităților financiare ale programului
bursei și întocmirea rapoartelor financiare de execuție a
programului;
y) urmărirea rezultatelor programului bursei și întocmirea
de statistici și rapoarte periodice;
z) atribuții ale aparatului de lucru al Comisiei, decurgând
din Ordonanța de urgență a Guvernului nr. 56/2004.
CAPITOLUL III

Organizarea și desfășurarea concursului național
Art. 14. — (1) Potrivit art. 4 alin. (1) din Lege, prin
concursul național se evaluează capacitatea de performanță
academică a candidaților, precum și opțiunea acestora de
a-și desfășura activitatea în sectorul public.
(2) Concursul național se organizează de către Comisie,
cu sprijinul Ministerului Educației și Cercetării și al
partenerului de implementare.
(3) Comisia adoptă regulamentele și metodologiile de
organizare și desfășurare a concursului național și a etapei

MONITORUL OFICIAL AL ROMÂNIEI, PARTEA I, Nr. 905/5.X.2004
de finalizare a acordării efective a burselor și de
contractare.
Art. 15. — În vederea organizării concursului național,
Comisia stabilește și aduce la cunoștință publică, împreună
cu secretariatul și cu partenerul de implementare,
următoarele:
a) conținutul dosarului care va fi depus de candidați;
b) calendarul de organizare și desfășurare a concursului
național;
c) locația de depunere a dosarului;
d) orice alte informații care sunt necesare candidaților.
Art. 16. — (1) În vederea participării la concursul
național, candidații trebuie să îndeplinească, cumulativ,
următoarele criterii:
a) să aibă cetățenia română;
b) să aibă vârsta de cel mult 35 de ani la data stabilită
ca termen de depunere a dosarului;
c) să exprime în scris angajamentul ferm de a
desfășura, ulterior absolvirii studiilor efectuate în cadrul
bursei, activitate în cadrul instituțiilor publice, regiilor
autonome, agenților economici cu capital majoritar de stat
ori în cadrul structurilor sau organismelor internaționale, în
calitate de reprezentant al statului român, în condițiile
stabilite prin Lege și prin prezentele norme metodologice;
d) în cazul în care optează pentru obținerea unei burse
pentru studii universitare, să fie elev în clasa a XII-a la un
liceu acreditat și să prezinte documente care să ateste
promovarea bacalaureatului până la data efectuării primei
plăți a bursei sau să fie absolvent de studii liceale cu
diplomă de bacalaureat;
e) în cazul în care optează pentru obținerea unei burse
pentru studii de masterat sau doctorat, să fie absolvent de
studii universitare cu durata corespunzătoare conform legii;
f) în cazul în care optează pentru obținerea unei burse
pentru studii de doctorat, să fie deja acceptat la studii în
cadrul unei instituții de învățământ superior de prestigiu din
străinătate, în cadrul domeniilor de studiu prevăzute în
anexa la Lege.
(2) Pot participa la concursul național și candidații care
au fost deja acceptați sau care urmează cursurile unei
instituții de învățământ superior de prestigiu din străinătate,
în cadrul domeniilor de studiu prevăzute în anexa la Lege.
Art. 17. — (1) Conținutul dosarului de înscriere la
concurs se aprobă de către Comisie, pentru fiecare tip de
studii, și conține în principal următoarele documente:
a) datele de identificare a candidatului;
b) curriculum vitae;
c) foaie matricolă pentru studiile liceale, universitare
și/sau postuniversitare, după caz;
d) rezultatele obținute la testele standardizate, solicitate
de către instituțiile de învățământ pentru care candidatul
solicită bursa;
e) recomandări, conform cerințelor Comisiei;
f) eseuri pe temele stabilite de Comisie;
g) tipul studiilor și domeniul pentru care se solicită
bursa;
h) lista cu maximum 15 universități de prestigiu la care
candidatul dorește să candideze în vederea acceptării,
precum și termenele în care acestea fac cunoscute
rezultatele concursurilor proprii de acceptare la studii;
i) cuantumul maxim al sumelor anuale solicitate prin
bursă;
j) dovezile de acceptare la studii, în cazul în care
candidatul a fost deja acceptat sau urmează cursurile unei
instituții de învățământ superior de prestigiu din străinătate,
în cadrul domeniilor de studiu prevăzute în anexa la Lege.

5

(2) Dosarul va conține orice alte documente stabilite de
Comisie.
(3) Formularele necesare întocmirii dosarului vor fi puse
la dispoziție candidaților în format electronic, pe pagina de
Internet a Programului Bursa specială îGuvernul României“,
și pe suport hârtie la sediul partenerului de implementare.
(4) Documentele care intră în compunerea dosarului se
completează în limbile română și engleză și se depun, în
numărul de exemplare stabilit, la secretariatul Comisiei.
Art. 18. — (1) Concursul național se desfășoară sub
formă de evaluare de dosare și, dacă este cazul, de
interviu.
(2) Criteriile generale de evaluare a candidaților sunt
următoarele:
a) capacitatea de performanță academică și profesională;
b) capacitatea de a desfășura activitate de performanță
în sectorul public, de lucru în echipă și de conducere;
c) aprecierea Comisiei privind instituțiile de învățământ
pentru care candidatul solicită bursa.
(3) Baremul detaliat de evaluare și ponderile de punctaj
se stabilesc de către Comisie pentru fiecare tip de studii.
Art. 19. — (1) În vederea evaluării dosarului de
candidatură și desfășurării interviului, Comisia selectează
evaluatori, care pot fi profesori universitari, membri ai
Academiei Române, personalități publice, experți români
sau internaționali în domeniile de specializare pentru care
se acordă bursa.
(2) Evaluarea dosarelor se face independent de către
cel puțin 2 evaluatori. În situațiile în care există diferențe
semnificative între notările evaluatorilor, dosarele în cauză
vor face obiectul unei reevaluări de către alți evaluatori,
conform procedurilor stabilite de Comisie.
(3) Prin decizia Comisiei se pot organiza interviuri după
evaluarea dosarelor de candidatură. Interviurile se
efectuează de către evaluatori, conform baremului aprobat.
Art. 20. — (1) Conform criteriilor și procedurii
menționate la art. 17 și 18, pe baza fondurilor alocate,
Comisia decide încadrarea candidaților la Concursul
național în 3 categorii:
a) candidați calificați la data selecției;
b) candidați pe lista de așteptare pentru acordarea
bursei, pe baza disponibilității fondurilor;
c) candidați respinși.
(2) Din listele de universități propuse de candidați
Comisia aprobă universitățile la care aceștia pot beneficia
de bursă, în condițiile acceptării la studii și ale
disponibilității fondurilor. Universitățile pentru care Comisia
aprobă posibilitatea desfășurării studiilor sunt comunicate
individual candidaților încadrați în categoriile prevăzute la
alin. (1) lit. a) și b), începând cu data publicării rezultatelor.
(3) Listele de încadrare pe categorii a candidaților se
actualizează periodic în funcție de desfășurarea etapei de
contractare și finalizare a acordării efective a bursei,
conform prevederilor cuprinse în cap. IV.
Art. 21. — (1) Candidații pot depune contestații privind
rezultatul concursului național, în termen de 72 de ore de
la data aducerii la cunoștință publică a rezultatelor.
(2) Comisia soluționează contestațiile în termen de 30
de zile de la data împlinirii termenului stabilit pentru
depunerea acestora.

6

MONITORUL OFICIAL AL ROMÂNIEI, PARTEA I, Nr. 905/5.X.2004
CAPITOLUL IV

Contractarea și finalizarea acordării efective a bursei
Art. 22. — (1) Procesul de contractare și finalizare a
acordării efective a bursei este desfășurat de către
partenerul de implementare sub monitorizarea Comisiei.
(2) Contractarea și finalizarea acordării efective a bursei
se fac pe baza cererii depuse la sediul partenerului de
implementare de către candidații calificați în concursul
național al anului respectiv. Conținutul cererii se stabilește
de către Comisie și conține cel puțin următoarele
documente:
a) acceptul emis de către o universitate aprobată de
Comisie, valabil pentru anul curent, în copie legalizată;
b) actul emis de universitate, în care sunt specificate
condițiile financiare de acceptare, în copie legalizată;
c) sumele anuale solicitate pentru a fi acoperite din
bursă, cu încadrarea în sumele maxime solicitate în
dosarul de candidatură, incluzând precizarea și estimarea
categoriilor de cheltuieli conform art. 5;
d) contribuția financiară proprie și modul de susținere a
acesteia;
e) tipul studiilor și domeniul pentru care se solicită
bursa;
f) copie a actului de identitate al candidatului;
g) acte doveditoare privind venitul lunar net al garanților
propuși.
(3) În cazul primirii acceptului de la o universitate de
prestigiu din străinătate, alta decât cele propuse inițial de
către candidatul calificat, partenerul de implementare poate
verifica dacă această universitate este aprobată de Comisie
și poate trece la contractare pe baza cererii, cu condiția
respectării sumelor maxime solicitate în dosarul de
candidatură.
Art. 23. — (1) Pe baza cererii prevăzute la art. 22,
partenerul de implementare încheie contractul de acordare
a bursei.
(2) Modelul-cadru al contractului este prevăzut în anexa
care face parte integrantă din prezentele norme
metodologice.
(3) Contractul se încheie în 7 exemplare, câte unul
pentru fiecare dintre părțile implicate în derularea sa:
beneficiar, garanți, partener de implementare, Comisie și
Ministerul Educației și Cercetării.
Art. 24. — (1) Contractarea se efectuează în ordinea în
care candidații calificați prezintă toate documentele
necesare, până la epuizarea fondurilor alocate pentru anul
universitar respectiv.
(2) În momentul acceptării de către o universitate
aprobată de Comisie, candidații sunt obligați să accepte
sau să decline bursa în termen de 10 zile de la primirea
acceptului.
(3) Candidații calificați și cei de pe lista de așteptare
sunt obligați să prezinte situația actualizată a răspunsurilor
pozitive sau negative primite de la universitățile din
străinătate, la un număr de 3 termene intermediare stabilite
de către Comisie. Candidații care nu își actualizează
răspunsurile sau care depășesc ultimul termen de răspuns
al universităților propuse sunt considerați în imposibilitate
de a participa la etapa a doua.
(4) În funcție de fondurile disponibile în cursul
procesului de contractare și pe măsura primirii răspunsurilor
de către candidați, Comisia aprobă progresiv calificarea,
precum și posibilitatea trecerii la etapa a doua pentru
candidații înscriși pe lista de așteptare.
(5) Acei candidați calificați în urma concursului național,
dar care nu au finalizat cu succes etapa a doua de

contractare și finalizare a acordării efective a bursei,
beneficiază automat, numai pentru anul universitar următor,
de calificare pentru același tip de studii și în aceleași
condiții. Calificarea se obține prin transmiterea unei cereri
scrise către Comisie, în termenul stabilit pentru depunerea
dosarului de candidatură la concursul național, incluzând
actele necesare și lista de universități de prestigiu din
străinătate la care va candida pentru acceptare la studii.
Art. 25. — (1) În termen de 10 zile de la data finalizării
acordării burselor, Comisia face publică lista finală a
beneficiarilor bursei și o prezintă ministrului educației și
cercetării.
(2) Lista prevăzută la alin. (1) se aprobă prin ordin al
ministrului educației și cercetării și se publică în Monitorul
Oficial al României, Partea I.
(3) Ministerul Educației și Cercetării împreună cu
Ministerul Afacerilor Externe comunică oficiilor consulare și
reprezentanțelor diplomatice ale României din străinătate,
precum și universităților străine acceptante atât lista
nominală a beneficiarilor bursei, cât și condițiile de
acordare a acesteia.
CAPITOLUL V

Condiții financiare și decontarea cheltuielilor
Art. 26. — (1) În vederea decontării sumelor alocate
prin bursă, la începutul fiecărei perioade a anului
universitar, respectiv trimestru sau semestru, beneficiarii au
obligația de a prezenta partenerului de implementare
facturile pro forma.
(2) Pe baza documentelor prevăzute la alin. (1),
partenerul de implementare virează sumele direct către
instituția de învățământ superior emitentă a facturii, către
prestatorul de servicii sau către beneficiar, după caz.
(3) În termen de 20 de zile de la primirea fondurilor,
beneficiarul are obligația de a transmite partenerului de
implementare documentele finale, în original, în vederea
decontării sumelor avansate.
(4) În vederea stabilirii necesităților bugetare pentru anul
următor, până la sfârșitul lunii aprilie a fiecărui an,
beneficiarul are obligația de a prezenta partenerului de
implementare factura pro forma emisă de instituția de
învățământ pentru anul școlar următor, precum și o
estimare a sumelor necesare pentru perioada septembrie a
anului în curs — decembrie a anului următor.
Art. 27. — (1) În bugetul Ministerului Educației și
Cercetării pe anul 2005 vor fi cuprinse fonduri
reprezentând echivalentul în lei al sumei de 850.000 de
euro pentru acordarea de noi burse și pentru acoperirea
celorlalte cheltuieli și comisioane aferente derulării
operațiunilor bursei.
(2) În bugetul Ministerului Educației și Cercetării pe
anul 2006 vor fi cuprinse fonduri reprezentând echivalentul
în lei al sumei de 1.850.000 de euro pentru continuarea
burselor acordate în anul 2005, acordarea de noi burse și
pentru acoperirea celorlalte cheltuieli și comisioane aferente
derulării operațiunilor bursei.
Art. 28. — Începând cu anul 2007, în bugetul
Ministerului Educației și Cercetării vor fi cuprinse fondurile
aferente programului bursei, conform următoarei
metodologii:
a) echivalentul în lei a cel puțin 1.000.000 de euro va fi
alocat pentru burse noi pentru următorul an universitar;
b) suma prevăzută la lit. a) se repartizează între cei doi
ani bugetari ce constituie anul universitar, conform
graficului de repartizare a cheltuielilor furnizat de unitatea
de implementare;

MONITORUL OFICIAL AL ROMÂNIEI, PARTEA I, Nr. 905/5.X.2004
c) suma finală ce va fi inclusă în bugetul anului
respectiv al Ministerului Educației și Cercetării reprezintă
totalul dintre suma necesară pentru continuarea finanțării
burselor aflate în derulare și cuantumul pentru anul
respectiv al sumei pentru burse noi, conform lit. a) și b), la
care se adaugă o sumă destinată costurilor de administrare
a programului bursei în cuantum cuprins între 10 și 20%
din acest total, la propunerea Comisiei.
Art. 29. — (1) Sumele alocate burselor se împart
orientativ, după cum urmează:
a) 40% pentru studii universitare;
b) 50% pentru studii de masterat;
c) 10% pentru studii de doctorat.
(2) Repartizările procentuale prevăzute la alin. (1) pot fi
redimensionate de la o formă de studii la alta, în funcție
de disponibilitățile realizate în cursul etapei de contractare.
Art. 30. — Potrivit art. 7 din Lege, schimbarea
specializărilor, a categoriilor de cheltuieli, a fondurilor
alocate față de metodologia prevăzută sau a cuantumului
diferențiat al burselor se efectuează prin hotărâre a
Guvernului, cu cel puțin un an calendaristic înaintea
începerii anului universitar pentru care se acordă bursele și
numai în limitele domeniilor sau specializărilor prevăzute în
anexa la Lege.
Art. 31. — (1) Din sumele alocate se finanțează, în
conformitate cu prevederile art. 8 alin. (3) din Lege,
cheltuielile aferente:
a) cuantumului burselor;
b) tuturor operațiunilor necesare derulării programului
bursei, inclusiv operaționalizării unității de implementare a
proiectului;
c) evaluării, în limita maximă a echivalentului în lei a
10 euro/lucrare pentru specialiștii români și în limita
maximă a echivalentului în lei a 30 euro/lucrare pentru
specialiștii din străinătate, plus cheltuieli de transport intern
și internațional de la locul de muncă la București, precum
și cazarea în București, conform legislației în vigoare;
d) dezvoltării și întreținerii comunității virtuale, site-ului
web și bazei de date a programului bursei;
e) programelor de orientare, pregătire, integrare,
informare internă și asociației beneficiarilor programului;
f) realizării acțiunilor de promovare și publicitate a
programului de burse;
g) procedurii de recuperare a sumelor stabilite ca
urmare a nerespectării de către beneficiarii bursei a
obligațiilor asumate prin contract și nerespectate;
h) taxelor și comisioanelor bancare.
(2) Repartizarea sumelor potrivit alin. (1) se face prin
contractul sau acordul semnat de către Ministerul Educației
și Cercetării și partenerul de implementare și actele
adiționale, avându-se în vedere și propunerile Comisiei.
(3) Pe baza condițiilor stabilite de Ministerul Educației și
Cercetării și partenerul de implementare, sumele se
transferă partenerului de implementare, în condițiile legii.
Art. 32. — (1) În vederea valorificării studiilor efectuate
în străinătate pentru integrare și specializare, la revenirea
în țară absolvenții care au beneficiat de bursă vor urma un
program intensiv suplimentar de pregătire și integrare în
domeniul administrației publice din România, cu durata
cumulată de 2—3 luni, organizat de către Institutul Național
de Administrație sau de alte instituții de formare continuă,
din cuantumul de fonduri administrative prevăzute în
bugetul programului de burse.
(2) Din fondurile administrative prevăzute în bugetul
programului de burse, Comisia, cu sprijinul partenerului de
implementare, poate organiza programe suplimentare de
orientare, pregătire, integrare, seminarii, reuniuni, informare

7

și comunicare internă și a asociației beneficiarilor
programului.
Art. 33. — (1) În cazul nerespectării de către beneficiar
a obligațiilor contractuale, acesta va plăti penalități pentru
suma totală restantă, conform contractului-cadru.
(2) Prin sumă totală restantă se înțelege suma acordată
prin bursă, inclusiv penalitățile calculate, care nu a fost
rambursată conform condițiilor contractului-cadru. Suma
totală restantă se calculează în euro și se actualizează
în lei, conform cursului de schimb valutar leu-euro, în
fiecare an.
(3) Penalitățile se calculează în euro, după cum
urmează:
a) 15% pe an, în cazul în care beneficiarul nu revine în
țară;
b) 10% pe an, în cazul nefinalizării studiilor sau în
cazul în care beneficiarul nu a menținut minimul de
performanță stabilit;
c) 5% pe an, în cazul în care beneficiarul nu
desfășoară activitate în cadrul instituțiilor publice, regiilor
autonome, agenților economici cu capital majoritar de stat
ori în cadrul structurilor sau organismelor internaționale, în
calitate de reprezentant al statului român, pe perioada
stabilită.
(4) Conform prevederilor Legii, sumele restante se
recuperează de către partenerul de implementare și se
virează Ministerului Educației și Cercetării în vederea
restituirii către bugetul de stat.
CAPITOLUL VI

Procedura de repartizare
Art. 34. — (1) În vederea repartizării absolvenților
bursei, posturile de conducere și de răspundere vacante,
existente în cadrul următoarelor structuri, se solicită, în
condițiile art. 13 alin. (3) din Lege, de către Agenția
Națională a Funcționarilor Publici, Agenția Națională pentru
Ocuparea Forței de Muncă, respectiv de către Ministerul
Afacerilor Externe, se centralizează și se transmit
Ministerului Educației și Cercetării pentru a fi puse la
dispoziție Comisiei:
a) ministere și instituții care funcționează în subordinea,
în coordonarea sau sub autoritatea acestora;
b) autorități ale administrației publice locale sau instituții
publice care funcționează în subordinea, în coordonarea
sau sub autoritatea acestora;
c) serviciile Camerei Deputaților și ale Senatului,
instituțiile publice care funcționează sub controlul
Parlamentului;
d) Administrația Prezidențială;
e) Aparatul de lucru al Guvernului și instituțiile publice
care funcționează în subordinea directă a Executivului;
f) regii autonome de interes național;
g) agenți economici cu capital majoritar de stat;
h) structuri sau organisme internaționale în care statul
român își desemnează reprezentanții.
(2) Prin posturi de răspundere se înțelege, în contextul
prezentelor norme metodologice, posturi de consilier la
cabinetul demnitarului sau de responsabil de proiect
finanțat cu fonduri de la buget sau atrase de la finanțatori
internaționali.
(3) În cazul în care prin procedura prevăzută la alin. (1)
nu se pot obține suficiente locuri pentru repartizarea în
bune condiții a beneficiarilor, instituțiile prevăzute la
alin. (1) și solicitate expres în acest sens de către Comisie
vor pune la dispoziție programului, inclusiv prin
suplimentarea numărului de posturi aprobat:

8

MONITORUL OFICIAL AL ROMÂNIEI, PARTEA I, Nr. 905/5.X.2004

a) cel puțin un post de șef de birou sau echivalent
pentru fiecare 100 de angajați;
b) cel puțin un post de șef de serviciu sau echivalent
pentru fiecare 200 de angajați;
c) cel puțin un post de director adjunct sau echivalent
pentru fiecare 300 de angajați.
(4) În vederea repartizării beneficiarilor, Comisia, cu
sprijinul Ministerului Administrației și Internelor — Agenția
Națională a Funcționarilor Publici, va stabili:
a) o ierarhie a categoriilor de posturi de conducere
vacante, în funcție de nivelul administrativ și de
complexitatea atribuțiilor de serviciu;
b) o corespondență între nivelul studiilor absolvite de
beneficiarii bursei și categoriile de posturi de conducere
vacante.
Art. 35. — Absolvenții programului de burse pot opta
pentru procedurile de repartizare prevăzute de Lege sau
pentru cariera de manager public, în condițiile Ordonanței
de urgență a Guvernului nr. 56/2004.
Art. 36. — (1) Repartizarea absolvenților pe posturile
vacante se face de către Comisie în funcție de
următoarele criterii:
a) rezultatele obținute pe parcursul studiilor universitare;
b) studiile urmate și experiența profesională dobândită
în afara bursei, respectiv specializări, proiecte realizate
și/sau coordonate;
c) rezultatele obținute în urma testării potențialului
absolventului de a deveni bun manager în sectorul public;
d) opțiunile formulate de absolvent cu privire la
domeniul de activitate și la tipul de instituție agreate;
e) beneficiul acumulării de competențe (îclustering“),
înțelegând prin aceasta, în sensul prezentelor norme
metodologice, repartizarea în cadrul aceleiași structuri a
mai multor beneficiari ai bursei, ca mijloc de susținere
reciprocă în desfășurarea activității.
(2) Testarea absolvenților bursei, prevăzută la alin. (1)
lit. c), are același conținut cu testarea pentru funcția de
manager public, în conformitate cu prevederile Ordonanței
de urgență a Guvernului nr. 56/2004.
(3) Comisia va facilita contactele dintre beneficiari și
instituțiile interesate, în vederea identificării unor repartizări
care să convină ambelor părți. Repartizarea beneficiarilor
se poate face pe aceste posturi reciproc agreate, sub
rezerva aprobării Comisiei.

(4) Conform art. 13 alin. (2) din Lege, încadrarea pe
posturile vacante se face prin derogare de la prevederile
legale referitoare la încadrarea pe post, pe bază de
concurs sau de examen, aplicabile funcționarilor publici și
personalului contractual. Prin derogare de la aceleași
prevederi, încadrarea se face pe poziții de conducere sau
de răspundere, cu condiția îndeplinirii criteriilor de
performanță prevăzute în fișa postului.
(5) Propunerea inițială a schemei de repartizare se face
de către partenerul de implementare, împreună cu
Ministerul Administrației și Internelor — Agenția Națională a
Funcționarilor Publici, Agenția Națională pentru Ocuparea
Forței de Muncă și membrii Comisiei care fac parte din
sectorul public. La această ședință pot fi invitați și alți
reprezentanți ai structurilor prevăzute la art. 34 alin. (1), în
vederea obținerii unei scheme de repartizare cât mai
eficace.
(6) Hotărârile Comisiei, prin care absolvenții sunt
repartizați pe posturile vacante, se comunică instituțiilor în
cauză, precum și Ministerului Administrației și Internelor și
Agenției Naționale a Funcționarilor Publici, care iau toate
măsurile necesare în vederea numirii sau încadrării pe
post.
Art. 37. — (1) În cadrul perioadei în care trebuie să
desfășoare activitate în sectorul public:
a) beneficiarii pot propune Comisiei transferul pe un alt
post identificat în cadrul structurilor prevăzute la art. 34
alin. (1);
b) beneficiarii pot solicita Comisiei, cel mult de două ori
și pentru motive temeinice, să fie repartizați în cadrul altei
structuri decât cea în cadrul căreia au fost repartizați inițial.
(2) În cazurile prevăzute mai sus sau prin propria
decizie, Comisia poate dispune transferul beneficiarilor cu
luarea în considerare a criteriilor prevăzute la art. 36 și a
prevederilor Legii nr. 53/2003 — Codul muncii.
(3) Carierei de funcționar public a beneficiarilor i se
aplică toate prevederile referitoare la promovarea rapidă în
funcția publică, în conformitate cu dispozițiile art. 10 din
Ordonanța de urgență a Guvernului nr. 56/2004.
Art. 38. — Începând cu anul 2005, Comisia prezintă
Guvernului și publicului raportul său anual de activitate, pe
care îl pregătește împreună cu partenerul de implementare.
ANEXĂ
la normele metodologice

CONTRACT

pentru acordarea bursei speciale îGuvernul României“
— model-cadru —
Încheiat astăzi .......................
la .......................
Art. 1. — Părțile contractante:
1. Numele ........................................................................
Prenumele ........................................................................
Domiciliul ..........................................................................
Născut la data de ...........................................................
BI/CI seria ................. nr. ................................................
CNP .....................................................................................
Fiul lui .............................. și al ....................................,
în calitate de beneficiar al bursei speciale îGuvernul
României“, denumit în continuare beneficiar,
și

2. Banca/Organizația interguvernamentală .......................,
cu sediul social în ..........................................................,
având numărul de înregistrare ..............................................,
cod ....................................................................., reprezentată
prin domnul/doamna .............................................., având
funcția de .............................................., în calitate de și
denumită în continuare partener de implementare.

MONITORUL OFICIAL AL ROMÂNIEI, PARTEA I, Nr. 905/5.X.2004
Obiectul contractului
Art. 2. — Obiectul prezentului contract îl constituie
derularea operațiunilor aferente acordării bursei speciale
îGuvernul României“, denumită în continuare bursă.
În înțelesul prezentului contract, prin derularea
operațiunilor aferente bursei se înțelege exercitarea
drepturilor și îndeplinirea obligațiilor ce incumbă părților
contractante și prin care se asigură, în principal:
a) efectuarea de către partenerul de implementare a
plăților necesare în vederea urmării de către beneficiar a
studiilor pentru care a fost acordată bursa, pe bază de
documente justificative;
b) menținerea de către beneficiar, pe perioada studiilor
pentru care i-a fost acordată bursa, a minimului de
performanță;
c) desfășurarea de către beneficiar, ulterior absolvirii
studiilor pentru care i-a fost acordată bursa, de activități în
sectorul public, pe perioada stabilită în conformitate cu
Normele metodologice de aplicare a Legii nr. 157/2004
privind instituirea bursei speciale îGuvernul României“
pentru formarea managerilor în sectorul public, aprobate
prin Hotărârea Guvernului nr. 1.516/2004, denumite în
continuare norme metodologice, în cadrul structurii și în
funcția aprobate de Comisia pentru managerii publici,
denumită în continuare Comisia, în conformitate cu normele
metodologice.
Art. 3. — Suma acordată beneficiarului cu titlu de bursă
pentru absolvirea studiilor .............. (universitare/de
masterat/de doctorat) reprezintă echivalentul în lei al sumei
de ............... euro.
Suma se plătește eșalonat, după cum urmează:
— în anul de studii .............. suma de .......................;
— în anul de studii .............. suma de .......................;
— în anul de studii .............. suma de .......................;
— în anul de studii .............. suma de ..................... .
Partenerul de implementare va efectua plățile către
beneficiar în moneda țării în care acesta va urma studiile
pentru care i-a fost acordată bursa. Limitele maxime ale
cheltuielilor se calculează la cursul valutar de la data plății.
Beneficiarul își va desfășura activitatea în sectorul public
un număr minim obligatoriu de .............. ani.
Plățile se efectuează către beneficiar sau prestatorul de
servicii, trimestrial sau semestrial, pe baza facturilor pro
forma emise de universitate sau pe baza facturilor pro
forma pentru cheltuielile de cazare, masă, asigurare de
sănătate și un transport internațional anual.
Beneficiarul nu va solicita suplimentarea bursei primite
și va respecta legile țării în care va urma studiile acoperite
de bursă.
Drepturile beneficiarului
Art. 4. — Beneficiarul are următoarele drepturi:
a) să beneficieze de sumele alocate prin bursă;
b) să fie repartizat în poziție de conducere sau de
răspundere, ulterior finalizării studiilor și în condițiile stabilite
prin normele metodologice, cu condiția îndeplinirii criteriilor
de performanță prevăzute în fișa postului.
Obligațiile beneficiarului
Art. 5. — Beneficiarul are următoarele obligații:
a) să finalizeze în perioada stabilită studiile pentru care
i-a fost acordată bursa.
Perioada pentru care a fost acordată bursa poate fi
prelungită doar cu aprobarea Comisiei și sub condiția
încadrării în perioadele maxime prevăzute de Legea
nr. 157/2004 privind instituirea bursei speciale îGuvernul
României“ pentru formarea managerilor în sectorul public,
cu modificările ulterioare, denumită în continuare Lege.

9

Bursa nu se poate prelungi în afara perioadelor maxime
prevăzute în Lege și în normele metodologice.
Pentru studii universitare și de masterat, în cazul în
care perioada necesară finalizării studiilor depășește cu mai
mult de un trimestru sau semestru perioada maximă
stabilită conform Legii, Comisia stabilește penalitățile care
urmează a fi plătite de beneficiar. În cazul prelungirii
perioadei necesare finalizării studiilor cu un singur trimestru
sau semestru, nu se aplică penalități, însă beneficiarul va
suporta individual costurile studiilor pentru acest trimestru
sau semestru. Pentru studii de doctorat beneficiarul va
suporta individual costurile studiilor pentru perioada care
depășește perioada maximă admisă de către Lege și
normele metodologice;
b) să mențină pe toată durata studiilor cel puțin
calificativul îBine“, conform standardelor de performanță
aprobate de Comisie;
c) să mențină specializarea aprobată de Comisie în
cadrul concursului național.
Beneficiarul poate schimba specializarea aprobată,
înștiințând partenerul de implementare și Comisia, cu
condiția să finalizeze studiile în aceeași perioadă, în limita
sumei aprobate, iar specializarea nouă să fie dintre cele
prevăzute de Lege și de normele metodologice;
d) să revină în țară în maximum o lună de la data
finalizării studiilor;
e) să prezinte partenerului de implementare
documentele necesare efectuării plăților și decontărilor
aferente bursei, conform normelor metodologice.
Școala de vară este acoperită de bursă numai în
condiții speciale, cu aprobarea președintelui Comisiei, pe
bază de argumentație;
f) până la sfârșitul lunii aprilie a fiecărui an, să prezinte
partenerului de implementare factura pro forma emisă de
instituția de învățământ pentru anul școlar următor, facturile
pro forma pentru restul cheltuielilor, precum și o estimare a
sumelor necesare pentru perioada septembrie a anului în
curs — decembrie a anului următor;
g) să prezinte pe fiecare perioadă de studiu (trimestru,
semestru) partenerului de implementare adeverințe din care
să rezulte notările obținute la examene;
h) să prezinte partenerului de implementare
documentele doveditoare pentru finalizarea studiilor;
i) să își desfășoare activitatea în sectorul public pe
perioada prevăzută;
j) să participe la programele suplimentare de formare și
de training;
k) să accepte repartizarea pe post stabilită în
conformitate cu normele metodologice;
l) să prezinte trimestrial partenerului de implementare
adeverința eliberată de instituția sau structura în cadrul
căreia își desfășoară activitatea, din care să rezulte că în
perioada vizată a desfășurat activitate sau, după caz,
existența unui caz fortuit ori de forță majoră care a
determinat întreruperea activității;
m) să prezinte partenerului de implementare
documentele emise de instituția sau structura în care a
desfășurat activitate în sectorul public, din care să rezulte
acoperirea perioadei stabilite potrivit normelor metodologice
și asumate potrivit prevederilor prezentului contract.
Art. 6. — În cazul neîndeplinirii obligației prevăzute la
art. 5 lit. a), beneficiarul va restitui partenerului de
implementare sumele ce i-au fost plătite până la momentul
întreruperii definitive a studiilor, precum și penalitățile în
cuantum calculat potrivit normelor metodologice.
Întreruperea temporară a studiilor în perioada bursei se
poate face doar cu aprobarea Comisiei.

10

MONITORUL OFICIAL AL ROMÂNIEI, PARTEA I, Nr. 905/5.X.2004

Nu este considerată situație de neîndeplinire a obligației
respective intervalul de timp în care beneficiarul își
întrerupe studiile, cu caracter temporar, pe perioadă
determinată, din cauză de boală.
Constatarea afecțiunilor medicale care au determinat
întreruperea studiilor se face pe bază de document medical
din care să rezulte cu claritate afecțiunea și perioada
necesară pentru însănătoșire.
Art. 7. — În cazul în care media anilor de studii sau
notarea finală se situează sub minimul de performanță
prevăzut la art. 5 lit. b), beneficiarul alege între majorarea
perioadei obligatorii de activitate în serviciul statului cu
2 ani și restituirea către partenerul de implementare a
sumelor ce i-au fost plătite pe perioada bursei, precum și
penalităților în cuantum calculat potrivit normelor
metodologice.
În cazul în care, pe perioada bursei, notările obținute de
beneficiar se situează cumulativ (medie generală
cumulativă) sub minimul de performanță, pe parcursul
oricăror 3 trimestre sau două semestre, partenerul de
implementare va sista plățile către beneficiar. Acesta poate
alege între finalizarea studiilor prin resurse proprii, dar cu
respectarea în continuare a perioadei obligatorii de
activitate în serviciul statului, majorată cu 2 ani, și
restituirea sumelor ce i-au fost acordate până la momentul
sistării, precum și penalităților în cuantum calculat potrivit
normelor metodologice.
Art. 8. — În cazul nerespectării obligației prevăzute la
art. 5 lit. d) și i), beneficiarul va restitui sumele plătite în
cadrul bursei, precum și penalități în cuantum calculat
potrivit normelor metodologice.
Art. 9. — În cazul în care beneficiarul, din cauze ce îi
sunt imputabile, nu desfășoară activitate în sectorul public
pe perioada stabilită, va restitui sumele plătite în cadrul
bursei, precum și penalități în suma stabilită prin normele
metodologice. Sumele care se restituie de către beneficiar
vor fi proporționale cu perioada în care trebuia să presteze
activitate și nu a prestat.
În cazul în care, în cadrul perioadei aferente obligației
de a desfășura activitate în sectorul public, beneficiarul
cumulează întreruperi mai mari de 4 luni, va restitui
partenerului de implementare sume proporționale cu
perioada ce depășește 4 luni în care nu prestează
activitate conform contractului.
Obligațiile partenerului de implementare
Art. 10. — Partenerul de implementare are următoarele
obligații:
a) de a vira către instituția de învățământ superior din
străinătate sumele ce reprezintă taxa de școlarizare, cazare
etc., pe baza facturilor pro forma, și de a plăti către bursier
sau către prestatorul de servicii sume ce reprezintă
cheltuielile de transport sau de întreținere în străinătate, pe
bază de decont ulterior;
b) de a menține permanent legătura cu beneficiarii pe
întreaga perioadă a studiilor, precum și pe parcursul
perioadei în care desfășoară activitate în sectorul public;
c) de a efectua toate demersurile necesare ce cad în
sarcina sa potrivit normelor metodologice.
Operațiuni de plată
Art. 11. — Sumele acordate beneficiarului prin bursă se
plătesc de către partenerul de implementare în avans, pe
baza documentelor pro forma prezentate de beneficiar.
Conform normelor metodologice, în termen de 20 de
zile, beneficiarul are obligația de a transmite partenerului
de implementare actele justificative (chitanțe) pentru
cheltuielile suportate din sumele ce i-au fost acordate în
avans.

Art. 12. — Finalizarea studiilor pentru care a fost
acordată bursa se certifică de către partenerul de
implementare pe baza actelor doveditoare eliberate de
instituția de învățământ și prezentate de către beneficiar.
Finalizarea perioadei de serviciu obligatorii în sectorul
public, pentru care a fost acordată bursa, se certifică de
către partenerul de implementare pe baza actelor
doveditoare eliberate de instituția sau de structura în care
a desfășurat activitate în sectorul public și prezentate de
către beneficiar.
Art. 13. — În cazul neîndeplinirii de către beneficiar a
obligațiilor ce îi revin, partenerul de implementare va
notifica acestuia faptul neîndeplinirii.
Plățile ce cad în sarcina beneficiarului ca urmare a
neîndeplinirii obligațiilor contractuale vor fi eșalonate, astfel
încât suma totală și penalitățile aferente, stabilite potrivit
normelor metodologice, să fie plătite în maximum 5 ani de
la data stabilirii lor.
Plata sumelor datorate de către beneficiar se face
conform graficului stabilit de partenerul de implementare.
Art. 14. — Penalitățile care se plătesc de către
beneficiar în cazurile expres prevăzute în cuprinsul
prezentului contract, pentru nerespectarea obligațiilor ce îi
revin, se actualizează trimestrial, în funcție de rata inflației
și de cursul leu-dolar, și se comunică beneficiarului de
către partenerul de implementare.
Penalitățile se calculează în euro la suma totală
restantă, după cum urmează:
a) 15% pe an, în cazul în care beneficiarul nu revine în
țară;
b) 10% pe an, în cazul nefinalizării studiilor sau în
cazul în care beneficiarul nu a menținut minimul de
performanță stabilit;
c) 5% pe an, în cazul în care beneficiarul nu
desfășoară activitate în sectorul public pe perioada stabilită.
Art. 15. — Beneficiarul răspunde pentru îndeplinirea
obligațiilor ce îi revin potrivit prezentului contract cu toate
bunurile mobile și imobile, prezente și viitoare.
Art. 16. — Pentru cazul neexecutării obligațiilor
prevăzute, conform prevederilor Legii și ale normelor
metodologice, alături de beneficiar se obligă solidar
3 garanți. Garanții nu girează suma atribuită prin bursă cu
bunuri mobile sau imobile, dar se obligă la plata lunară a
50% din venitul net până la concurența sumei totale
acordate de la bugetul de stat, precum și a penalităților și
dobânzilor stabilite prin contract. Nu pot fi acceptați garanți
al căror venit se situează sub nivelul salariului mediu pe
economie.
1. Numele ......................................................................
Prenumele ........................................................................
Domiciliul ..........................................................................
Născut la data de ...........................................................
BI/CI seria .............................. nr. ....................................
CNP ................................................................................
Fiul lui ............................... și al ..................................... .
2. Numele .........................................................................
Prenumele ........................................................................
Domiciliul ..........................................................................
Născut la data de ............................................................
BI/CI seria .............................. nr. ....................................
CNP ...................................................................................
Fiul lui .................................. și al ................................ .
3. Numele .........................................................................
Prenumele .........................................................................
Domiciliul ..........................................................................
Născut la data de ............................................................
BI/CI seria .............................. nr. ....................................
CNP .................................................................................
Fiul lui ................................. și al .................................. .

MONITORUL OFICIAL AL ROMÂNIEI, PARTEA I, Nr. 905/5.X.2004
Art. 17. — Partenerul de implementare va introduce
împotriva beneficiarului și garanților acțiune la instanța
competentă pentru recuperarea sumelor stabilite potrivit
prezentului contract în sarcina beneficiarului, în următoarele
situații:
a) în cazul în care beneficiarul nu începe efectuarea
plăților în cel mult o lună de la prima scadență, conform
graficului de rambursare a sumei totale;
b) în cazul în care, pe parcursul perioadei de
rambursare a sumei totale, beneficiarul întârzie cu mai mult
de două plăți.
Art. 18. — Prin prezentul contract beneficiarul se obligă
atât față de partenerul de implementare, cât și față de

11

statul român sau față de oricare alt succesor în drepturi
numit de aceștia sau stabilit potrivit legii.
Art. 19. — Orice neînțelegere sau litigiu intervenit între
părți se va încerca să fie soluționat pe cale amiabilă și/sau
prin mediere.
În cazul în care soluționarea pe calea amiabilă și
medierea nu sunt posibile, se va recurge la instanța
judecătorească română competentă, potrivit legii.
Prezentul contract a fost încheiat astăzi, ......................,
la ......................., în 7 exemplare, câte unul pentru fiecare
dintre următoarele părți: beneficiar, garanți, Comisie,
partenerul de implementare și Ministerul Educației și
Cercetării.

Data
Beneficiar,
..........................................
Partener de implementare,
..........................................
Garant,
..........................................
Garant,
..........................................
Garant,
..........................................

GUVERNUL ROMÂNIEI

HOTĂRÂRE
privind trecerea unei suprafețe de teren arabil din domeniul public al statului
și din administrarea Agenției Domeniilor Statului în domeniul public al municipiului Suceava
și în administrarea Consiliului Local al Municipiului Suceava
În temeiul art. 108 din Constituția României, republicată, al art. 91 și 92 din Legea fondului funciar nr. 18/1991,
republicată, cu modificările și completările ulterioare, al art. 9 alin. (1) și al art. 12 alin. (1) și (2) din Legea nr. 213/1998
privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă trecerea suprafeței de teren de
40.000 m 2 teren arabil, având datele de identificare
prevăzute în anexa care face parte integrantă din prezenta
hotărâre, din domeniul public al statului și din administrarea
Agenției Domeniilor Statului în domeniul public al
municipiului Suceava și în administrarea Consiliului Local al
Municipiului Suceava.

Art. 2. — Terenurile prevăzute la art. 1 vor fi folosite de
către Consiliul Local al Municipiului Suceava exclusiv pentru
construcția de locuințe sociale.
Art. 3. — Predarea-preluarea terenului transmis potrivit
art. 1 se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

ADRIAN NĂSTASE
Contrasemnează:
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
p. Ministrul agriculturii, pădurilor și dezvoltării rurale,
Nicolae Istudor,
secretar de stat
p. Ministrul finanțelor publice,
Gheorghe Gherghina,
secretar de stat
București, 23 septembrie 2004.
Nr. 1.556.

12

MONITORUL OFICIAL AL ROMÂNIEI, PARTEA I, Nr. 905/5.X.2004
ANEXĂ
DATELE DE IDENTIFICARE

a terenului care se transmite din domeniul public al statului și din administrarea Agenției Domeniilor Statului
în domeniul public al municipiului Suceava și în administrarea Consiliului Local al Municipiului Suceava
Locul
unde este situat
terenul

Municipiul Suceava,
județul Suceava

Persoana juridică
de la care se
transmite terenul

Statul român,
din administrarea Agenției
Domeniilor Statului

Persoana juridică
la care se
transmite terenul

Caracteristicile tehnice și vecinătățile

Municipiul Suceava,
în administrarea
Consiliului Local
al Municipiului Suceava

Teren în suprafață de 40.000 m2, situat în parcela
cadastrală nr. 544/1, cu următoarele vecinătăți:
— N: Societatea Națională a Petrolului îPetrom“ — S.A.
— E: Stațiunea de Cercetare-Dezvoltare Agricolă
Suceava, Banca de Resurse Genetice Vegetale
Suceava, drum de acces la fermele Stațiunii
de Cercetare-Dezvoltare Agricolă Suceava
— S: persoane particulare
— V: persoane particulare

GUVERNUL ROMÂNIEI

HOTĂRÂRE
privind recunoașterea Asociației îConsiliul Național al Întreprinderilor Private Mici și Mijlocii
din România“ ca fiind de utilitate publică
În temeiul art. 108 din Constituția României, republicată, și al art. 39 alin. (1) din Ordonanța Guvernului
nr. 26/2000 cu privire la asociații și fundații, cu modificările și completările ulterioare,
Guvernul României adoptă prezenta hotărâre.
Articol unic. — Se recunoaște Asociația îConsiliul
Național al Întreprinderilor Private Mici și Mijlocii din
România“, persoană juridică română de drept privat, fără

scop patrimonial, cu sediul în municipiul București, Piața
Valter Mărăcineanu nr. 1—3, intrarea 1, et. 1, sectorul 1,
ca fiind de utilitate publică.

PRIM-MINISTRU

ADRIAN NĂSTASE
Contrasemnează:
Șeful Cancelariei Primului-Ministru,
Alin Teodorescu
Președintele Agenției Naționale
pentru Întreprinderi Mici și Mijlocii și Cooperație,
Eugen Ovidiu Chirovici
p. Ministrul finanțelor publice,
Gheorghe Gherghina,
secretar de stat
București, 23 septembrie 2004.
Nr. 1.558.

GUVERNUL ROMÂNIEI

HOTĂRÂRE
privind aprobarea constituirii parcului industrial îParcul turistic și de agrement Snagov“
În temeiul art. 108 din Constituția României, republicată, și al art. 12 alin. (1) din Ordonanța Guvernului
nr. 65/2001 privind constituirea și funcționarea parcurilor industriale, aprobată cu modificări prin Legea nr. 490/2002, cu
modificările ulterioare,
Guvernul României adoptă prezenta hotărâre.
Art. 1. — Se aprobă constituirea parcului industrial
îParcul turistic și de agrement Snagov“ pe terenul
Complexului agrozootehnic Vlăsia, situat în localitatea

Snagov, județul Ilfov, având datele de identificare
prevăzute în anexa care face parte integrantă din prezenta
hotărâre.

MONITORUL OFICIAL AL ROMÂNIEI, PARTEA I, Nr. 905/5.X.2004
Art. 2. — Parcul industrial îParcul turistic și de agrement
Snagov“ este administrat de Societatea Comercială îParcul
industrial și de agrement Snagov“ — S.A., cu sediul în
municipiul București, intrarea Herăstrău 1B, et. 2, sectorul 1,
având cod unic de înregistrare 15956656.

Art. 3. — Durata de funcționare a parcului
este de 49 de ani, societatea de administrare
la art. 2 având dreptul de folosință asupra
prevăzut la art. 1 pe aceeași perioadă, cu
prelungire.

13
industrial
prevăzută
terenului
drept de

PRIM-MINISTRU

ADRIAN NĂSTASE
Contrasemnează:
Ministrul delegat pentru administrația publică,
Gheorghe Emacu
Ministrul pentru coordonarea
Secretariatului General al Guvernului,
Eugen Bejinariu
p. Ministrul transporturilor, construcțiilor și turismului,
Ileana Tureanu,
secretar de stat
p. Ministrul finanțelor publice,
Gheorghe Gherghina,
secretar de stat
p. Ministrul de stat, ministrul administrației și internelor,
Toma Zaharia,
secretar de stat
București, 23 septembrie 2004.
Nr. 1.560.
ANEXĂ
DATELE DE IDENTIFICARE

a parcului industrial îParcul turistic și de agrement Snagov“
Locul
unde este situat
terenul

Nr. cadastral
al parcelei

Localitatea Snagov,
județul Ilfov

Suprafața totală*):

Suprafața (m2)

1.819
1.820
1.821
1.822

1.778.361,74
2.008.378,03
791.605,84
605,04

Proprietar

Statul român — domeniu privat
Administrator: Regia Autonomă îAdministrația Patrimoniului
Protocolului de Stat“ (poz. 840 din anexa nr. 4 la Hotărârea
Guvernului nr. 533/2002)

4.578.950,65

*) Diferența până la suprafața specificată în Hotărârea Guvernului nr. 533/2002, de 4.598.020 m2, este constituită de
drumurile de acces care nu au fost luate în considerare.

GUVERNUL ROMÂNIEI

HOTĂRÂRE
privind constituirea, organizarea și funcționarea Grupului interministerial
pentru cercetare-dezvoltare în domeniul securității
În temeiul art. 108 din Constituția României, republicată, și al art. 4 alin. (1) și (2) din Ordonanța Guvernului
nr. 57/2002 privind cercetarea științifică și dezvoltarea tehnologică, aprobată cu modificări și completări prin Legea
nr. 324/2003, cu modificările ulterioare,
Guvernul României

adoptă prezenta hotărâre.

Art. 1. — (1) În scopul coordonării acțiunilor privind
activitățile de cercetare științifică și dezvoltare tehnologică
în domeniul securității se constituie Grupul interministerial
pentru cercetare-dezvoltare în domeniul securității, organism
consultativ ce funcționează pe lângă Ministerul Educației și
Cercetării, denumit în continuare Grup interministerial.
(2) Componența Grupului interministerial este prevăzută
în anexa care face parte integrantă din prezenta hotărâre.

(3) Grupul interministerial poate organiza în componența
sa paneluri de experți și specialiști, pe durată precizată sau
nelimitată.
Art. 2. — (1) Grupul interministerial este condus de
ministrul educației și cercetării, în calitate de președinte al
acestuia.
(2) Președintele executiv al Grupului interministerial este
președintele Agenției Spațiale Române.

14

MONITORUL OFICIAL AL ROMÂNIEI, PARTEA I, Nr. 905/5.X.2004

(3) Membrii Grupului interministerial sunt desemnați la
nivel de înalți funcționari publici.
Art. 3. — Grupul interministerial are misiunea de a
coordona, de a promova și de a reprezenta acțiunile de
cercetare, dezvoltare și inovare în domeniul securității,
acțiuni care sunt finanțate integral sau parțial din fonduri
publice, în scopul îmbunătățirii nivelului de cunoaștere,
tehnologie și a infrastructurii în domeniul securității la nivel
național, pentru a promova integrarea, menținerea și
dezvoltarea activităților în structurile internaționale de profil.
Grupul interministerial armonizează activitățile cu caracter
de cercetare științifică și dezvoltare tehnologică ce se
realizează de ministere, instituții din sistemul apărării,
siguranței naționale și ordinii publice, de alte instituții
publice, organizații cu scopuri de cercetare și educațional,
de societăți comerciale și alte organizații.
Art. 4. — Grupul interministerial are următoarele atribuții
principale:
a) propune strategia de cercetare-dezvoltare în domeniul
securității atât la nivel național, cât și în vederea integrării
activităților naționale în structurile internaționale de profil, în
special în programele specifice ale Uniunii Europene și
Tratatului Nord-Atlantic;
b) examinează, analizează și avizează strategiile
ministerelor, instituțiilor și ale organismelor referitoare la
derularea activităților de cercetare științifică și dezvoltare
tehnologică în domeniul securității;
c) corelează și armonizează acțiunile de cercetaredezvoltare în domeniul securității cu alte activități de
cercetare-dezvoltare;
d) propune proiecte și programe de cercetare științifică
și dezvoltare tehnologică cu relevanță în domeniul
securității;
e) examinează, analizează și avizează proiectele
naționale relevante cu caracter de cercetare-dezvoltare și
înaltă tehnologie în domeniul securității, finanțate din alte
surse decât cele ale Ministerului Educației și Cercetării;

f) propune, examinează, analizează și avizează
proiectele și cooperările internaționale specifice domeniului
securității;
g) propune proiecte de acte normative pentru
reglementări specifice activității de cercetare-dezvoltare în
domeniul securității;
h) informează periodic și ori de câte ori este necesar
Guvernul și Consiliul Suprem de Apărare a Țării;
i) organizează manifestări cu caracter științific și
promoțional;
j) promovează cât mai larg conceptele, progresele și
realizările interne și internaționale în domeniul securității și
inițiază acțiuni cu caracter educațional;
k) asigură condiții pentru realizarea unui sistem
informațional pentru promovarea, coordonarea și difuzarea
acțiunilor specifice.
Art. 5. — Secretariatul Grupului interministerial este
asigurat de Agenția Spațială Română, instituție publică
finanțată integral din venituri proprii, aflată în subordinea
Ministerului Educației și Cercetării.
Art. 6. — Grupul interministerial se întrunește periodic
și, ori de câte ori este necesar, la convocarea președintelui
sau a președintelui executiv al acestuia.
Art. 7. — În termen de cel mult 60 de zile de la data
publicării prezentei hotărâri în Monitorul Oficial al României,
Partea I, Ministerul Educației și Cercetării va elabora
regulamentul de organizare și funcționare a Grupului
interministerial, care se aprobă în prima ședință a acestuia.
Art. 8. — Ministerele și celelalte organe de specialitate
ale administrației publice centrale, nominalizate în Grupul
interministerial potrivit anexei la prezenta hotărâre, își vor
desemna reprezentanții în termen de 30 de zile de la data
intrării în vigoare a prezentei hotărâri.

PRIM-MINISTRU

ADRIAN NĂSTASE
Contrasemnează:
Ministrul educației și cercetării,
Alexandru Athanasiu
Șeful Cancelariei Primului-Ministru,
Alin Teodorescu
București, 30 septembrie 2004.
Nr. 1.574.
ANEXĂ
COMPONENȚA

Grupului interministerial pentru cercetare-dezvoltare în domeniul securității
1.
2.
3.
4.
5.
6.
7.
8.
9.
10.
11.
12.

Ministerul Educației și Cercetării — președinte
Agenția Spațială Română — președinte executiv
Ministerul Apărării Naționale — membru
Ministerul Economiei și Comerțului — membru
Ministerul Administrației și Internelor — membru
Ministerul Comunicațiilor și Tehnologiei Informației — membru
Serviciul Român de Informații — membru
Serviciul de Informații Externe — membru
Serviciul de Protecție și Pază — membru
Serviciul de Telecomunicații Speciale — membru
Ministerul Afacerilor Externe — membru
Ministerul Integrării Europene — membru

MONITORUL OFICIAL AL ROMÂNIEI, PARTEA I, Nr. 905/5.X.2004

15

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 524/1998 privind înființarea Societății Naționale
îAeroportul Internațional București—Băneasa“ — S.A.
În temeiul art. 108 din Constituția României, republicată,
Guvernul României

adoptă prezenta hotărâre.

Articol unic. — Hotărârea Guvernului nr. 524/1998
privind înființarea Societății Naționale îAeroportul
Internațional București—Băneasa“ — S.A., publicată în
Monitorul Oficial al României, Partea I, nr. 337 din 8
septembrie 1998, se modifică după cum urmează:
1. Titlul va avea următorul cuprins:
îHOTĂRÂRE
privind înființarea Societății Naționale
«Aeroportul Internațional București Băneasa —
Aurel Vlaicu» — S.A.“

2.

Denumirea Societatea Națională îAeroportul

Internațional București—Băneasa“ — S.A. din cuprinsul
Hotărârii Guvernului nr. 524/1998, precum și denumirea
Aeroportul

Internațional

București—Băneasa

se

înlocuiesc cu denumirea Societatea Națională îAeroportul
Internațional București Băneasa — Aurel Vlaicu“ — S.A.,
respectiv Aeroportul Internațional București Băneasa —
Aurel Vlaicu.

PRIM-MINISTRU

ADRIAN NĂSTASE
Contrasemnează:
p. Ministrul transporturilor, construcțiilor și turismului,
Ileana Tureanu,
secretar de stat

București, 30 septembrie 2004.
Nr. 1.576.

GUVERNUL ROMÂNIEI

HOTĂRÂRE
privind desemnarea reprezentanților părții române în Comisia mixtă de frontieră româno-ucraineană
În temeiul art. 108 din Constituția României, republicată, și al art. 16 alin. (1) din Ordonanța de urgență a
Guvernului nr. 105/2001 privind frontiera de stat a României, aprobată cu modificări prin Legea nr. 243/2002, cu
modificările și completările ulterioare, precum și al art. 21 alin. (1) și (2) din Tratatul dintre România și Ucraina privind
regimul frontierei de stat româno-ucrainene, colaborarea și asistența mutuală în problemele de frontieră, semnat la
Cernăuți la 17 iunie 2003, ratificat de România prin Legea nr. 93/2004,
Guvernul României adoptă prezenta hotărâre.
Art. 1. — Se numește în calitatea de șef al delegației
române în Comisia mixtă de frontieră româno-ucraineană
domnul chestor principal de poliție Zamfir Geantă, primadjunct al inspectorului general al Poliției de Frontieră
Române.
Art. 2. — Se numește în calitatea de locțiitor al șefului
delegației române în Comisia mixtă de frontieră românoucraineană domnul Gheorghe Vlad, consilier superior în
cadrul Direcției generale servicii de gospodărie comunală
din Ministerul Administrației și Internelor.
Art. 3. — Se numesc în calitatea de membri ai
delegației române în Comisia mixtă de frontieră românoucraineană domnul inspector principal de poliție inginer
Gheorghe Rîcu din cadrul Inspectoratului General al Poliției

de Frontieră, domnul Marian Csaki, director al Fondului
Național Geodezic din cadrul Agenției Naționale de
Cadastru și Publicitate Imobiliară, domnul locotenent-colonel
inginer Constantin Gheorghe, locțiitorul comandantului
U.M. 01708 Buzău, domnul Liviu Dumitru, atașat din cadrul
Ministerului Afacerilor Externe, și doamna Mădălina Alecu,
consilier din cadrul Ministerului Mediului și Gospodăririi
Apelor.
Art. 4. — Ministerul Administrației și Internelor va
asigura punerea în aplicare a prevederilor prezentei
hotărâri.

PRIM-MINISTRU

ADRIAN NĂSTASE

București, 30 septembrie 2004.
Nr. 1.577.

Contrasemnează:
p. Ministrul de stat,
ministrul administrației și internelor,
Toma Zaharia,
secretar de stat
p. Ministrul afacerilor externe,
George Ciamba,
secretar de stat
Ministrul mediului și gospodăririi apelor,
Speranța Maria Ianculescu

P R E Ț U R I L E

publicațiilor legislative pentru anul 2004
— pe suport tradițional —
Nr.
crt.

1.
2.
3.
4.
5.
6.
7.
8.
9.
10.
11.
12.

Valoarea
abonamentului
anual
— lei —

Trim. I

Trim. II

Trim. III

română
română,

9.875.000
1.780.000

2.468.750
—

2.715.750
—

2.987.500
—

3.286.000
—

maghiară

7.900.000
12.500.000
2.530.000
10.680.000
9.850.000
2.500.000
4.150.000

1.975.000
3.125.000
632.500
2.670.000
2.462.500
625.000
1.038.000

1.975.000
3.125.000
632.500
2.670.000
2.462.500
687.500
1.141.500

1.975.000
3.125.000
632.500
2.670.000
2.462.500
756.500
1.255.500

1.975.000
3.125.000
632.500
2.670.000
2.462.500
832.500
1.381.500

625.000
470.000
2.500.000

—
—
—

—
—
—

—
—
—

—
—
—

Denumirea publicației

Monitorul Oficial, Partea I, în limba
Monitorul Oficial, Partea I, în limba
numere bis*)
Monitorul Oficial, Partea I, în limba
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Colecția Legislația României
Colecția de hotărâri ale Guvernului
acte normative
Repertoriul actelor normative
Decizii ale Curții Constituționale
Ediții trilingve

și alte

Valoarea
abonamentului trimestrial
— lei —
Trim. IV

**) Cu excepția numerelor bis în care se publică acte cu un volum extins și care interesează doar un număr restrâns de utilizatori.

Toate publicațiile Regiei Autonome îMonitorul Oficial“ sunt purtătoare de T.V.A. în cotă de 9%, aceasta fiind
inclusă în prețul de abonament.
Pentru siguranța clienților, abonamentele la publicațiile Regiei Autonome îMonitorul Oficial“ se pot efectua prin
următorii difuzori:
u COMPANIA NAȚIONALĂ îPOȘTA ROMÂNĂ“ — S.A. — prin oficiile sale poștale
u RODIPET — S.A.
— prin toate filialele
u INTERPRESS SPORT — S.R.L.
— București, str. Hristo Botev nr. 6
(telefon/fax: 313.85.07; 313.85.08; 313.85.09)
u PRESS EXPRES — S.R.L.
— Otopeni, str. Flori de Câmp nr. 9
(telefon/fax: 221.05.37; 0745.133.712)
u M.T. PRESS IMPEX — S.R.L.
— București, bd. Basarabia nr. 256
(telefon/fax: 255.48.15; 255.48.16)
u INFO EUROTRADING — S.A.
— București, Splaiul Independenței nr.202A
(telefon/fax: 212.73.54)
u ACTA LEGIS — S.R.L.
— București, str. Banul Udrea nr. 10,
(telefon/fax: 411.91.79)
u CURIER PRESS — S.A.
— Brașov, str. Traian Grozăvescu nr. 7
(telefon/fax: 0268/47.05.96)
u MIMPEX — S.R.L.
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
u CALLIOPE — S.R.L.
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
u ASTOR-MED — S.R.L.
— Iași, str. Sucidava nr. 2, bl. U2, sc. C, ap. 2
(telefon/fax: 0232/27.91.76, 0232/25.84.27)

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 905/5.X.2004 conține 16 pagini.

Prețul de vânzare 18.500 lei

ISSN 1453—4495

