PARTEA

Anul 172 (XVI) — Nr. 864

I

LEGI, DECRETE, HOTĂRÂRI ȘI ALTE ACTE

Miercuri, 22 septembrie 2004

SUMAR
Nr.

Pagina

Nr.
Cercetare-Dezvoltare pentru Textile și Pielărie —
I.N.C.D.T.P. București .............................................

DECRETE
691.

692.

— Decret privind acordarea gradului de general
de brigadă în rezervă unui colonel în rezervă din
Ministerul Administrației și Internelor .....................
— Decret privind acordarea gradului de general
de brigadă unui colonel din Ministerul Apărării
Naționale și trecerea acestuia în rezervă cu noul
grad ..........................................................................

2

— Hotărâre pentru aprobarea Regulamentului de
organizare și funcționare a Institutului Național de

2–8

ACTE ALE FONDULUI ROMÂN
DE DEZVOLTARE SOCIALĂ

1

HOTĂRÂRI ALE GUVERNULUI ROMÂNIEI
1.463.

Pagina

3/VII/2003. — Hotărâre privind aprobarea Manualului de
operare al subcomponentei îSchema de dezvoltare
socială pentru comunitățile miniere (SDSCM) din
cadrul părții B îAtenuarea impactului social“ a
Proiectului îÎnchiderea minelor și atenuarea
impactului social“ .....................................................

8

DECRETE
PREȘEDINTELE ROMÂNIEI

DECRET
privind acordarea gradului de general de brigadă în rezervă
unui colonel în rezervă din Ministerul Administrației
și Internelor
În temeiul prevederilor art. 94 lit. b) și ale art. 100 din Constituția
României, republicată, precum și ale art. 4 lit. f) pct. 28 din Legea nr. 415/2002
privind organizarea și funcționarea Consiliului Suprem de Apărare a Țării,
având în vedere propunerea ministrului de stat, ministrul administrației
și internelor, și Hotărârea Consiliului Suprem de Apărare a Țării nr. S/178
din 31 august 2004,
Președintele României d e c r e t e a z ă:
Articol unic. — Pe data de 1 septembrie 2004 domnului colonel în rezervă
Vochină Marin Virgil i se acordă gradul de general de brigadă în rezervă.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 14 septembrie 2004.
Nr. 691.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 864/22.IX.2004
PREȘEDINTELE ROMÂNIEI

DECRET
privind acordarea gradului de general de brigadă unui colonel
din Ministerul Apărării Naționale și trecerea acestuia
în rezervă cu noul grad
În temeiul prevederilor art. 94 lit. b) și ale art. 100 din Constituția
României, republicată, precum și ale art. 4 lit. f) pct. 28 din Legea nr. 415/2002
privind organizarea și funcționarea Consiliului Suprem de Apărare a Țării,
având în vedere propunerea ministrului apărării naționale și Hotărârea
Consiliului Suprem de Apărare a Țării nr. S/177 din 31 august 2004,
Președintele României d e c r e t e a z ă:
Articol unic. — Pe data de 31 august 2004 domnului colonel Bălteanu
Nicolae Nicolae i se acordă gradul de general de brigadă și se trece în
rezervă cu noul grad.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 14 septembrie 2004.
Nr. 692.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Regulamentului de organizare și funcționare a Institutului Național
de Cercetare-Dezvoltare pentru Textile și Pielărie — I.N.C.D.T.P. București
În temeiul art. 108 din Constituție, republicată, și al art. 19 alin. (2) din Ordonanța Guvernului nr. 57/2002 privind
cercetarea științifică și dezvoltarea tehnologică, aprobată cu modificări și completări prin Legea nr. 324/2003, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă Regulamentul de organizare și
funcționare a Institutului Național de Cercetare-Dezvoltare
pentru Textile și Pielărie — I.N.C.D.T.P. București,
persoană juridică română cu sediul în municipiul București,
str. Lucrețiu Pătrășcanu nr. 16, sectorul 3, aflat în
coordonarea Ministerului Educației și Cercetării, prevăzut în
anexa care face parte integrantă din prezenta hotărâre.
Art. 2. — Prezenta hotărâre intră în vigoare la 30 de
zile de la publicarea în Monitorul Oficial al României,
Partea I.

Art. 3. — Pe data intrării în vigoare a prezentei hotărâri
se abrogă prevederile art. 4, ale anexei nr. 1 îStructura
organizatorică“ și ale anexei nr. 2 îRegulamentul de
organizare și funcționare a Institutului Național de
Cercetare-Dezvoltare pentru Textile și Pielărie —
I.N.C.D.T.P.
București
la
Hotărârea
Guvernului
nr. 1.304/1996 privind înființarea Institutului Național de
Cercetare-Dezvoltare pentru Textile și Pielărie —
I.N.C.D.T.P. București, publicată în Monitorul Oficial al
României, Partea I, nr. 338 din 11 decembrie 1996.

PRIM-MINISTRU

ADRIAN NĂSTASE
Contrasemnează:
Ministrul educației și cercetării,
Alexandru Athanasiu
Ministrul muncii, solidarității sociale și familiei,
Dan Mircea Popescu
Ministrul finanțelor publice,
Mihai Nicolae Tănăsescu
București, 9 septembrie 2004.
Nr. 1.463.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 864/22.IX.2004

3
ANEXĂ

REGULAMENT
de organizare și funcționare a Institutului Național de Cercetare-Dezvoltare pentru Textile și Pielărie —
I.N.C.D.T.P. București
CAPITOLUL I
Art. 1. — (1) Institutul Național de Cercetare-Dezvoltare
pentru Textile și Pielărie — I.N.C.D.T.P. București, denumit
în continuare institut național, este persoană juridică română
aflată în coordonarea Ministerului Educației și Cercetării,
denumit în continuare minister coordonator.
(2) Institutul național funcționează pe bază de gestiune
economică
și
autonomie
financiară,
calculează
amortismente, conduce evidența contabilă în regim
economic și își desfășoară activitatea în conformitate cu
prevederile Ordonanței Guvernului nr. 57/2002 privind
cercetarea științifică și dezvoltarea tehnologică, aprobată cu
modificări și completări prin Legea nr. 324/2003, cu
modificările ulterioare, precum și ale prezentului regulament.
Art. 2. — (1) Institutul național este înființat în scopul
desfășurării activității de cercetare științifică și dezvoltare
tehnologică în domeniul specific de activitate, corespunzător
Hotărârii Guvernului nr. 1.304/1996.
(2) Institutul național contribuie, în principal, la
elaborarea strategiei de dezvoltare a domeniului specific,
potrivit hotărârii de înființare, și la realizarea cu prioritate a
obiectivelor științifice și tehnologice stabilite prin programele
naționale de cercetare științifică și dezvoltare tehnologică și
prin programul-nucleu.
CAPITOLUL II
Obiectul de activitate
Art. 3. — (1) Obiectul de activitate al institutului național
cuprinde, în principal:
A. Activități de cercetare-dezvoltare-inovare:
a) în cadrul Planului național pentru cercetare-dezvoltare
și inovare:
I. cercetare fundamentală de bază și orientată, realizată
în scopul creșterii și adâncirii nivelului cunoștințelor tehnicoștiințifice despre procesele fundamentale de prelucrare
textilă, pielărie și cauciuc;
II. cercetare aplicativă pentru perfecționarea sau
realizarea de produse noi, tehnologii și servicii pentru
industria textilă, pielărie-încălțăminte și bunuri de consum
din cauciuc:
II. 1. elaborarea și realizarea de tehnologii generice cu
rol de suport pentru cercetări aplicative în domeniul chimiei,
obținerea de noi fibre și fire textile, coloranți, produse
auxiliare chimice;
II. 2. reducerea poluării mediului înconjurător prin
tehnologii de valorificare a deșeurilor textile, de piele și
cauciuc, tratarea apelor reziduale, adaptarea principiilor
Best Available Technologies — BAT și Integrated
Prevention Pollution Control — IPPC în industria textilă și
pielărie etc.;
II. 3. biotehnologii;
II. 4. realizarea de materiale textile, din piele și polimeri,
performante, destinate echipamentelor de protecție și/sau
de instrucție;
II. 5. dezvoltarea și realizarea de materiale textile țesute
și nețesute, piei și înlocuitori de utilizare tehnică pentru
construcții civile și industriale, agricultură, transporturi,
chimie, metalurgie, petrochimie, industria extractivă etc.;
II. 6. articole medicale biocompatibile și biodegradabile,
destinate medicinii umane și veterinare;

II. 7. proiectarea și realizarea unor sisteme și
echipamente pentru apărarea națională: parașute pentru
desant personal, sisteme de parașută cu platformă
amortizoare pentru desantarea tehnicii militare, parașute de
siguranță, mijloace și sisteme de salvare, supraviețuire și
camuflare, încălțăminte specială etc.;
II. 8. proiectarea și realizarea de aparate de laborator și
utilaje tehnologice pentru industria textilă și pielărieîncălțăminte;
II. 9. aplicații ale tehnologiei informației în industria
textilă, pielărie-încălțăminte și bunuri de consum din
cauciuc;
II. 10. investigarea fibrelor, firelor, articolelor țesute și
tricotate, nețesute, compozite, piele și înlocuitori, în
conformitate cu standardele europene armonizate, naționale,
specificații tehnice de produs etc.;
II. 11. armonizarea standardelor românești cu cele
europene și/sau ISO și elaborarea de standarde noi de
metode de investigare a calității materiilor prime, produselor
auxiliare și produselor finite din textile, piele, cauciuc;
b) alte activități de cercetare științifică și dezvoltare
tehnologică:
I. dezvoltarea tehnologică (cercetare precompetitivă
și/sau competitivă) cuprinzând activități de aplicare și
transfer al rezultatelor cercetării către agenții economici:
I. 1. modernizarea tehnologiilor existente în industria
textilă, pielărie-încălțăminte, bunuri de consum din cauciuc;
I. 2. creșterea gradului de automatizare și informatizare
a proceselor tehnologice și a activităților tehnico-productive;
I. 3. folosirea rațională a resurselor materiale, energetice
și umane;
I. 4. implementarea sistemelor de management al
calității, de mediu și de risc în industrie;
I. 5. furnizarea de sisteme informatice de proiectare a
structurilor de materiale textile, piele și cauciuc, a desenelor
de imprimare, modele, tipare de încălțăminte, de urmărire
și programare a producției;
c) în cadrul planurilor sectoriale și al programului-nucleu
de cercetare-dezvoltare:
I. relansarea și creșterea competitivității industriei textile
și de pielărie-încălțăminte prin studii tehnice, economice și
de piață, proiectare și realizare de produse și tehnologii noi
care vizează creșterea nivelului de performanță și calitate
a unităților;
d) în cadrul programelor internaționale de cercetaredezvoltare și inovare.
B. Activități conexe activității de cercetare-dezvoltare,
desfășurate în domeniul propriu de activitate, cu aprobarea
ministerului coordonator și cu avizul autorității de stat
pentru cercetare-dezvoltare și, după caz, cu autorizarea
instituțiilor abilitate, constând în:
a) participare la elaborarea strategiei domeniului:
I. elaborarea de strategii, studii de diagnoză și prognoză
privind dezvoltarea industriei textile și pielărie-încălțăminte,
în contextul tendințelor pe plan mondial, evoluția și
dezvoltarea bazei de materii prime, piața de produse
textile, piele și cauciuc, tendințe și realizări în domeniul
tehnologiilor de prelucrare, utilajelor, mașinilor și instalațiilor
pentru industria textilă și de pielărie, impactul industriei
textile și de pielărie-încălțăminte asupra mediului
înconjurător;

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 864/22.IX.2004

b) formare și specializare profesională:
I. cursuri pentru calificare/recalificare profesională și
perfecționare, de nivel mediu și superior, în domeniile:
tehnologii, analize de laborator, implementarea sistemelor
de management;
II. pregătire profesională de nivel postuniversitar și
doctorat etc.;
c) consultanță și asistență de specialitate:
I. studii de analiză tehnico-economică a investițiilor;
II. evaluarea costurilor de producție;
III. evaluarea gradului de competitivitate a producției în
industria textilă și de pielărie-încălțăminte;
IV. evaluarea impactului proceselor tehnologice asupra
mediului înconjurător;
V. metode și proceduri de testare și analize;
VI. organizarea activității conform conceptului de
asigurare a calității, potrivit cerințelor standardelor din seria
ISO 9000, EN 17025, ISO 14000, și dotarea laboratoarelor
de control al calității;
d) editare și tipărire de publicații de specialitate: reviste
de specialitate, cărți și manuale inginerești, dicționare,
cataloage, broșuri, ghiduri, proceduri, prospecte, oferte etc.;
e) prestări de servicii:
I. servicii științifice și tehnologice pentru beneficiarii
interesați, prin furnizarea de bănci de date specifice
industriei textile și de pielărie-încălțăminte, pentru: materii
prime, coloranți, produse auxiliare, accesorii, mașini și
utilaje, tehnologii, consumuri energetice, deșeuri textile, de
piele și diverși elastomeri;
II. testarea produselor textile, de piele-încălțăminte, în
conformitate cu standardele românești, internaționale,
europene, precum și cu reglementările, normele sau
normativele tehnice aprobate de organisme abilitate ale
statului;
III. evaluarea conformității produselor textile și din piele
prin: inspecție (conform SR EN 45004/97) și certificări de
produs (conform SR EN 45011/99);
f) participare la realizarea transferului tehnologic:
I. organizarea și participarea la expoziții, târguri, saloane
și manifestări tehnico-științifice naționale și internaționale;
II. organizarea de entități infrastructurale pentru transfer
tehnologic;
g) execuție de unicate și serii mici, în cadrul activității
de microproducție:
I. articole destinate unor domenii strategice;
II. echipamente și sisteme de parașutare pentru
personal și desantare de tehnică militară;
III. articole tehnice țesute, nețesute, din piele, polimeri
pentru sectoare industriale și civile;
IV. echipamente și produse pentru epurarea apelor și
protecția mediului;
V. articole medicale de contact și implantabile la om;
VI. echipamente de protecție individuală;
VII. piese componente și încălțăminte sanogenetică;
VIII. biomateriale pe bază de colagen pentru farmacie și
cosmetică;
IX. produse auxiliare pentru industria pielăriei;
X. semifabricate de piei cu finisaje speciale;
XI. tălpi din cauciuc;
XII. aparate de laborator pentru testarea și controlul
materialelor textile;
h) activități de comerț interior și de import-export
aferente obiectului de activitate, în condițiile legii.
(2) În cadrul obiectului său de activitate institutul național
poate colabora la realizarea unor activități de cercetaredezvoltare privind domeniile strategice și de apărare

națională sau poate desfășura și alte activități conexe, cu
avizul autorității de stat pentru cercetare-dezvoltare.
(3) Domeniul principal de activitate al institutului
național, conform prevederilor Ordinului președintelui
Institutului Național de Statistică nr. 601/2002 privind
actualizarea Clasificării activităților din economia națională —
CAEN, publicat în Monitorul Oficial al României, Partea I,
nr. 908 din 13 decembrie 2002, este:
• 7310 – cercetare-dezvoltare în științe fizice și naturale.
Activități conexe:
• 171 – pregătirea fibrelor și filarea în fire
• 172 – producția de țesături
• 173 – finisare materiale textile
• 174 – fabricarea de articole confecționate din textile
• 177 – fabricarea de articole tricotate sau croșetate
• 183 – prepararea și vopsirea blănurilor
• 191 – tăbăcirea și finisarea pieilor
• 193 – fabricarea încălțămintei
• 221 – activitatea de editură
• 244 – fabricarea de medicamente, produse farmaceutice
și naturiste
• 251 – producția de articole din cauciuc
• 332 – producția de aparatură, instrumente de
măsurare, verificare și control
• 514 – comerț cu ridicata cu bunuri de consum, altele
decât cele alimentare
• 519 – comerț cu ridicata cu alte produse
• 743 – activitatea de testare și analize tehnice
• 804 – alte forme de învățământ
CAPITOLUL III
Patrimoniul
Art. 4. — (1) Conform situațiilor financiare anuale la
data de 31 decembrie 2003, institutul național are un
patrimoniu propriu în valoare de 68.327.882 mii lei.
(2) Institutul național administrează, cu diligența unui
bun proprietar, bunuri proprietate publică și privată a
statului, precum și bunurile proprii dobândite în condițiile
legii sau realizate din venituri proprii. Bunurile proprietate
publică și privată a statului, administrate de institutul
național, precum și bunurile proprii dobândite în condițiile
legii sau realizate din venituri proprii, după caz, prevăzute
în hotărârea Guvernului de înființare a institutului național,
se înregistrează distinct în patrimoniu.
(3) Rezultatele cercetărilor obținute, concretizate în
active corporale sau necorporale, în baza derulării unor
contracte finanțate din fonduri publice, aparțin institutului
național, în calitate de persoană juridică executantă, și
ordonatorului principal de credite, în egală măsură, dacă
prin contract nu s-au stabilit alte clauze. Rezultatele
cercetărilor concretizate în active corporale sau
necorporale, obținute în baza derulării unor contracte
finanțate din fonduri private, precum și rezultatele obținute
din activități desfășurate în asociere în participațiune sau în
entități cu personalitate juridică născute în urma altor forme
de asociere, precum cele prevăzute de Legea nr. 31/1990
privind societățile comerciale, republicată, cu modificările și
completările ulterioare, aparțin institutului național, în
calitate de persoană juridică executantă.
(4) Administrarea, înregistrarea în evidența contabilă a
institutului național, precum și înstrăinarea, închirierea sau
concesionarea și casarea rezultatelor cercetărilor obținute în
baza derulării unui contract finanțat din fonduri publice se
fac potrivit Ordonanței Guvernului nr. 57/2002.
(5) În exercitarea drepturilor sale, institutul național
posedă și folosește bunurile aflate în patrimoniu sau/și,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 864/22.IX.2004
după caz, dispune de acestea, în condițiile legii, în scopul
realizării obiectului său de activitate.
(6) Institutul național poate presta servicii sau activități
de producție prin asociere în participațiune, asociere în
condițiile art. 1 alin. (1) din Legea nr. 31/1990 privind
societățile comerciale, republicată, cu modificările și
completările ulterioare, precum și ale Ordonanței Guvernului
nr. 57/2002 sau sub forma grupurilor de interes economic,
în scopul stimulării valorificării rezultatelor cercetării, cu
aprobarea autorității de stat pentru cercetare-dezvoltare.
(7) Patrimoniul institutului național poate fi modificat
conform prevederilor legale în vigoare, activele acestuia
putând face obiectul operațiunilor de concesionare,
închiriere-vânzare, asociere în participațiune sau aport în
natură la capitalul social al unei societăți comerciale la
care institutul național este acționar sau asociat.
(8) Baza materială a institutului național este de drept
proprietatea acestuia. Institutul național deține în proprietate
un patrimoniu propriu în valoare de 68.327.882 mii lei, care
include și valoarea terenurilor și clădirilor aferente,
transferate din domeniul public al statului în proprietatea sa.
CAPITOLUL IV
Structura organizatorică și funcțională
Art. 5. — (1) Institutul național are în structură
subunități fără personalitate juridică, departamente, secții,
laboratoare și alte structuri organizatorice necesare realizării
obiectului său de activitate. Subunitățile sunt:
a) Sucursala — Institutul de Cercetări PielărieÎncălțăminte, cu sediul în municipiul București, str. Ion
Minulescu nr. 93, sectorul 3;
b) Centrul de Cercetări Textile zona Moldova, cu sediul
în municipiul Iași, bd. Mangeron nr. 53, județul Iași;
c) Punct de lucru, cu sediul în municipiul București,
str. Vasile Lucaci nr. 82–84, sectorul 3.
(2) Structura organizatorică a institutului național se
aprobă prin ordin al conducătorului ministerului coordonator,
în termen de 30 de zile de la intrarea în vigoare a
prezentei hotărâri, și cuprinde, pe lângă structura
organizatorică prevăzută la alin. (1), și următoarele
compartimente: Compartimentul juridic, Compartimentul de
marketing, Compartimentul financiar-contabil, Compartimentul
de audit și control financiar, Compartimentul de diseminare
a informațiilor, relații publice și mass-media.
(3) În funcție de specificul activității, prin decizie a
directorului general, cu aprobarea consiliului de
administrație, se pot organiza colective specializate sau
colective inderdisciplinare proprii ori în colaborare cu alte
unități din țară sau din străinătate.
CAPITOLUL V
Organele de conducere
Art. 6. — Conducerea institutului național este asigurată
de către:
a) consiliul de administrație;
b) comitetul de direcție;
c) directorul general.
Art. 7. — Orientarea și coordonarea activității tehnicoștiințifice din institutul național sunt asigurate de consiliul
științific.
Art. 8. — (1) Relațiile dintre subunitățile aflate în
structura institutului național, precum și relațiile acestora cu
terții sunt stabilite de directorul general, care poate acorda
împuterniciri de reprezentare în numele institutului național,
cu avizul consiliului de administrație.

5

(2) Conducătorii subunităților din structura institutului
național răspund în fața consiliului de administrație și a
directorului general pentru îndeplinirea tuturor atribuțiilor,
responsabilităților și competențelor încredințate de aceștia.
SECȚIUNEA 1
Consiliul de administrație

Art. 9. — (1) Consiliul de administrație este format din
7 membri, cetățeni români, numiți prin ordin al
conducătorului ministerului coordonator, la propunerea
conducerii autorității de la care aceștia provin, pentru un
mandat de 4 ani, care poate fi reînnoit.
(2) Din consiliul de administrație fac parte în mod
obligatoriu:
a) directorul general al institutului național, care este
președintele consiliului de administrație;
b) președintele Consiliului științific al institutului național;
c) un reprezentant al autorității de stat pentru cercetaredezvoltare;
d) un reprezentant al Ministerului Finanțelor Publice;
e) un reprezentant al Ministerului Muncii, Solidarității
Sociale și Familiei;
f) doi specialiști din domeniu, propuși de ministerul
coordonator.
(3) Revocarea membrilor consiliului de administrație se
face de același organ care a făcut numirea, în caz de
abateri sau de nerespectare a îndatoririlor ce le revin.
Art. 10. — (1) Membrii consiliului de administrație își
păstrează calitatea de angajat la instituția sau la unitatea
de la care provin, precum și toate drepturile și obligațiile
derivând din această calitate.
(2) Pentru activitatea desfășurată, în calitate de membru
al consiliului de administrație, aceștia beneficiază de o
indemnizație lunară stabilită de consiliul de administrație,
dar nu mai mult de 20% din salariul de bază al directorului
general al institutului național.
(3) Persoanele numite ca membri ai consiliului de
administrație nu pot face parte din mai mult de două
consilii de administrație ale institutelor naționale și nu pot
participa, în aceeași calitate, la alte unități cu care institutul
național are relații contractuale sau interese concurente.
(4) Sunt incompatibili cu calitatea de membru al
consiliului de administrație cei care, personal, soțul/soția ori
rudele până la gradul al doilea inclusiv, sunt în același
timp patroni sau asociați la alte unități cu același profil ori
cu care institutul național se află în relații comerciale
directe.
Art. 11. — (1) Consiliul de administrație are, în
principal, următoarele atribuții:
a) aprobă, la propunerea consiliului științific, strategia și
programele concrete de dezvoltare a institutului național, de
introducere a unor tehnologii de vârf și de modernizare a
celor existente, în concordanță cu strategia generală a
domeniului propriu de activitate;
b) propune modificarea structurii organizatorice și
funcționale a institutului național, înființarea, desființarea și
comasarea de subunități din structura acestuia;
c) analizează și avizează proiectul bugetului de venituri
și cheltuieli, care se depune la ministerul coordonator în
vederea aprobării conform reglementărilor legale;
d) analizează și avizează situațiile financiare anuale, pe
care le supune spre aprobare ministerului coordonator, și
aprobă raportul de gestiune asupra activității desfășurate
de institutul național în anul precedent;
e) analizează realizarea criteriilor de performanță și
raportarea trimestrială privind activitatea realizată de

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 864/22.IX.2004

institutul național și aprobă măsuri pentru desfășurarea
acesteia în condiții de echilibru al bugetului de venituri și
cheltuieli;
f) analizează, aprobă sau, după caz, propune spre
aprobare, potrivit prevederilor legale, investițiile care
urmează a fi realizate de institutul național;
g) propune spre aprobare majorarea sau diminuarea
patrimoniului, precum și concesionarea sau închirierea unor
bunuri din patrimoniul institutului național, în condițiile legii;
h) aprobă valorificarea bunurilor proprii dobândite, cu
respectarea prevederilor legale;
i) aprobă volumul creditelor bancare prevăzute la art. 32
și stabilește modul de rambursare a acestora;
j) aprobă utilizarea disponibilităților în valută;
k) aprobă mandatul pentru negocierea contractului
colectiv de muncă;
l) aprobă criteriile și comisiile de concurs pentru
ocuparea posturilor vacante din cadrul institutului național.
(2) Consiliul de administrație exercită orice alte atribuții
stabilite potrivit prevederilor legale.
Art. 12. — Consiliul de administrație își desfășoară
activitatea pe baza regulamentului propriu de organizare și
funcționare, avizat de ministerul coordonator. Acesta
hotărăște în problemele privind activitatea institutului
național, cu excepția celor care, potrivit legii, sunt date în
competența altor organe.
Art. 13. — (1) Consiliul de administrație se întrunește o
dată pe lună sau ori de câte ori interesele institutului
național o cer, la convocarea președintelui sau, după caz,
a vicepreședintelui, precum și la solicitarea unei treimi din
numărul membrilor consiliului de administrație.
(2) Dezbaterile consiliului de administrație sunt conduse
de președintele consiliului, iar în lipsa acestuia, de
vicepreședinte, ales de către membrii acestuia.
Art. 14. — (1) Consiliul de administrație își desfășoară
activitatea în prezența a cel puțin două treimi din numărul
membrilor săi. Dacă nu este îndeplinită această condiție,
ședința consiliului de administrație poate fi reprogramată
într-un interval de cel mult 15 zile, având aceeași ordine
de zi.
(2) Hotărârile consiliului de administrație se iau cu
majoritatea voturilor membrilor prezenți, dar nu mai puțin
de jumătate plus unu din numărul total al membrilor.
Art. 15. — La ședințele consiliului de administrație
participă în calitate de invitat permanent un reprezentant al
sindicatului reprezentativ din institutul național sau un
reprezentant al salariaților, în cazul în care aceștia nu sunt
constituiți în sindicat.
Art. 16. — Pentru luarea unor decizii vizând probleme
complexe, consiliul de administrație poate atrage în
activitatea de analiză consilieri și consultanți din diferite
sectoare de activitate. Activitatea acestora va fi remunerată
conform prevederilor legale.
Art. 17. — (1) Membrii consiliului de administrație sunt
răspunzători, în condițiile legii, pentru îndeplinirea atribuțiilor
ce le revin și răspund solidar pentru gestionarea
patrimoniului institutului național.
(2) Membrii consiliului de administrație care s-au abținut
ori s-au împotrivit luării unei decizii ce s-a dovedit
păgubitoare pentru institutul național nu răspund, dacă au
consemnat expres punctul lor de vedere în registrul de
ședințe al consiliului de administrație și dacă au anunțat în
scris despre aceasta ministerul coordonator.
(3) Membrii consiliului de administrație care nu au
respectat prevederile art. 10 alin. (3) și (4) răspund, potrivit
legii, pentru daunele cauzate institutului național ca urmare
a acestui fapt.

Art. 18. — În primul trimestru al fiecărui an consiliul de
administrație prezintă ministerului coordonator un raport
asupra activității desfășurate în anul precedent și asupra
programului de activitate pentru anul în curs.
Art. 19. — Secretariatul consiliului de administrație este
asigurat de institutul național. Atribuțiile secretariatului sunt
prevăzute în regulamentul de organizare și funcționare a
consiliului de administrație.
SECȚIUNEA a 2-a
Comitetul de direcție

Art. 20. — (1) Conducerea operativă a institutului
național este asigurată de un comitet de direcție compus
din directorul general și conducătorii principalelor
compartimente aflate în structura organizatorică a institutului
național.
(2) La ședințele comitetului de direcție participă în
calitate de invitat permanent un reprezentant al sindicatului
reprezentativ din institutul național sau un reprezentant al
salariaților, în cazul în care aceștia nu sunt constituiți în
sindicat.
Art. 21. — (1) Comitetul de direcție exercită atribuții și
are răspunderi în limita competențelor propuse de directorul
general și aprobate de consiliul de administrație.
(2) Comitetul de direcție stabilește acțiunile concrete
necesare pentru realizarea obiectivelor rezultate din:
a) strategia programelor de dezvoltare a institutului
național;
b) programul anual de cercetare-dezvoltare;
c) bugetul de venituri și cheltuieli;
d) programul de investiții;
e) sistemul de asigurare a calității;
f) alte obligații.
Art. 22. — Comitetul de direcție se întrunește lunar și
ori de câte ori interesele institutului național o impun, la
convocarea directorului general sau, după caz, a
înlocuitorului acestuia.
Art. 23. — (1) La nivelul subunităților institutului național
se organizează și funcționează comitetul de conducere,
care își desfășoară activitatea în conformitate cu propriul
regulament de organizare și funcționare, aprobat de
consiliul de administrație al institutului național, și este
prezidat de directorul subunității respective. Comitetul de
conducere este compus din directorul subunității respective
și conducătorii principalelor compartimente din structura
organizatorică a subunității respective.
(2) Comitetul de conducere exercită atribuții și are
răspunderi în limita competențelor stabilite de directorul
general al institutului național și aprobate de consiliul de
administrație.
SECȚIUNEA a 3-a
Directorul general

Art. 24. — (1) Activitatea curentă a institutului național
este condusă de directorul general, numit pentru o
perioadă de 4 ani, pe baza rezultatelor concursului de
selecție organizat conform metodologiei elaborate de
autoritatea de stat pentru cercetare-dezvoltare. La expirarea
acestui termen, în funcție de performanțele realizate,
numirea directorului general poate fi prelungită pentru o
perioadă de cel mult 4 ani.
(2) Numirea și eliberarea din funcție a directorului
general se fac prin ordin al conducătorului ministerului
coordonator.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 864/22.IX.2004
Art. 25. — Directorul general are, în principal,
următoarele atribuții și responsabilități:
a) reprezintă, personal sau prin delegat, interesele
institutului național în relațiile cu celelalte organe, organizații
și agenți economici, precum și cu persoane fizice din țară
și din străinătate;
b) stabilește atribuțiile, competențele și relațiile la nivelul
subunităților și departamentelor/compartimentelor de la toate
nivelurile organizatorice ale institutului național, precum și
relațiile acestora cu terții, cu avizul consiliului de
administrație;
c) propune consiliului de administrație modificarea
structurii organizatorice și funcționale a institutului național;
d) numește directorii și conducătorii compartimentelor
din structura organizatorică a institutului național, în urma
concursului organizat pe baza criteriilor propuse de
comitetul de direcție, și îi revocă, după caz, cu avizul
consiliului de administrație;
e) angajează și concediază personalul institutului
național conform prevederilor legale și ale contractului
colectiv de muncă;
f) asigură negocierea contractului colectiv de muncă la
nivelul institutului național și a salariilor personalului
acestuia, prin comitetul de direcție; aprobă salariile
rezultate din negocierea directă;
g) răspunde de administrarea întregului patrimoniu, cu
respectarea prevederilor legale;
h) adoptă măsuri și urmărește realizarea operațiunilor
de comerț interior și de import-export, prin compartimentele
proprii specializate;
i) analizează lunar stadiul valorificării rezultatelor
cercetării, inclusiv activitatea compartimentului de marketing;
j) are atribuții și răspunderi similare unui ordonator de
credite pentru sumele alocate institutului național de la
bugetul de stat;
k) poate delega, în condițiile legii, o parte din atribuțiile
sale celorlalte persoane din conducerea institutului național;
l) exercită orice alte atribuții care îi sunt delegate de
consiliul de administrație.
SECȚIUNEA a 4-a
Consiliul științific

Art. 26. — (1) Consiliul științific este format din 5—15
membri reprezentând principalele compartimente din cadrul
institutului național care desfășoară activități de cercetaredezvoltare.
(2) Consiliul științific este alcătuit din cercetători cu
realizări deosebite în domeniu, salariați ai institutului
național, aleși pe 4 ani, prin vot secret, de către cadrele
cu studii superioare din institutul național.
(3) Din consiliul științific fac parte, de drept, directorul
general și directorul științific al institutului național.
(4) Consiliul științific este condus de un președinte și un
vicepreședinte, aleși, prin vot secret, de către membrii
consiliului.
(5) Consiliul științific se organizează și funcționează în
conformitate cu regulamentul propriu, aprobat de consiliul
de administrație.
Art. 27. — Atribuțiile principale ale consiliului științific
sunt următoarele:
a) participă la elaborarea strategiei de dezvoltare a
activității de cercetare-dezvoltare a domeniului și la
elaborarea planurilor proprii de cercetare-dezvoltare;
b) analizează, avizează și urmărește realizarea lucrărilor
de cercetare științifică;

7

c) propune spre aprobare consiliului de administrație
programul anual de cercetare-dezvoltare și inovare al
institutului național;
d) avizează hotărârile consiliului de administrație, care
implică politica de cercetare a institutului național și a
ramurii;
e) propune măsuri pentru perfecționarea profesională și
încadrarea personalului de cercetare în grade profesionale;
f) organizează și coordonează desfășurarea
manifestărilor cu caracter științific;
g) avizează acțiunile de cooperare, interne și
internaționale, cu scop științific;
h) avizează acordarea de burse de studii și stagii de
perfecționare în țară și în străinătate.
CAPITOLUL VI
Bugetul de venituri și cheltuieli și execuția acestuia.
Relații financiare
Art. 28. — (1) Institutul național întocmește anual
bugetul de venituri și cheltuieli și situațiile financiare anuale
potrivit normelor metodologice elaborate de Ministerul
Finanțelor Publice.
(2) Situațiile financiare anuale se aprobă de către
ministerul coordonator, în condițiile legii.
Art. 29. — (1) Veniturile și cheltuielile institutului național
se stabilesc prin buget pentru fiecare exercițiu financiar.
(2) Bugetul de venituri și cheltuieli se întocmește pe
baza indicatorilor de performanță stabiliți de ministerul
coordonator și se aprobă prin ordin al ministrului
coordonator, cu avizul Ministerului Finanțelor Publice și al
Ministerului Muncii, Solidarității Sociale și Familiei.
Art. 30. — Institutul național determină anual volumul de
venituri de realizat și de cheltuieli totale de efectuat,
corelat cu contractele încheiate pentru activitatea
programată.
Art. 31. — (1) Salariile individuale ale personalului se
stabilesc prin negociere, conform reglementărilor legale și
prevederilor contractului colectiv de muncă, în limita
fondului total destinat plății salariilor, prevăzut în bugetul de
venituri și cheltuieli stabilit potrivit legii.
(2) Salariul de bază al directorului general se stabilește
prin ordin al conducătorului ministerului coordonator, potrivit
reglementărilor legale în vigoare.
Art. 32. — (1) Pentru acoperirea cheltuielilor curente, în
situația în care, în cursul unui an, resursele financiare ale
institutului național nu sunt suficiente, acesta poate
contracta credite bancare în valoare de cel mult 20% din
veniturile brute realizate în anul precedent.
(2) Contractarea de credite peste plafonul stabilit se
efectuează cu aprobarea ministerului coordonator, pe baza
avizului prealabil al Ministerului Finanțelor Publice.
Art. 33. — (1) Institutul național hotărăște cu privire la
investițiile ce urmează a fi realizate potrivit obiectului său
de activitate, finanțarea efectuându-se din surse proprii și
din credite bancare, precum și din surse bugetare, prin
ministerul coordonator, potrivit legii.
(2) Ministerul coordonator va cuprinde în bugetul său de
venituri și cheltuieli fondurile necesare realizării unor
investiții, dotări, achiziționări de aparatură, echipamente și
instalații pentru institutul național.
(3) Execuția investițiilor prevăzute la alin. (1) și (2) se
adjudecă potrivit legii.
Art. 34. — (1) Operațiunile de încasări și plăți ale
institutului național se efectuează prin conturi deschise la
bănci comerciale și prin unități de trezorerie, cu sediul în
România.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 864/22.IX.2004

(2) Institutul național poate efectua operațiuni de
încasări și plăți în lei și în valută prin casieria proprie, cu
respectarea nivelului plafonului de casă și a normativelor
de disciplină financiar-valutară stabilite prin actele normative
în vigoare.
(3) Institutul național poate efectua operațiuni de comerț
exterior aferente obiectului său de activitate, potrivit legii.
Operațiunile de încasări și plăți cu străinătatea se vor
efectua prin conturi bancare deschise la unitățile bancare
specializate, cu sediul în România.
Art. 35. — Institutul național își va organiza controlul
financiar preventiv propriu și auditul financiar potrivit legii.

CAPITOLUL VII
Reglementarea litigiilor
Art. 36. — Litigiile institutului național cu persoane fizice
sau cu persoane juridice, nesoluționate pe cale amiabilă,
sunt supuse spre rezolvare instanțelor judecătorești române
de drept comun.
CAPITOLUL VIII
Dispoziții finale
Art. 37. — Statutul de institut național se reînnoiește
periodic prin reacreditare, care are loc într-un interval de
maximum 5 ani, sau la modificarea obiectului de activitate
al institutului național.

ACTE ALE FONDULUI ROMÂN DE DEZVOLTARE SOCIALĂ
FONDUL ROMÂN DE DEZVOLTARE SOCIALĂ

HOTĂRÂRE
privind aprobarea Manualului de operare al subcomponentei îSchema de dezvoltare socială
pentru comunitățile miniere“ (SDSCM) din cadrul părții B îAtenuarea impactului social“
a Proiectului îÎnchiderea minelor și atenuarea impactului social“
În condițiile prevederilor art. 17 și ale art. 18 alin. (1)—(3) din Legea nr. 129/1998 privind înființarea, organizarea
și funcționarea Fondului Român de Dezvoltare Socială, republicată,
Consiliul Director al Fondului Român de Dezvoltare Socială h o t ă r ă ș t e:
Art. 1. — (1) Se aprobă conținutul Manualului de
operare al subcomponentei îSchema de dezvoltare socială
pentru comunitățile miniere“ (SDSCM) din cadrul părții B
îAtenuarea impactului social“ a Proiectului îÎnchiderea
minelor și atenuarea impactului social“.
(2) Documentul menționat la alin. (1) formează obiectul
anexei*) care face parte integrantă din prezenta hotărâre.

Art. 2. — Manualul de operare al subcomponentei
SDSCM va fi publicat în Monitorul Oficial al României,
Partea I, după amendarea**) Acordului de împrumut
nr. 4509 RO dintre România și Banca Internațională pentru
Reconstrucție și Dezvoltare, ratificat prin Ordonanța
Guvernului nr. 11/2000, cu modificările și completările
ulterioare.

Președintele Fondului Român de Dezvoltare Socială,
Romeo Postelnicu
București, 17 noiembrie 2003.
Nr. 3/VII.
*) Anexa se publică ulterior în Monitorul Oficial al României, Partea I, nr. 864 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“.
**) Condiția publicării, constând în amendarea Acordului de împrumut sus-menționat, a fost îndeplinită la data de 18 mai 2004 prin publicarea
în Monitorul Oficial al României, Partea I, nr. 442 din 18 mai 2004 a Hotărârii Guvernului nr. 673/2004 pentru aprobarea amendamentelor convenite
între Guvernul României și Banca Internațională pentru Reconstrucție și Dezvoltare, prin schimb de scrisori semnate la Zagreb la 22 octombrie 2003 și
la 6 februarie 2004 și la București la 9 iulie 2003 și la 18 februarie 2004, la Acordul de împrumut dintre România și Banca Internațională pentru
Reconstrucție și Dezvoltare privind finanțarea Proiectului de închidere a minelor și de atenuare a impactului social, în valoare de 44,5 milioane dolari
S.U.A., semnat la București la 13 octombrie 1999.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 864/22.IX.2004 conține 8 pagini.

Prețul de vânzare 8.500 lei

ISSN 1453—4495

PDF compression, OCR, web-optimization with CVISION's PdfCompressor

