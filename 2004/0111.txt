PARTEA

Anul 172 (XVI) Ñ Nr. 111

I

Joi, 5 februarie 2004

LEGI, DECRETE, HOTÃRÂRI ȘI ALTE ACTE
SUMAR

Nr.

Pagina

Nr.
ACTE ALE ORGANELOR DE SPECIALITATE
ALE ADMINISTRAÞIEI PUBLICE CENTRALE

HOTÃRÂRI ALE GUVERNULUI ROMÂNIEI
60.

71.

72.

Ñ Hotãrâre privind modificarea și completarea
Normelor metodologice pentru punerea în aplicare
a prevederilor Legii nr. 152/1998 privind înființarea
Agenției Naționale pentru Locuințe, aprobate prin
Hotãrârea Guvernului nr. 962/2001 .........................

88.

1Ð6

Ñ Hotãrâre privind aprobarea bugetului de venituri
și cheltuieli pe anul 2004 al Autoritãții pentru
Valorificarea Activelor Bancare.................................

6

Ñ Hotãrâre privind redobândirea cetãțeniei
române de cãtre unele persoane ............................

7

HOTÃRÂRI

ALE

Pagina

Ñ Ordin al ministrului agriculturii, pãdurilor, apelor
și mediului privind componența nominalã a
Comisiei pentru acreditarea organismelor de
inspecție și certificare în sectorul de agriculturã
ecologicã pentru activitatea de inspecție și control
al operatorilor pe teritoriul României .......................

7Ð8

ACTE ALE BÃNCII NAÞIONALE A ROMÂNIEI
2.

Ñ Circularã privind nivelul ratei dobânzii de
referințã a Bãncii Naționale a României, valabil
în luna februarie 2004 ..............................................

GUVERNULUI

8

ROMÂNIEI

GUVERNUL ROMÂNIEI

HOTÃRÂRE
privind modificarea și completarea Normelor metodologice
pentru punerea în aplicare a prevederilor Legii nr. 152/1998
privind înființarea Agenției Naționale pentru Locuințe,
aprobate prin Hotãrârea Guvernului nr. 962/2001
În temeiul art. 108 din Constituția României, republicatã, și al art. II din Ordonanța de urgențã a Guvernului
nr. 83/2003 pentru modificarea Legii nr. 152/1998 privind înființarea Agenției Naționale pentru Locuințe, aprobatã cu modificãri prin Legea nr. 543/2003,
Guvernul României

adoptã prezenta hotãrâre.

Art. I. Ñ Normele metodologice pentru punerea în aplicare a prevederilor Legii nr. 152/1998 privind înființarea
Agenției Naționale pentru Locuințe, aprobate prin Hotãrârea
Guvernului nr. 962/2001, publicatã în Monitorul Oficial

al României, Partea I, nr. 626 din 4 octombrie 2001, cu
modificãrile și completãrile ulterioare, se modificã și se
completeazã dupã cum urmeazã:

2

MONITORUL OFICIAL AL ROMÂNIEI, PARTEA I, Nr. 111/5.II.2004

1. Articolul 3 va avea urmãtorul cuprins:
”Art. 3. Ñ Tinerii, în sensul prevederilor art. 62 alin. (1)
din Legea nr. 152/1998, sunt persoane majore, în vârstã
de pânã la 35 de ani, titulari ai cererilor de creditare, titulari ai contractelor de credit ipotecar pentru construirea,
cumpãrarea, reabilitarea, consolidarea și extinderea
locuințelor și/sau titulari ai contractelor de construire a
locuințelor prin Agenția Naționalã pentru Locuințe sau, dupã
caz, titulari ai cererilor și repartițiilor pentru locuințele realizate în cadrul programului de construcții de locuințe pentru
tineri, destinate închirierii, derulate prin Agenția Naționalã
pentru Locuințe.,,
2. Alineatul (2) al articolului 4 va avea urmãtorul
cuprins:
”(2) În fundamentarea prevãzutã la alin. (1) se cuprind
cu prioritate sumele necesare acoperirii cererilor de creditare efectuate de tineri în vederea construirii sau cumpãrãrii
de locuințe.,,
3. La alineatul (1) teza a II-a a articolului 10, sintagma
”acordate de Agenția Naționalã pentru Locuințe,, se
înlocuiește cu termenul ”ipotecare,,.
4. Articolul 11 va avea urmãtorul cuprins:
”Art. 11. Ñ Cererile de creditare pentru locuințe, formulate de tineri, vor fi rezolvate cu prioritate.,,
5. La alineatul (2) al articolului 12, sintagma ”Institutul
Național pentru Statisticã,, se înlocuiește cu sintagma
”Institutul Național de Statisticã,,.
6. Dupã alineatul (4) al articolului 12 se introduc douã
noi alineate, alineatele (41) și (42), cu urmãtorul cuprins:
”(41) Pentru construcțiile de locuințe realizate în cadrul
programelor derulate de Agenția Naționalã pentru Locuințe
și a cãror finanțare se asigurã din credite ipotecare acordate de bãnci sau de alte instituții financiare autorizate,
reactualizarea valorii contractelor de antreprizã generalã se
suportã din resurse ce se stabilesc prin convenții încheiate
de agenție cu creditorii respectivi.
(42) În structura prețului locuințelor realizate în condițiile
prevãzute la alin. (41) va fi cuprinsã o cotã de 3% care se
constituie venituri ale Agenției Naționale pentru Locuințe
destinate acoperirii cheltuielilor efectuate pentru realizarea
montajului financiar necesar, contractarea serviciilor de proiectare, contractarea și urmãrirea lucrãrilor de execuție,
conform prevederilor contractelor de mandat încheiate cu
beneficiarii de credite, cu respectarea legislației în vigoare.,,
7. Articolul 14 va avea urmãtorul cuprins:
”Art. 14. Ñ (1) Consiliile locale sau, dupã caz, consiliile
județene vor stabili mãsurile necesare pentru luarea în evidențã și analiza solicitãrilor de locuințe pentru tineri, destinate închirierii. În acest scop vor stabili și vor da publicitãții
locul de primire a solicitãrilor și actele justificative necesare.
(2) Pentru locuințele destinate închirierii unor tineri specialiști din învãțãmânt și sãnãtate, evidența și analiza solicitãrilor se realizeazã prin grija consiliilor locale sau, dupã
caz, a consiliilor județene, în colaborare cu autoritãțile
publice centrale interesate și cu serviciile descentralizate în
teritoriu ale acestora, cu respectarea prezentelor norme
metodologice.
(3) Solicitãrile/cererile privind repartizarea de locuințe
pentru tineri, destinate închirierii, vor fi înregistrate în ordinea primirii acestora și vor fi analizate de comisii sociale
care se vor constitui în acest scop prin dispoziție a primarilor comunelor, orașelor, municipiilor, respectiv ai sectoarelor municipiului București, sau, dupã caz, prin dispoziție a
președinților consiliilor județene.
(4) Stabilirea ordinii de prioritate în soluționarea cererilor
înregistrate în condițiile alin. (1) și (3), precum și repartizarea

locuințelor se realizeazã dupã criterii în care sunt incluse
în mod obligatoriu criteriile-cadru din anexa nr. 11.
Adoptarea acestor criterii, inclusiv a celor care suplimenteazã și/sau nuanțeazã criteriile-cadru, precum și stabilirea
sistemului de punctare a tuturor criteriilor se fac numai cu
avizul Ministerului Transporturilor, Construcțiilor și
Turismului.
(5) Componența comisiilor sociale și criteriile de stabilire a ordinii de prioritate în soluționarea cererilor se aprobã
de consiliile locale, la propunerea primarilor comunelor,
orașelor, municipiilor, respectiv ai sectoarelor municipiului
București, sau, dupã caz, de consiliile județene, la propunerea președintelui consiliului județean, cu respectarea prevederilor prezentelor norme metodologice. Pentru analizarea
cererilor de locuințe destinate închirierii, efectuate de tineri
specialiști din învãțãmânt și sãnãtate, componența comisiilor sociale va fi asiguratã majoritar din membri cu atribuții
în domeniu, la propunerea autoritãților publice centrale interesate și/sau a serviciilor descentralizate ale acestora din
teritoriu.
(6) Solicitarea avizului Ministerului Transporturilor,
Construcțiilor și Turismului, prevãzut la alin. (4), se efectueazã de autoritãțile prevãzute la alin. (1) și (3), o datã
cu transmiterea inventarului locuințelor pentru tineri, destinate închirierii, propuse a fi finanțate în cadrul programului
aprobat, conform art. 18, sau ori de câte ori se considerã
necesarã modificarea criteriilor și/sau a punctajelor aferente,
în vederea adaptãrii acestora la situații care diferã de cele
stabilite inițial. Solicitarea va fi însoțitã de o notã de fundamentare a criteriilor și/sau a punctajelor propuse.
(7) Locuințele pentru tineri, destinate închirierii, repartizate dupã criterii care nu sunt avizate și aprobate în
condițiile prevederilor alin. (5) și (6), intrã sub incidența
prevederilor art. 62 alin. (4) din Legea nr. 152/1998.
(8) În analizarea cererilor privind repartizarea de locuințe
pentru tineri, destinate închirierii, localitatea de domiciliu,
respectiv zona de rezidențã, nu poate face obiectul stabilirii unor criterii de prioritate.,,
8. Articolul 15 va avea urmãtorul cuprins:
”Art. 15. Ñ (1) În urma analizãrii cererilor de locuințe
pentru tineri, destinate închirierii, comisiile sociale vor prezenta consiliilor locale sau, dupã caz, consiliilor județene
propuneri privind modul de soluționare a acestora, luând în
considerare folosirea spațiului locativ existent, precum și
construirea de locuințe noi în condițiile prezentelor norme
metodologice.
(2) Listele privind solicitãrile de locuințe, hotãrârile consiliilor locale sau, dupã caz, hotãrârile consiliilor județene în
legãturã cu acordarea prioritãților, precum și criteriile care
au stat la baza stabilirii acestora vor fi date publicitãții prin
afișare într-un loc accesibil publicului.
(3) Contestațiile cu privire la acordarea prioritãților se
vor adresa primarului sau, dupã caz, președintelui consiliului județean, în termen de 7 zile de la afișarea listelor
prevãzute la alin. (2). Primarul sau, dupã caz, președintele
consiliului județean va asigura soluționarea contestațiilor în
termen de 15 zile de la primire, în condițiile legii.,,
9. Alineatul (1) al articolului 16 va avea urmãtorul
cuprins:
”Art. 16. Ñ (1) Pentru realizarea de construcții noi de
locuințe pentru tineri, destinate închirierii, consiliile locale
sau, dupã caz, consiliile județene rãspund de punerea la
dispoziție a terenurilor și de asigurarea acestora cu utilitãți
și dotãri edilitare necesare, conform documentației
urbanistice.,,

MONITORUL OFICIAL AL ROMÂNIEI, PARTEA I, Nr. 111/5.II.2004
10. Dupã alineatul (11) al articolului 16 se introduce un
nou alineat, alineatul (12), cu urmãtorul cuprins:
”(12) Pentru realizarea de construcții noi de locuințe
destinate închirierii unor tineri specialiști din învãțãmânt și
sãnãtate, autoritãțile publice centrale interesate rãspund de
punerea la dispoziție a terenurilor. Terenurile care nu
aparțin domeniului public al unitãților administrativ-teritoriale
se pun la dispoziție în condițiile schimbãrii corespunzãtoare
a regimului juridic al proprietãții asupra acestora și prin trecerea lor în administrarea consiliilor locale sau, dupã caz,
a consiliilor județene, potrivit legii.,,
11. Alineatul (2) al articolului 16 va avea urmãtorul
cuprins:
”(2) Necesitatea și oportunitatea realizãrii unor construcții
de locuințe pentru tineri, destinate închirierii, vor fi stabilite
prin studii de prefezabilitate promovate și aprobate de consiliile locale sau, dupã caz, de consiliile județene. Studiile
de prefezabilitate se finanțeazã din surse prevãzute în
bugetele proprii ale consiliilor locale sau, dupã caz, ale
consiliilor județene.,,
12. Alineatul (1) al articolului 17 va avea urmãtorul
cuprins:
”Art. 17. Ñ (1) Pentru obiectivele noi de investiții aprobate în condițiile prevãzute de art. 16 alin. (2), consiliile
locale sau, dupã caz, consiliile județene vor finanța din
surse proprii și vor realiza studii de fezabilitate pe care le
vor transmite Agenției Naționale pentru Locuințe pentru a fi
supuse aprobãrii potrivit legii.,,
13. Articolul 18 va avea urmãtorul cuprins:
”Art. 18. Ñ În vederea cuprinderii obiectivelor de
investiții prevãzute de art. 17 în programul de realizare a
locuințelor pentru tineri, destinate închirierii, consiliile locale
sau, dupã caz, consiliile județene vor întocmi, vor actualiza
și vor transmite anual inventarul, conform modelului
prevãzut în anexa nr. 1a), cel mai târziu pânã în data de
15 mai a fiecãrui an.,,
14. Dupã articolul 19 se introduce un nou articol,
articolul 191, cu urmãtorul cuprins:
”Art. 191. Ñ (1) În aplicarea prevederilor art. 62 alin. (2)
din Legea nr. 152/1998, dupã finalizarea lucrãrilor de construcție a locuințelor pentru tineri, destinate închirierii, acestea fac obiectul proprietãții publice a unitãților
administrativ-teritoriale în care sunt amplasate și se administreazã de consiliile locale ale comunelor, orașelor, municipiilor, respectiv ale sectoarelor municipiului București, sau,
dupã caz, se administreazã de consiliile județene, în
condițiile legii.
(2) În cazul în care terenurile aferente locuințelor
prevãzute la alin. (1) sunt în proprietatea privatã a unitãților
administrativ-teritoriale sau în proprietatea publicã ori privatã
a statului, acestea se transmit, fãrã platã, în proprietatea
publicã a unitãților administrativ-teritoriale în care sunt
amplasate și în administrarea consiliilor locale ale comunelor, orașelor, municipiilor, respectiv ale sectoarelor municipiului București, sau, dupã caz, în administrarea consiliilor
județene, în conformitate cu legislația în vigoare.
(3) Predarea-preluarea locuințelor prevãzute la alin. (1)
și, dupã caz, a terenurilor aferente prevãzute la alin. (2) se
face o datã cu recepția la terminarea lucrãrilor, prin protocol încheiat între Agenția Naționalã pentru Locuințe și cei
interesați, în condițiile stabilite conform prevederilor art. 19
alin. (3) lit. d), respectiv art. 19 alin. (31).,,
15. Alineatul (3) al articolului 21 va avea urmãtorul
cuprins:
”(3) În promovarea obiectivelor de investiții se poate avea
în vedere transformarea, modernizarea și/sau reabilitarea

3

unor construcții existente sau aflate în diferite stadii de
execuție, în condițiile legii.,,
16. Alineatul (5) al articolului 21 va avea urmãtorul
cuprins:
”(5) Construcțiile prevãzute la alin. (3), care nu fac
parte din domeniul public al statului sau al unitãților administrativ-teritoriale, pot fi incluse în programul de construcții
de locuințe pentru tineri, destinate închirierii, numai în
condițiile schimbãrii corespunzãtoare a regimului juridic al
proprietãții asupra respectivelor construcții și, dupã caz, a
regimului juridic al proprietãții asupra terenului pe care sunt
amplasate, potrivit legii.,,
17. Alineatul (1) al articolului 21 1 va avea urmãtorul
cuprins:
”Art. 211. Ñ (1) În aplicarea prevederilor art. 241 din
Legea nr. 152/1998, construcția de locuințe din lemn va fi
promovatã prin obiective de investiții distincte și/sau prin
obiecte distincte în cadrul unor obiective de investiții din
programul de construcții de locuințe pentru tineri, destinate
închirierii.,,
18. Alineatul (1) al articolului 24 va avea urmãtorul
cuprins:
”Art. 24. Ñ (1) Dupã aprobarea studiilor de fezabilitate
și dupã aprobarea finanțãrii programului de investiții prin
legea bugetului de stat anual, Agenția Naționalã pentru
Locuințe organizeazã și desfãșoarã, potrivit legislației privind achizițiile publice, procedurile pentru achiziția proiectãrii
și execuției lucrãrilor sau, dupã caz, procedurile pentru
achiziția execuției lucrãrilor, pe baza documentației tehnice
elaborate.,,
19. Alineatul (2) al articolului 25 va avea urmãtorul
cuprins:
”(2) În devizul general al investiției se vor evidenția și
cheltuielile din capitolul A al listei din anexa nr. 2a), decontate și/sau prevãzute a se finanța și deconta pentru finalizarea și punerea în funcțiune a obiectivului de investiții.,,
20. Alineatul (4) al articolului 25 va avea urmãtorul
cuprins:
”(4) Supravegherea tehnico-economicã a lucrãrilor de
construcții-montaj se realizeazã de Agenția Naționalã pentru
Locuințe prin personal propriu atestat, angajați cu contract
sau prin unitãți de consultanțã, în conformitate cu reglementãrile în vigoare.,,
21. Articolul 27 va avea urmãtorul cuprins:
”Art. 27. Ñ (1) Finanțarea construcției de locuințe pentru tineri, destinate închirierii, se efectueazã conform prezentelor norme metodologice și prevederilor legale în
vigoare privind investițiile publice, din sursele prevãzute la
art. 2 alin. (11) din Legea nr. 152/1998.
(2) În situația în care în derularea finanțãrii programului
de construcții de locuințe pentru tineri, destinate închirierii,
resursele prevãzute anual cu aceastã destinație în bugetul
Ministerului Transporturilor, Construcțiilor și Turismului sunt
insuficiente și/sau nu sunt alocate în concordanțã cu programul de finanțare aprobat, Agenția Naționalã pentru
Locuințe poate avansa sumele necesare, din resursele proprii, cu acordul Ministerului Transporturilor, Construcțiilor și
Turismului care îndeplinește atribuțiile ordonatorului principal de credite.
(3) În aplicarea prevederilor art. 6 alin. (3) din Legea
nr. 152/1998, Agenția Naționalã pentru Locuințe va solicita
lunar Ministerului Transporturilor, Construcțiilor și Turismului
acordarea sumelor pentru reconstituirea resurselor proprii,
în baza unei situații întocmite conform modelului din anexa
nr. 12.
(4) Ministerul Transporturilor, Construcțiilor și Turismului
va aloca Agenției Naționale pentru Locuințe sumele cuvenite

4

MONITORUL OFICIAL AL ROMÂNIEI, PARTEA I, Nr. 111/5.II.2004

conform alin. (3), din creditele bugetare deschise pentru
finanțarea obiectivelor de investiții din cadrul programului
de construcții de locuințe pentru tineri, destinate închirierii,
în limita alocațiilor stabilite pe capitole de cheltuieli prin
legea bugetului de stat anual. Sumele nealocate pe anul
financiar în curs se fundamenteazã și se cuprind în bugetul Ministerului Transporturilor, Construcțiilor și Turismului
din anul urmãtor.,,
22. Articolul 32 va avea urmãtorul cuprins:
”Art. 32. Ñ Anexele nr. 1, 1a), 2, 2a) și 3Ñ12 fac
parte integrantã din prezentele norme metodologice.,,

23. Titlul de la litera A din Lista cheltuielilor de capital
necesare realizãrii obiectivelor de investiții privind construcția de locuințe pentru tineri, destinate închirierii,
defalcate pe surse de finanțare, cuprinsã în anexa-model
nr. 2a) la normele metodologice, va avea urmãtorul
cuprins:
”A. Consiliile locale sau, dupã caz, consiliile județene,
precum și agenții economici pot finanța urmãtoarele
cheltuieli:,,
24. Dupã anexa nr. 10 se introduc douã anexe noi, anexele nr. 11 și 12, cu urmãtorul cuprins:
”ANEXA Nr. 11
la normele metodologice

CRITERII-CADRU

pentru stabilirea ordinii de prioritate în soluționarea cererilor de locuințe
și în repartizarea locuințelor pentru tineri, destinate închirierii
A. Criterii restrictive:
1. Titularul cererii de locuințã, care poate deveni beneficiar al unei repartiții de locuințã pentru tineri, destinatã
închirierii, și titular al contractului de închiriere, trebuie sã
fie major, în vârstã de pânã la 35 de ani la data repartizãrii locuinței. Cererea de locuințã se efectueazã numai
individual și în nume propriu.
Acte doveditoare: copie autentificatã de pe actul de
naștere și/sau de pe actul de identitate.
2. Titularul cererii de locuințã și membrii familiei acestuia Ñ soț/soție, copii și/sau alte persoane aflate în
întreținerea acestuia Ñ trebuie sã nu deținã și sã nu fi
deținut o altã locuințã în proprietate și/sau sã nu fie beneficiarul unei alte locuințe pentru tineri, destinatã închirierii,
în localitatea în care a solicitat locuințã (pentru sectoarele
municipiului București aceastã restricție se referã la
nedeținerea în proprietate a unei locuințe în municipiul
București, indiferent în care sector al acestuia).
Acte doveditoare: declarații autentificate ale titularului
cererii și, dupã caz, ale soției/soțului și ale celorlalți membri
majori din familia acestuia.
N O T Ã:

Restricția nu are în vedere locuințe înstrãinate în urma
unei acțiuni de partaj sau locuințe trecute în proprietatea
statului în mod abuziv și care nu au fost retrocedate în
naturã.
3. Repartizarea locuințelor se face în limita fondului disponibil, luându-se în considerare atât locuințele libere din
fondul existent, cât și locuințele ce urmeazã a fi finalizate
în cadrul unor obiective de investiții aprobate și cuprinse în
programul de construcții de locuințe pentru tineri, destinate
închirierii.
N O T Ã:

Lista de prioritãți se stabilește anual.
Solicitanții înscriși în lista de prioritãți, cu respectarea
criteriilor prevãzute la pct. 1 și 2, și care nu pot beneficia
de repartizarea unei locuințe în limita fondului disponibil în
anul respectiv pot primi repartiții în anii urmãtori, în limita
fondului disponibil în fiecare an și în noua ordine de
prioritate stabilitã.
4. Titularul cererii de locuințã trebuie sã își desfãșoare
activitatea în localitatea în care sunt amplasate locuințele.
Pentru sectoarele municipiului București și comunele din
județul Ilfov limitrofe acestora, cuprinderea teritorialã la care

se referã aceastã cerințã se va stabili de consiliile locale,
cu avizul Ministerului Transporturilor, Construcțiilor și
Turismului, pentru fiecare amplasament al locuințelor, și se
va da publicitãții conform prevederilor art. 14 alin. (1) din
normele metodologice.
Acte doveditoare: adeverințã de la locul de muncã
însoțitã de o copie de pe cartea de muncã completatã la zi.
B. Criterii de ierarhizare stabilite prin punctaj
1. Situația locativã actualã:
1.1. chiriaș:
a) în aceeași localitate în care se aflã locul de muncã:
a1) spațiu din fond locativ de stat;
a2) spațiu din fond locativ privat;
b) în altã localitate decât cea în care se aflã locul
de muncã;
1.2. tolerat în spațiu:
a) în aceeași localitate în care se aflã locul de muncã;
b) în altã localitate decât cea în care se aflã locul
de muncã;
1.3. suprafața locuibilã deținutã (cu chirie, tolerat în
spațiu) Ñ m2/locatar sau membru al familiei solicitantului:
a) mai mare de 18 m2;
b) mai mare de 15 m2 și pânã la 18 m2 inclusiv;
c) mai mare de 12 m2 și pânã la 15 m2 inclusiv;
d) 8 m2 și pânã la 12 m2 inclusiv;
e) mai micã de 8 m2.
2. Stare civilã actualã:
2.1. stare civilã:
a) cãsãtorit;
b) necãsãtorit.
2.2. Numãr de persoane în întreținere:
a) copii;
b) alte persoane, indiferent de numãrul acestora.
3. Starea de sãnãtate actualã:
3.1. sãnãtos;
3.2. boala de care suferã solicitantul, un alt membru al
familiei sau aflat în întreținere, care necesitã însoțitor sau o
camerã în plus.
4. Vechimea cererii solicitantului:
4.1. pânã la 1 an;
4.2. între 1 an și 2 ani;
4.3. între 2 și 3 ani;
4.4. între 3 și 4 ani;
4.5. peste 4 ani.

5

MONITORUL OFICIAL AL ROMÂNIEI, PARTEA I, Nr. 111/5.II.2004
5. Venitul mediu net lunar/membru de familie:
5.1. mai mic decât salariul minim pe economie;
5.2. între salariul minim pe economie și venitul mediu
pe economie;
5.3. peste venitul mediu pe economie.
6. Nivelul de studii și/sau pregãtire profesionalã:
6.1. fãrã studii și fãrã pregãtire profesionalã;
6.2. cu școalã generalã, fãrã pregãtire profesionalã;
6.3. cu studii medii, fãrã pregãtire profesionalã;
6.4. cu studii medii sau profesionale de specialitate
și/sau cu studii superioare de scurtã duratã;
6.5. cu studii superioare.
7. Locul de muncã:
7.1. instituții publice de interes național și comunitar;
7.2. companii și regii autonome de interes național sau
local;
7.3. agenți economici;
7.4. alte locuri de muncã.
N O T Ã:

Criteriile de ierarhizare stabilite prin punctaj se aplicã
numai solicitanților de locuințã care au îndeplinit în totalitate criteriile specificate la lit. A.

Au prioritate în repartizarea unei locuințe tinerii proveniți
din casele de ocrotire socialã, care au împlinit vârsta de
18 ani, și solicitanții care au adoptat și/sau adoptã copii
din casele de ocrotire socialã.
În cazul înregistrãrii unor punctaje egale, solicitanții vor
fi departajați în funcție de situația locativã constatatã la
data efectivã a repartizãrii locuințelor, având prioritate,
numai în acest caz, solicitanții a cãror situație locativã este
sau poate deveni, în mod iminent, gravã. Dacã nici acest
criteriu nu este suficient, departajarea se poate face în
funcție de vechimea cererii solicitantului, luând în considerare data efectivã a înregistrãrii cererii (zi/lunã/an), având
prioritate, în acest caz, solicitantul a cãrui cerere are
vechime mai mare. În cazul în care departajarea nu se
poate efectua nici în baza acestor criterii, au prioritate solicitanții care au punctajul cel mai mare acordat pe baza criteriilor cu caracter de protecție socialã (starea civilã +
starea de sãnãtate actualã + venitul mediu net lunar pe
membru de familie).

ANEXA Nr. 12
la normele metodologice

SITUAÞIA

privind sumele avansate din resursele Agenției Naționale
pentru Locuințe și/sau sumele scadente pentru finanțarea programului de locuințe
pentru tineri, destinate închirierii, pe perioada É............É
Ñ mii lei Ñ
Nr.
crt.

Categorii de cheltuieli

Sume necesare
de încasat

Sume recuperate
sau încasate

Rest de încasat

0

1

2

3

4

I.

Sume avansate din resurse proprii,
pe capitole din devizul general
al investitorilor:
É....................................................É
É....................................................É
É....................................................É
É....................................................É

II.

Sume estimate aferente împrumuturilor:
Ñ rate scadente
Ñ dobânzi, comisioane, speze
Ñ alte costuri

Agenția Naționalã pentru Locuințe poartã întreaga rãspundere asupra actelor înscrise în
formular.
AGENÞIA NAÞIONALÃ
PENTRU LOCUINÞE

Director general
É..................É

Director general
adjunct economic,
É.........................É,,

MINISTERUL TRANSPORTURILOR,
CONSTRUCÞIILOR ȘI TURISMULUI

6

MONITORUL OFICIAL AL ROMÂNIEI, PARTEA I, Nr. 111/5.II.2004

25. În cuprinsul normelor metodologice, denumirea
”Ministerul Lucrãrilor Publice, Transporturilor și
Locuinței,, se înlocuiește cu denumirea ”Ministerul
Transporturilor, Construcțiilor și Turismului,,.
Art. II. Ñ Hotãrârea Guvernului nr. 962/2001 privind
aprobarea Normelor metodologice pentru punerea în aplicare a prevederilor Legii nr. 152/1998 privind înființarea

Agenției Naționale pentru Locuințe, publicatã în Monitorul
Oficial al României, Partea I, nr. 626 din 4 octombrie
2001, cu modificãrile și completãrile ulterioare, precum și
cu cele aduse prin prezenta hotãrâre, se va republica în
Monitorul Oficial al României, Partea I, dându-se textelor o
nouã numerotare.

PRIM-MINISTRU

ADRIAN NÃSTASE
Contrasemneazã:
Ministrul transporturilor, construcțiilor și turismului,
Miron Tudor Mitrea
Ministrul administrației și internelor,
Ioan Rus
Ministrul delegat pentru administrația publicã,
Gabriel Oprea
p. Ministrul finanțelor publice,
Gheorghe Gherghina,
secretar de stat
București, 22 ianuarie 2004.
Nr. 60.

GUVERNUL ROMÂNIEI

HOTÃRÂRE
privind aprobarea bugetului de venituri și cheltuieli pe anul 2004
al Autoritãții pentru Valorificarea Activelor Bancare
În temeiul art. 108 din Constituția României, republicatã, al art. 6 alin. (1) lit. e) din Ordonanța de urgențã a
Guvernului nr. 51/1998 privind valorificarea unor active bancare, republicatã, precum și al art. 7 din Ordonanța Guvernului
nr. 29/2002 privind instituirea unor mãsuri pentru recuperarea creanțelor statului și diminuarea datoriei publice, aprobatã
cu modificãri și completãri prin Legea nr. 324/2002,
Guvernul României adoptã prezenta hotãrâre.
Art. 1. Ñ Se aprobã bugetul de venituri și cheltuieli pe
anul 2004 al Autoritãții pentru Valorificarea Activelor
Bancare, cu defalcarea pe trimestre, prevãzut în anexa*)
care face parte integrantã din prezenta hotãrâre.
Art. 2. Ñ Cheltuielile totale aferente veniturilor totale
înscrise în bugetul de venituri și cheltuieli al Autoritãții pentru Valorificarea Activelor Bancare reprezintã limite maxime,
care nu pot fi depãșite decât în cazuri justificate și numai
cu aprobarea Guvernului.

Art. 3. Ñ (1) Nerespectarea prevederilor art. 2 constituie contravenție și se sancționeazã cu amendã de la
10.000.000 lei la 50.000.000 lei.
(2) Contravenției prevãzute la alin. (1) i se aplicã
dispozițiile Ordonanței Guvernului nr. 2/2001 privind regimul
juridic al contravențiilor, aprobatã cu modificãri și completãri
prin Legea nr. 180/2002, cu modificãrile ulterioare.
(3) Contravenția se constatã și amenda se aplicã de
cãtre organele de control financiar ale statului, împuternicite
potrivit legii, persoanelor vinovate de nerespectarea prevederilor prezentei hotãrâri.

PRIM-MINISTRU

ADRIAN NÃSTASE
Contrasemneazã:
p. Președintele Autoritãții pentru
Valorificarea Activelor Bancare,
Mircea Ursache
Ministrul delegat pentru coordonarea autoritãților de control,
Ionel Blãnculescu
Ministrul muncii, solidaritãții sociale și familiei,
Elena Dumitru
Ministrul finanțelor publice,
Mihai Nicolae Tãnãsescu
București, 29 ianuarie 2004.
Nr. 71.
*) Anexa se comunicã Autoritãții pentru Valorificarea Activelor Bancare.

MONITORUL OFICIAL AL ROMÂNIEI, PARTEA I, Nr. 111/5.II.2004

7

GUVERNUL ROMÂNIEI

HOTÃRÂRE
privind redobândirea cetãțeniei române de cãtre unele persoane
În temeiul art. 108 din Constituția României, republicatã, și al art. 10 și 11 din Legea cetãțeniei române
nr. 21/1991, republicatã, cu modificãrile și completãrile ulterioare,
Guvernul României adoptã prezenta hotãrâre.
Articol unic. Ñ Se acordã cetãțenia românã persoanelor
prevãzute în anexa care face parte integrantã din prezenta

hotãrâre, care au avut aceastã cetãțenie și au solicitat
redobândirea ei, cu stabilirea domiciliului în țarã.

PRIM-MINISTRU

ADRIAN NÃSTASE
Contrasemneazã:
p. Ministrul justiției,
Cristina Iulia Tarcea,
secretar de stat
p. Ministrul afacerilor externe,
Cristian Diaconescu,
secretar de stat
Ministrul administrației și internelor,
Ioan Rus
București, 29 ianuarie 2004.
Nr. 72.
ANEXÃ
LISTA

persoanelor care doresc redobândirea cetãțeniei române cu stabilirea domiciliului în România
1. Bereczki Gyšrgy-Istvan, fiul lui Bereczki Arpad și
Paraschiva, nãscut la 6 ianuarie 1959 în localitatea Târgu
Mureș, județul Mureș, România, apatrid, cu domiciliul actual
în localitatea Târgu Mureș, aleea Covasna nr. 2, ap. 11,
județul Mureș.
2. Cârpaci Niculae, fiul lui Cârpaci Salvina, nãscut la
15 august 1936 în localitatea Miroși, județul Argeș,
România, apatrid, cu domiciliul actual în localitatea
Timișoara, str. Iosif Vulcan nr. 22, ap. 1, județul Timiș.
3. Cosma Vasile, fiul lui Cosma Pavel și Virginia, nãscut
la 3 aprilie 1973 în localitatea Tritenii de Jos, județul Cluj,
România, apatrid, cu domiciliul actual în localitatea Câmpia
Turzii, Str. Bãii nr. 6, bl. L2, sc. A, et. 2, ap. 6, județul
Cluj.
4. Ecovescu-Zimmermann Tereza, fiica lui Ecovescu
Aurel și Florica, nãscutã la 20 martie 1949 în București,

România, apatrid, cu domiciliul actual în București,
str. Dumitrescu Tãnase nr. 11, sectorul 2.
5. Galicza Matyas, fiul lui Galicza Andraș și Tanko
Ecaterina, nãscut la 12 februarie 1960 în localitatea Telciu,
județul Bistrița-Nãsãud, România, apatrid, cu domiciliul
actual în București, bd. Ghencea nr. 24, bl. C88B, et. 2,
ap. 6, sectorul 6.
6. Negrilã Ramona, fiica lui Mașica Ion și Negrilã Rița,
nãscutã la 9 mai 1973 în localitatea Craiova, județul Dolj,
România, apatrid, cu domiciliul actual în localitatea Craiova,
str. Obedeanu nr. 94, județul Dolj.
7. Stoica Costel, fiul lui Stoica Niculae și Zamfira,
nãscut la 20 septembrie 1969 în localitatea Mânãstirea,
județul Cãlãrași, România, apatrid, cu domiciliul actual în
București, Str. Constituției nr. 9, sectorul 5.

ACTE ALE ORGANELOR DE SPECIALITATE
ALE ADMINISTRAÞIEI PUBLICE CENTRALE
MINISTERUL AGRICULTURII, PÃDURILOR, APELOR ȘI MEDIULUI

ORDIN
privind componența nominalã a Comisiei pentru acreditarea organismelor
de inspecție și certificare în sectorul de agriculturã ecologicã
pentru activitatea de inspecție și control al operatorilor pe teritoriul României
Având în vedere prevederile alin. (1) al art. 8 din Ordonanța de urgențã a Guvernului nr. 34/2000 privind produsele agroalimentare ecologice, aprobatã prin Legea nr. 38/2001,
în temeiul Hotãrârii Guvernului nr. 739/2003 privind organizarea și funcționarea Ministerului Agriculturii, Pãdurilor,
Apelor și Mediului,

8

MONITORUL OFICIAL AL ROMÂNIEI, PARTEA I, Nr. 111/5.II.2004
vãzând Referatul de aprobare nr. 91.307 din 28 ianuarie 2004,
ministrul agriculturii, pãdurilor, apelor și mediului emite urmãtorul ordin:

Art. 1. Ñ (1) Comisia pentru acreditarea organismelor
de inspecție și certificare în sectorul de agriculturã ecologicã, denumitã în continuare Comisie, are urmãtoarea
componențã:
1. domnul Vasile Bãcilã, director general al Direcției
generale de implementare și reglementare Ñ președinte;
2. doamna Teodora Aldescu, Biroul de produse
ecologice Ñ membru;
3. domnul Titus Anghelescu, director al Asociației de
acreditare din România ”Renar,, Ñ membru;
4. domnul Mihai Berca, profesor la Universitatea de
Științe Agricole și Medicinã Veterinarã București Ñ membru;

5. doamna Ana Popescu, secretar științific la Academia
de Științe Agricole și Silvice ”Gheorghe Ionescu-Șișești,, Ñ
membru.
Secretariatul tehnic:
1. domnișoara Roxana Grãdinariu, consilier de integrare
europeanã;
2. domnișoara Gabriela Nedița, Institutul de Bioresurse
Alimentare București.
(2) În exercitarea atribuțiilor sale, hotãrârile Comisiei se
iau cu votul majoritãții absolute a membrilor sãi sau a cel
puțin 3 membri.
Art. 2. Ñ Prezentul ordin va fi publicat în Monitorul
Oficial al României, Partea I.

p. Ministrul agriculturii, pãdurilor, apelor și mediului,
Petre Daea,
secretar de stat
București, 2 februarie 2004.
Nr. 88.

ACTE ALE BÃNCII NAÞIONALE A ROMÂNIEI
BANCA NAÞIONALÃ A ROMÂNIEI
CIRCULARÃ

privind nivelul ratei dobânzii de referințã
a Bãncii Naționale a României, valabil în luna februarie 2004
Având în vedere prevederile Legii nr. 101/1998 privind Statutul Bãncii
Naționale a României și ținând seama de evoluțiile macroeconomice și
monetare recente,
Banca Naționalã a României

h o t ã r ã ș t e:

Pentru luna februarie 2004, nivelul ratei dobânzii de referințã a Bãncii
Naționale a României este de 21,25% pe an.
p. Guvernatorul Bãncii Naționale a României,
Emil Iota Ghizari
București, 2 februarie 2004.
Nr. 2.

EDITOR: PARLAMENTUL ROMÂNIEI Ñ CAMERA DEPUTAÞILOR
Regia Autonomã ”Monitorul Oficial,,, str. Izvor nr. 2Ð4, Palatul Parlamentului, sectorul 5, București,
cont nr. 2511.1Ñ12.1/ROL Banca Comercialã Românã Ñ S.A. Ñ Sucursala ”Unirea,, București
și nr. 5069427282 Direcția de Trezorerie și Contabilitate Publicã a Municipiului București
(alocat numai persoanelor juridice bugetare).
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 411.97.54, tel./fax 410.77.36.
Tiparul : Regia Autonomã ”Monitorul Oficial,,, tel. 490.65.52, 335.01.11/2178 și 402.21.78,
E-mail: marketing@ramo.ro, Internet: www.monitoruloficial.ro
Monitorul Oficial al României, Partea I, nr. 111/5.II.2004 conține 8 pagini.

Prețul de vânzare 7.000 lei

ISSN 1453Ñ4495

