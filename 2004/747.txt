Anul 172 (XVI) — Nr. 747

PARTEA

I

LEGI, DECRETE, HOTĂRÂRI ȘI ALTE ACTE

Marți, 17 august 2004

SUMAR

Nr.
DECRETE
636. — Decret pentru supunerea spre ratificare
Parlamentului a Protocolului de amendare a
Convenției europene pentru reprimarea terorismului,
adoptat la Strasbourg la 15 mai 2003 ..................
637. — Decret pentru supunerea spre ratificare
Parlamentului a celui de-al doilea Protocol
adițional la Convenția europeană de asistență
judiciară în materie penală, adoptat la Strasbourg
la 8 noiembrie 2001 ................................................
HOTĂRÂRI ALE GUVERNULUI ROMÂNIEI
1.239. — Hotărâre privind aprobarea Normelor
metodologice pentru aplicarea Legii nr. 290/2003
privind acordarea de despăgubiri sau compensații
cetățenilor români pentru bunurile proprietate a
acestora, sechestrate, reținute sau rămase în
Basarabia, Bucovina de Nord și Ținutul Herța, ca
urmare a stării de război și a aplicării Tratatului de
Pace între România și Puterile Aliate și Asociate,
semnat la Paris la 10 februarie 1947 ...................

Pagina

Nr.

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

2

549/1.192. — Ordin al ministrului economiei și comerțului
și al ministrului finanțelor publice privind aplicarea
unor măsuri financiare pentru agenții economici de
sub autoritatea Ministerului Economiei și
Comerțului ................................................................
561.

2

— Ordin al președintelui Agenției Naționale de
Administrare
Fiscală
privind
aprobarea
Instrucțiunilor pentru aplicarea prevederilor art. 3 și
4 din Ordonanța de urgență a Guvernului
nr. 37/2004 privind măsuri de diminuare a
arieratelor din economie .........................................

5–6

6–7

ACTE ALE BĂNCII NAȚIONALE A ROMÂNIEI
8.

3–4

— Norme pentru modificarea și completarea
Normelor Băncii Naționale a României nr. 13/2002
privind capitalul minim al organizațiilor cooperatiste
de credit și capitalul agregat minim al rețelelor
cooperatiste de credit ..............................................

8

2

MONITORUL OFICIAL AL ROMÂNIEI, PARTEA I, Nr. 747/17.VIII.2004

DECRETE
PREȘEDINTELE ROMÂNIEI

DECRET
pentru supunerea spre ratificare Parlamentului
a Protocolului de amendare a Convenției europene
pentru reprimarea terorismului, adoptat la Strasbourg
la 15 mai 2003
În temeiul prevederilor art. 91 alin. (1) și ale art. 100 din Constituția
României, republicată, precum și ale art. 19 alin. (1) lit. a) din Legea
nr. 590/2003 privind tratatele,
la propunerea Guvernului, potrivit Hotărârii nr. E 271 din 29 iulie 2004,
Președintele României

d e c r e t e a z ă:

Articol unic. — Se supune spre ratificare Parlamentului Protocolul de
amendare a Convenției europene pentru reprimarea terorismului, adoptat la
Strasbourg la 15 mai 2003, și se dispune publicarea prezentului decret în
Monitorul Oficial al României, Partea I.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 11 august 2004.
Nr. 636.

PREȘEDINTELE ROMÂNIEI

DECRET
pentru supunerea spre ratificare Parlamentului
a celui de-al doilea Protocol adițional la Convenția europeană
de asistență judiciară în materie penală,
adoptat la Strasbourg la 8 noiembrie 2001
În temeiul prevederilor art. 91 alin. (1) și ale art. 100 din Constituția
României, republicată, precum și ale art. 19 alin. (1) lit. a) din Legea
nr. 590/2003 privind tratatele,
la propunerea Guvernului, potrivit Hotărârii nr. E 263 din 23 iulie 2004,
Președintele României

d e c r e t e a z ă:

Articol unic. — Se supune spre ratificare Parlamentului cel de-al doilea
Protocol adițional la Convenția europeană de asistență judiciară în materie
penală, adoptat la Strasbourg la 8 noiembrie 2001, și se dispune publicarea
prezentului decret în Monitorul Oficial al României, Partea I.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 11 august 2004.
Nr. 637.

MONITORUL OFICIAL AL ROMÂNIEI, PARTEA I, Nr. 747/17.VIII.2004

HOTĂRÂRI

ALE

GUVERNULUI

3

ROMÂNIEI

GUVERNUL ROMÂNIEI

HOTĂRÂRE
privind aprobarea Normelor metodologice pentru aplicarea Legii nr. 290/2003
privind acordarea de despăgubiri sau compensații cetățenilor români pentru bunurile
proprietate a acestora, sechestrate, reținute sau rămase în Basarabia, Bucovina de Nord
și Ținutul Herța, ca urmare a stării de război și a aplicării Tratatului de Pace
între România și Puterile Aliate și Asociate, semnat la Paris la 10 februarie 1947
În temeiul art. 108 din Constituție, republicată, și al art. 13 din Legea nr. 290/2003 privind acordarea de
despăgubiri sau compensații cetățenilor români pentru bunurile proprietate a acestora, sechestrate, reținute sau rămase în
Basarabia, Bucovina de Nord și Ținutul Herța, ca urmare a stării de război și a aplicării Tratatului de Pace între România
și Puterile Aliate și Asociate, semnat la Paris la 10 februarie 1947,
Guvernul României

adoptă prezenta hotărâre.

Articol unic. — Se aprobă Normele metodologice
pentru aplicarea Legii nr. 290/2003 privind acordarea de
despăgubiri sau compensații cetățenilor români pentru
bunurile proprietate a acestora, sechestrate, reținute sau
rămase în Basarabia, Bucovina de Nord și Ținutul

Herța, ca urmare a stării de război și a aplicării
Tratatului de Pace între România și Puterile Aliate și
Asociate, semnat la Paris la 10 februarie 1947,
prevăzute în anexa care face parte integrantă din
prezenta hotărâre.

PRIM-MINISTRU

ADRIAN NĂSTASE
Contrasemnează:
p. Ministrul finanțelor publice,
Gheorghe Gherghina,
secretar de stat
p. Ministrul de stat,
ministrul administrației și internelor,
Toma Zaharia,
secretar de stat
Ministru delegat pentru administrația publică,
Gheorghe Emacu
București, 5 august 2004.
Nr. 1.239.
ANEXĂ

NORME METODOLOGICE
pentru aplicarea Legii nr. 290/2003 privind acordarea de despăgubiri sau compensații cetățenilor români
pentru bunurile proprietate a acestora, sechestrate, reținute sau rămase în Basarabia, Bucovina de Nord
și Ținutul Herța, ca urmare a stării de război și a aplicării Tratatului de Pace între România și Puterile Aliate
și Asociate, semnat la Paris la 10 februarie 1947
CAPITOLUL I
Beneficiarii măsurilor reparatorii
Art. 1. — Beneficiază de măsurile reparatorii prevăzute de
Legea nr. 290/2003 cetățenii români deposedați ca urmare a
părăsirii forțate a Basarabiei, Bucovinei de Nord și a Ținutului
Herța, precum și ca urmare a Celui de al II-lea Război
Mondial și a aplicării Tratatului de Pace între România și
Puterile Aliate și Asociate, semnat la Paris la 10 februarie
1947, sau moștenitorii legali ai acestora, până la gradul
al IV-lea inclusiv, astfel cum sunt definiți în legea civilă
română, dacă au la data formulării cererii cetățenia română
și domiciliul în România.
Art. 2. — Pentru a beneficia de măsurile reparatorii
prevăzute de Legea nr. 290/2003, persoanele îndreptățite
trebuie să facă dovada că au avut în proprietate, după luna
martie 1944, bunurile pentru care solicită acordarea măsurilor
reparatorii și că bunurile în cauză nu au fost înstrăinate prin
convenții civile, încheiate prin liber acord de voință între
fostul proprietar sau moștenitorul legal al acestuia și o terță
persoană.

Art. 3. — Se consideră dată a formulării cererii prevăzute
la art. 1 data înregistrării cererii la comisiile constituite în
cadrul prefecturilor, în temeiul art. 6 din Legea nr. 9/1998
privind acordarea de compensații cetățenilor români pentru
bunurile trecute în proprietatea statului bulgar în urma
aplicării Tratatului dintre România și Bulgaria, semnat la
Craiova la 7 septembrie 1940, republicată.
CAPITOLUL II
Criteriile și metodologia de evaluare, modalități
de acordare a compensațiilor și de stabilire
a cuantumului despăgubirilor pentru terenuri
Art. 4. — Persoanele îndreptățite cărora nu li se pot
atribui în natură terenuri de același gen în județul în care
locuiesc beneficiază de despăgubiri sau compensații
determinate potrivit prevederilor art. 2 din Legea
nr. 290/2003.
Art. 5. — (1) Prin valoarea de circulație a categoriilor de
terenuri, comunicată de către primării în sensul art. 2
alin. (2) din Legea nr. 290/2003, se înțelege prețul

4

MONITORUL OFICIAL AL ROMÂNIEI, PARTEA I, Nr. 747/17.VIII.2004

mediu/ha/țară, stabilit pe baza celui mai mic preț înscris în
cel puțin 5 acte translative de proprietate pentru categoria de
teren în cauză, încheiate în formă autentică în anul anterior
stabilirii despăgubirii și înregistrate în rolurile agricole sau
fiscale.
(2) Valoarea de circulație a categoriilor de terenuri se
stabilește anual, pe baza datelor comunicate de primării, prin
ordin al ministrului de stat, ministrul administrației și
internelor, publicat în Monitorul Oficial al României, Partea I.
(3) În cazul în care persoanele îndreptățite sunt mai mulți
moștenitori legali ai foștilor proprietari prevăzuți la art. 1,
domiciliați în județe diferite, se procedează astfel:
a) se atribuie în natură terenuri de același gen în oricare
dintre județele în care locuiesc beneficiarii;
b) dacă nu se pot atribui în natură, în tot sau în parte,
terenuri de același gen în județele în care locuiesc
persoanele beneficiare, se acordă despăgubiri sau
compensații determinate potrivit prevederilor art. 2 din Legea
nr. 290/2003, pe baza valorii de circulație a categoriilor de
terenuri, stabilită potrivit prezentelor norme metodologice.
CAPITOLUL III
Criterii și metodologia de evaluare și acordare a
compensațiilor pentru recoltele neculese în anul 1940
Art. 6. — (1) Pentru cel mult 3 dintre recoltele de grâu,
porumb, floarea-soarelui, sfeclă de zahăr, viță-de-vie, in,
tutun, mac sau fructe, neculese în anul 1940, la alegerea
persoanelor îndreptățite, se acordă o sumă stabilită conform
art. 4 din Legea nr. 290/2003.
(2) Pentru acordarea sumei prevăzute de lege, persoanele
îndreptățite nu pot alege recolte culese.
(3) Suma prevăzută la alin. (1) se calculează în funcție
de suprafața cultivată, producția medie la hectar și prețul de
achiziție a produselor, publicat de Institutul Național de
Statistică pentru anul anterior celui în care se stabilește
despăgubirea, pentru fiecare produs dintre cele alese de
persoanele îndreptățite.
(4) Suprafața cultivată luată în calcul este cea care
rezultă din documentele anexate cererii ca fiind cultivată cu
produsul în cauză și neculeasă în anul 1940.
(5) Producția medie la hectar luată în calcul este
producția medie la hectar în zona pentru care se solicită
compensația pentru anul 1940 sau primul an anterior
anului 1940 referitor la care Institutul Național de Statistică
deține date.
CAPITOLUL IV
Criteriile și metodologia de evaluare a despăgubirilor
pentru construcțiile cu destinația de locuințe, anexe
gospodărești ori pentru alte utilități
Art. 7. — Pentru construcțiile cu destinația de locuințe,
anexe gospodărești ori pentru alte utilități se acordă
persoanelor îndreptățite despăgubiri bănești determinate în
funcție de suprafața construită, materialele folosite și
vechimea construcției la data pierderii posesiei.
Art. 8. — Cuantumul despăgubirilor prevăzute la art. 7 din
prezentele norme se stabilește în conformitate cu prevederile
cap. III îCriteriile și metodologia de evaluare a locuințelor,
inclusiv a anexelor gospodărești aferente“ și ale cap. IV
îCriteriile și metodologia de evaluare a construcțiilor cu altă
destinație decât cea de locuință și a anexelor gospodărești
aferente“ din Normele metodologice pentru aplicarea Legii
nr. 9/1998 privind acordarea de compensații cetățenilor
români pentru bunurile trecute în proprietatea statului bulgar în
urma aplicării Tratatului dintre România și Bulgaria, semnat
la Craiova la 7 septembrie 1940, aprobate prin Hotărârea
Guvernului nr. 753/1998, publicată în Monitorul Oficial al
României, Partea I, nr. 458 din 30 noiembrie 1998, cu
modificările și completările ulterioare, care se aplică în mod
corespunzător.

Art. 9. — În suma totală a despăgubirilor pentru
construcțiile cu destinația de locuințe, anexe gospodărești ori
pentru alte unități se cuprinde și valoarea terenurilor aferente
construcțiilor, respectiv terenul de sub construcție și curtea,
care se determină în conformitate cu dispozițiile prevăzute la
art. 8 din prezentele norme metodologice.
CAPITOLUL V
Organizarea și funcționarea comisiilor
Art. 10. — (1) Aplicarea dispozițiilor Legii nr. 290/2003 și
a prezentelor norme metodologice se face de către comisiile
constituite în cadrul prefecturilor în temeiul art. 6 din Legea
nr. 9/1998, republicată, în conformitate cu prevederile art. 5
și 8 din Legea nr. 290/2003.
(2) Atribuțiile comisiilor prevăzute la alin. (1) sunt cele
stabilite prin Legea nr. 9/1998, republicată, Legea
nr. 290/2003 și normele metodologice adoptate în aplicarea
acestora.
Art. 11. — (1) Pentru evaluarea terenurilor, construcțiilor
cu destinația de locuințe, anexe gospodărești ori pentru alte
utilități și a terenurilor aferente acestora, comisiile județene
sau a municipiului București pot desemna una sau mai multe
comisii tehnice de specialitate, după caz, formate din
3 membri, specialiști în expertizări de construcții sau
evaluatori funciari, desemnați din cadrul instituțiilor publice, al
serviciilor publice deconcentrate sau al consiliilor locale.
(2) Consiliile locale, instituțiile publice sau serviciile publice
deconcentrate sunt obligate să delege, la solicitarea comisiei
județene sau a municipiului București, specialiști pentru
efectuarea rapoartelor tehnice de evaluare a despăgubirilor.
(3) Rezultatul evaluării se consemnează într-un raport
tehnic de evaluare, semnat de toți membrii comisiei tehnice,
care se înaintează comisiei județene sau a municipiului
București.
(4) Comisiile tehnice de evaluare sunt obligate să
întocmească, să redacteze și să înainteze cu maximă
celeritate rapoartele tehnice de evaluare.
(5) Fiecare membru al comisiei tehnice de evaluare
beneficiază de o indemnizație, calculată în raport cu numărul
de ore aferente întocmirii fiecărui raport, stabilită în lei/oră,
pe bază de deviz anexat la raportul tehnic de evaluare,
aprobat de comisia județeană sau a municipiului București.
Indemnizația brută orară se determină prin împărțirea sumei
rezultate din aplicarea cotei de 20% asupra salariului de
bază brut lunar pentru funcția de secretar general din
ministere la numărul de ore lucrătoare aferente fiecărei luni.
(6) Indemnizațiile prevăzute la alin. (5) se impozitează în
conformitate cu reglementările în vigoare.
(7) Indemnizațiile pentru membrii comisiilor tehnice sunt
plătite de Ministerul Finanțelor Publice, prin direcțiile generale
ale finanțelor publice județene sau a municipiului București,
din sumele prevăzute în bugetul Ministerului Finanțelor
Publice pentru despăgubiri civile, precum și pentru cheltuieli
judiciare și extrajudiciare derivate din acțiuni în reprezentarea
intereselor statului, potrivit dispozițiilor legale.
Art. 12. — (1) Comisia centrală constituită în baza Legii
nr. 9/1998, republicată, centralizează hotărârile primite de la
comisiile județene și a municipiului București și face
propuneri Ministerului Finanțelor Publice pentru includerea în
bugetul de stat a sumelor necesare aplicării legii.
(2) În caz de contestație, comisia centrală solicită dosarul
de la comisia județeană sau a municipiului București.
(3) Comisia județeană sau a municipiului București este
obligată să transmită dosarul hotărârii contestate, în termen
de cel mult 15 zile de la primirea solicitării, comisiei centrale.
(4) Contestația se soluționează prin hotărâre motivată, în
termenul prevăzut de Legea nr. 290/2003.
(5) Comisia centrală este reprezentată în litigiile în care
este parte, prin serviciile juridice din cadrul Ministerului
Finanțelor Publice, în baza împuternicirii emise în acest scop,
la solicitarea președintelui comisiei.

5

MONITORUL OFICIAL AL ROMÂNIEI, PARTEA I, Nr. 747/17.VIII.2004

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ECONOMIEI ȘI COMERȚULUI
Nr. 549 din 9 august 2004

MINISTERUL FINANȚELOR PUBLICE
Nr. 1.192 din 9 august 2004

ORDIN
privind aplicarea unor măsuri financiare pentru agenții economici de sub autoritatea
Ministerului Economiei și Comerțului
În temeiul art. 22 din Legea bugetului de stat pe anul 2004 nr. 507/2003,
în conformitate cu prevederile art. 2 alin. (2) din Hotărârea Guvernului nr. 484/2004 privind aprobarea Listei
agenților economici care beneficiază de schema de ajutor de stat prevăzută la art. 22 din Legea bugetului de stat pe
anul 2004 nr. 507/2003, precum și a plafoanelor până la care se acordă ajutorul de stat,
în temeiul art. 5 alin. (6) din Hotărârea Guvernului nr. 738/2003 privind organizarea și funcționarea Ministerului
Economiei și Comerțului, cu modificările și completările ulterioare, și al art. 10 alin. (6) din Hotărârea Guvernului
nr. 1.574/2003 privind organizarea și funcționarea Ministerului Finanțelor Publice și a Agenției Naționale de Administrare
Fiscală, cu modificările și completările ulterioare,
ministrul de stat, ministrul economiei și comerțului, și ministrul finanțelor publice emit următorul ordin:
Art. 1. — (1) Obligațiile agenților economici din sectorul
minier, datorate și neachitate bugetului de stat, bugetului
asigurărilor sociale de stat, bugetului Fondului național unic
de asigurări sociale de sănătate și bugetului asigurărilor
pentru șomaj, care se scutesc la plată pentru luna mai
2004, inclusiv accesoriile aferente acestora, cu excepția
obligațiilor datorate din reținerile la sursă, în conformitate cu
prevederile art. 22 din Legea bugetului de stat pe anul
2004 nr. 507/2003, sunt cele prevăzute în anexa nr. 1 la
prezentul ordin.
(2) Obligațiile agenților economici din sectorul minier
către bugetul de stat, bugetul asigurărilor sociale de stat,
bugetul Fondului național unic de asigurări sociale de
Ministru de stat, ministrul economiei și comerțului,
Dan Ioan Popescu

sănătate și bugetul asigurărilor pentru șomaj, care se
scutesc la plată pentru perioada ianuarie—iunie 2004,
inclusiv accesoriile aferente acestora, cu excepția obligațiilor
datorate din reținerile la sursă, în conformitate cu
prevederile art. 22 din Legea bugetului de stat pe
anul 2004 nr. 507/2003, sunt cele prevăzute în anexa nr. 2
la prezentul ordin. Aceste obligații se vor regulariza pe
baza realizărilor cumulate pe primele 6 luni ale
anului 2004.
Art. 2. — Anexele nr. 1 și 2 fac parte integrantă din
prezentul ordin.
Art. 3. — Prezentul ordin se publică în Monitorul Oficial
al României, Partea I.
p. Ministrul finanțelor publice,
Gheorghe Gherghina,
secretar de stat
ANEXA Nr. 1

— miliarde lei —
Nr.
crt.

Unitatea

Valoarea ajutorului de stat
pentru luna mai 2004

0

1

2

1.
2.
3.
4.
5.
6.
7.
8.
9.
10.
11.

Compania
Societatea
Compania
Societatea
Societatea
Societatea
Compania
Societatea
Societatea
Societatea
Compania

Națională a Huilei — S.A. Petroșani
Națională a Cărbunelui — S.A. Ploiești
Națională a Cuprului, Aurului și Fierului îMinvest“ — S.A. Deva
Națională a Lignitului îOltenia“ — S.A.
Comercială îMoldomin“ — S.A. Moldova Nouă
Comercială Minieră îBanat“ — S.A. Anina
Națională a Metalelor Prețioase și Neferoase îRemin“ — S.A. Baia Mare
Comercială îBăița“ — S.A. Ștei
Comercială îCupru Min“ — S.A. Abrud
Comercială îMinbucovina“ — S.A. Vatra Dornei
Națională a Uraniului — S.A. București

12. TOTAL:

193,5
17,2
21,8
99,5
9,3
4,9
27,3
1,8
3,7
3,7
0,0
382,6
ANEXA Nr. 2

— miliarde lei —
Nr.
crt.

Unitatea

Valoarea ajutorului de stat
pentru luna mai 2004

Valoarea ajutorului de stat
în semestrul I 2004
(preliminat)

0

1

2

3

1. Compania Națională a Huilei — S.A. Petroșani
2. Societatea Națională a Cărbunelui — S.A. Ploiești
3. Compania Națională a Cuprului, Aurului și Fierului
îMinvest“ — S.A. Deva
4. Societatea Națională a Lignitului îOltenia“ — S.A.

193,5
17,2

1.035,5
133,3

21,8
99,5

186,7
828,1

6

MONITORUL OFICIAL AL ROMÂNIEI, PARTEA I, Nr. 747/17.VIII.2004
— miliarde lei —

0

1

2

5. Societatea Comercială îMoldomin“ — S.A. Moldova Nouă
6. Societatea Comercială Minieră îBanat“ — S.A. Anina
7. Compania Națională a Metalelor Prețioase și Neferoase
îRemin“ — S.A. Baia Mare
8. Societatea Comercială îBăița“ — S.A. Ștei
9. Societatea Comercială îCupru Min“ — S.A. Abrud
10. Societatea Comercială îMinbucovina“ — S.A. Vatra Dornei
11. Compania Națională a Uraniului — S.A. București

3

47,1
34,2

27,3
1,8
3,7
3,7
0,0

172,8
12,2
26,6
24,9
40,9

382,6

12. TOTAL:

9,3
4,9

2.542,2

MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

ORDIN
privind aprobarea Instrucțiunilor pentru aplicarea prevederilor art. 3 și 4 din Ordonanța de urgență
a Guvernului nr. 37/2004 privind măsuri de diminuare a arieratelor din economie
În temeiul prevederilor art. 32 alin. (1) din Ordonanța Guvernului nr. 92/2003 privind Codul de procedură fiscală,
republicată,
având în vedere prevederile art. 26 alin. (3) din Hotărârea Guvernului nr. 1.574/2003 privind organizarea și
funcționarea Ministerului Finanțelor Publice și a Agenției Naționale de Administrare Fiscală, cu modificările și completările
ulterioare,
președintele Agenției Naționale de Administrare Fiscală emite prezentele instrucțiuni:
Art. 1. — Se aprobă Instrucțiunile pentru aplicarea
prevederilor art. 3 și 4 din Ordonanța de urgență a
Guvernului nr. 37/2004 privind măsuri de diminuare a

arieratelor din economie, prevăzute în anexa care face
parte integrantă din prezentul ordin.
Art. 2. — Prezentele instrucțiuni se publică în Monitorul
Oficial al României, Partea I.

p. Președintele Agenției Naționale de Administrare Fiscală,
Constantin Mihail
București, 10 august 2004.
Nr. 561.
ANEXĂ

INSTRUCȚIUNI
pentru aplicarea prevederilor art. 3 și 4 din Ordonanța de urgență a Guvernului nr. 37/2004
privind măsuri de diminuare a arieratelor din economie
Ordonanța de urgență
Art. 3. — (1) Agenții economici din domeniul minier, al
energiei termice și al transporturilor feroviare, prevăzuți în
anexa nr. 2, aflați în proces de restructurare, beneficiază de
amânare în vederea scutirii la plată, în condițiile prevederilor
art. 4, a obligațiilor fiscale reprezentând impozite, taxe,
contribuții și alte venituri ale bugetului de stat, bugetului
asigurărilor sociale de stat, bugetului Fondului național unic
de asigurări sociale de sănătate și bugetului asigurărilor
pentru șomaj, datorate de către aceștia la data de
31 decembrie 2003, inclusiv dobânzi și penalități de orice fel,
aferente obligațiilor fiscale, calculate până la data intrării în
vigoare a prezentei ordonanțe de urgență, cu excepția
obligațiilor cu reținere la sursă și a taxei pe valoarea adăugată
suspendate în vamă, nestinse prin modalitățile prevăzute de
lege până la data eliberării certificatelor de obligații fiscale.
(2) Sumele ce fac obiectul amânării la plată sunt stabilite
prin certificate de obligații fiscale eliberate de organele fiscale
teritoriale competente.
(3) Începând cu data intrării în vigoare a prezentei
ordonanțe de urgență, pentru obligațiile fiscale prevăzute la
alin. (1) nu se mai datorează dobânzi și penalități de orice fel.
(4) Obligațiile prevăzute la alin. (1) se evidențiază în
contabilitatea agenților economici în conturi extrabilanțiere
până la data prevăzută la alin. (1) al art. 4.

(5) Eventualele profituri rezultate în urma aplicării
prevederilor prezentului articol nu se impozitează, acestea
utilizându-se pentru acoperirea pierderilor din anii precedenți,
potrivit legii.
1. Instrucțiuni
1.1. Prevederile art. 3 alin. (1) se vor corobora cu
prevederile art. 4 alin. (1) din ordonanța de urgență, respectiv:
îObligațiile prevăzute la art. 3 alin. (1) se scutesc la plată,
total sau parțial, la data transferului dreptului de proprietate în
cazul privatizării, în condițiile legii, ori la data de 31 decembrie
2006, în situația în care agenții economici prevăzuți în anexa
nr. 2 își achită lunar obligațiile fiscale curente cu termene de
plată începând cu data de 1 ianuarie 2004.“
1.2. Obligațiile fiscale menționate la art. 3 alin. (1) din
ordonanța de urgență, datorate de agenții economici prevăzuți
în anexa nr. 2 la aceasta, se amână la plată până la data
transferului dreptului de proprietate, în cazul privatizării, ori
până la data de 31 decembrie 2006, după caz, în vederea
scutirii, cu condiția achitării lunare a obligațiilor fiscale curente
cu termene de plată începând cu data de 1 ianuarie 2004.
1.3. Obligațiile cu reținere la sursă și taxa pe valoarea
adăugată suspendată în vamă sunt exceptate de la amânare
în vederea scutirii la plată și se achită conform prevederilor
legale în vigoare.

MONITORUL OFICIAL AL ROMÂNIEI, PARTEA I, Nr. 747/17.VIII.2004
1.4. În vederea acordării înlesnirilor la plată, astfel cum au
fost prevăzute la art. 3 alin. (1) din ordonanța de urgență,
organele fiscale competente, în a căror rază teritorială se află
domiciliul fiscal al contribuabililor prevăzuți în anexa nr. 2 la
aceeași ordonanță de urgență, vor emite certificate de obligații
fiscale.
1.5. În cazul în care debitorii au sucursale sau puncte de
lucru stabile, organele fiscale, în a căror rază teritorială se
află domiciliul fiscal al societății persoană juridică, vor elibera
certificate de obligații fiscale, cumulat, atât pentru activitatea
proprie, cât și pentru activitatea sediilor secundare, după caz,
solicitând în acest scop certificatele de obligații fiscale de la
organele fiscale în a căror rază teritorială se află domiciliul
fiscal al sucursalelor sau punctelor de lucru stabile.
1.6. Începând cu data intrării în vigoare a ordonanței de
urgență, pentru obligațiile fiscale reprezentând impozite, taxe,
contribuții și alte venituri ale bugetului de stat, bugetului
asigurărilor sociale de stat, bugetului Fondului național unic
de asigurări sociale de sănătate și bugetului asigurărilor pentru
șomaj, datorate la data de 31 decembrie 2003 și neachitate
de către agenții economici prevăzuți în anexa nr. 2 la
ordonanța de urgență, cu excepția obligațiilor cu reținere la
sursă și a taxei pe valoarea adăugată suspendată în vamă,
nu se mai datorează dobânzi și penalități de orice fel.
1.7. Până la data transferului dreptului de proprietate, în
cazul privatizării, ori până la data de 31 decembrie 2006,
după caz, obligațiile fiscale amânate în vederea scutirii la
plată se evidențiază în contabilitatea agenților economici în
conturi extrabilanțiere.
1.8. Prevederea legală de la pct. 1.7 se va corobora cu
prevederile art. 4 alin. (3) din ordonanța de urgență.
Ordonanță de urgență
Art. 4. — (1) Obligațiile prevăzute la art. 3 alin. (1) se
scutesc la plată, total sau parțial, la data transferului dreptului
de proprietate în cazul privatizării, în condițiile legii, ori la
data de 31 decembrie 2006, în situația în care agenții
economici prevăzuți în anexa nr. 2 își achită lunar obligațiile
fiscale curente cu termene de plată începând cu data de
1 ianuarie 2004.
(2) Pentru perioada 1 ianuarie 2004 și până la intrarea în
vigoare a prezentei ordonanțe de urgență, obligațiile curente
pot fi reeșalonate și achitate până la data de 25 noiembrie
2004.
(3) În situația în care nu sunt îndeplinite prevederile
alin. (1), obligațiile fiscale evidențiate în conturi
extrabilanțiere se înregistrează în conturi bilanțiere, iar
calculul accesoriilor se continuă de la data intrării în vigoare
a prezentei ordonanțe de urgență, aplicându-se sancțiunile
prevăzute la art. 14, precum și alte măsuri privind
răspunderea materială prevăzute de dispozițiile legale în
vigoare.
2. Instrucțiuni
2.1. Pentru obligațiile fiscale curente, datorate și neachitate,
cu termene scadente începând cu data de 1 ianuarie 2004
până la data intrării în vigoare a ordonanței de urgență,
inclusiv accesoriile aferente, agenții economici din domeniul
minier, al energiei termice și al transporturilor feroviare,
prevăzuți în anexa nr. 2 la ordonanța de urgență, pot
beneficia de eșalonare la plată cu ultimul termen de plată la
data de 25 noiembrie 2004.
2.2. Eșalonarea la plată a obligațiilor fiscale se acordă pe
baza cererii debitorilor, depusă la organele fiscale teritoriale în
a căror rază teritorială se află domiciliul fiscal al
contribuabililor.
2.3. Verificarea obligațiilor fiscale restante, care fac obiectul
cererilor de eșalonare la plată, se face pe baza datelor din
evidența analitică pe plătitori de la nivelul organelor fiscale în
a căror rază teritorială se află domiciliul fiscal al
contribuabililor și/sau a unui document de verificare întocmit
de organele competente la sediul social al debitorului, pe
baza datelor din ultima balanță de verificare.

7

În cazul în care debitorii au sucursale și/sau puncte de
lucru stabile, ale căror obligații fiscale fac obiectul cererilor de
eșalonare la plată, acestea vor fi defalcate pe fiecare unitate
plătitoare, pe tip de obligație fiscală.
Organul fiscal teritorial unde punctele de lucru și/sau
sucursalele sunt înregistrate ca sedii secundare va confirma
organului fiscal în a cărui rază teritorială se află domiciliul
fiscal al societății persoană juridică obligațiile solicitate la
eșalonare, pe baza evidențelor proprii.
2.4. Eventualele diferențe de obligații fiscale, precum și
dobânzile și penalitățile de întârziere aferente acestora,
constatate în urma controalelor efectuate ulterior acordării
eșalonărilor la plată, de organele competente, precum și
accesoriile aferente obligațiilor eșalonate la plată, calculate de
la data intrării în vigoare a ordonanței de urgență până la
data acordării înlesnirilor la plată, se achită conform
prevederilor legale în vigoare.
2.5. Pe perioada derulării eșalonării la plată se datorează
și se calculează dobânzi conform prevederilor legale, care se
achită împreună cu ratele eșalonate.
2.6. Înlesnirile la plată se acordă de organele fiscale în a
căror rază teritorială se află domiciliul fiscal al contribuabililor,
prin încheierea unui act administrativ.
Actul administrativ cuprinde tipul obligațiilor fiscale
eșalonate la plată și suma acestora, condițiile ce trebuie
îndeplinite pentru menținerea valabilității eșalonării la plată,
cuantumul dobânzilor ce trebuie achitate, precum și graficele
de eșalonare la plată, care fac parte integrantă din acesta.
Actul administrativ și graficele de plată se întocmesc în
două exemplare, unul pentru debitor și unul pentru organul
fiscal care a aprobat înlesnirea.
2.7. Termenul de soluționare a cererilor de acordare a
eșalonării la plată este de cel mult 15 zile lucrătoare de la
data înregistrării cererilor.
2.8. Eșalonările la plată își pierd valabilitatea în situația în
care debitorii nu achită ratele de eșalonare în cuantumul și la
termenele prevăzute în graficele de plată, precum și dacă nu
se respectă condițiile în care au fost acordate.
În cazul pierderii eșalonării aprobate, obligațiile fiscale
curente, datorate și neachitate, cu termene scadente începând
cu data de 1 ianuarie 2004 și până la data intrării în vigoare
a ordonanței de urgență vor fi achitate împreună cu
accesoriile aferente până la data de 25 noiembrie 2004.
2.9. În situația în care debitorii nu solicită acordarea de
eșalonări la plată pentru respectivele obligații fiscale, acestea
trebuie achitate împreună cu eventualele dobânzi și penalități
de întârziere aferente până la data de 25 noiembrie 2004.
2.10. În cazul în care debitorii prevăzuți în anexa nr. 2 la
ordonanța de urgență nu își achită până la data de
25 noiembrie 2004 obligațiile fiscale datorate și neachitate, cu
termene scadente între data de 1 ianuarie 2004 și data intrării
în vigoare a ordonanței de urgență, împreună cu accesoriile
aferente, amânarea în vederea scutirii la plată, prevăzută la
art. 3 alin. (1) din ordonanța de urgență, își pierde
valabilitatea.
2.11. În situația prevăzută la pct. 2.10, precum și în
situația în care agenții economici prevăzuți în anexa nr. 2 la
ordonanța de urgență nu își achită lunar obligațiile fiscale
începând cu data intrării în vigoare a ordonanței de urgență,
obligațiile fiscale prevăzute la art. 3 alin. (1) din aceasta,
evidențiate în conturi extrabilanțiere, se înregistrează în conturi
bilanțiere.
2.12. În situația prevăzută la alin. 2.11, pentru obligațiile
fiscale restante la data de 31 decembrie 2003, calculul
accesoriilor va continua de la data intrării în vigoare a
ordonanței de urgență.
2.13. Pot face obiectul prevederilor art. 3 și 4 din
ordonanța de urgență și sumele rămase de plată la data
emiterii certificatelor de obligații fiscale din înlesnirile în
derulare, acordate conform prevederilor legale în vigoare.

8

MONITORUL OFICIAL AL ROMÂNIEI, PARTEA I, Nr. 747/17.VIII.2004

ACTE

ALE

BĂNCII

NAȚIONALE

A

ROMÂNIEI

BANCA NAȚIONALĂ A ROMÂNIEI

NORME
pentru modificarea și completarea Normelor Băncii Naționale a României nr. 13/2002
privind capitalul minim al organizațiilor cooperatiste de credit și capitalul agregat minim
al rețelelor cooperatiste de credit
Având în vedere prevederile art. 3 alin. 2, art. 94 alin. 1, art. 164, art. 166 alin. 2 și 3, art. 171 alin. 1 lit. a) și alin. 3
și ale art. 258 din Ordonanța de urgență a Guvernului nr. 97/2000 privind organizațiile cooperatiste de credit, aprobată și
modificată prin Legea nr. 200/2002, cu modificările și completările ulterioare,
în temeiul dispozițiilor art. 25 alin. (2) lit. a) și ale art. 48 din Legea nr. 312/2004 privind Statutul Băncii Naționale a
României și ale art. 285 din Ordonanța de urgență a Guvernului nr. 97/2000, cu modificările și completările ulterioare,
Banca Națională a României emite prezentele norme.
Articol unic. — Normele Băncii Naționale a României
nr. 13/2002 privind capitalul minim al organizațiilor cooperatiste
de credit și capitalul agregat minim al rețelelor cooperatiste de
credit, publicate în Monitorul Oficial al României, Partea I,
nr. 672 din 10 septembrie 2002, se modifică și se
completează după cum urmează:
1. Alineatele (2) și (3) ale articolului 7 vor avea următorul
cuprins:
î(2) Nivelul minim al capitalului și, respectiv, cel al
fondurilor proprii ale unei case centrale se stabilește la
echivalentul în lei a 5 milioane euro.
(3) Nivelul minim al capitalului agregat și, respectiv, cel al
fondurilor proprii ale unei rețele cooperatiste de credit se
stabilește la echivalentul în lei a 10 milioane euro.“
2. Alineatul (2) al articolului 9 va avea următorul cuprins:
î(2) Pentru atingerea nivelurilor minime stabilite la art. 7
alin. (2), casele centrale prevăzute la alin. (1) trebuie să
dispună de un nivel minim al capitalului și, respectiv, al
fondurilor proprii, după cum urmează:
a) 50 miliarde lei în perioada 31 mai 2004 — 29 iunie 2005;
b) echivalentul în lei a 3,5 milioane euro în perioada
30 iunie 2005 — 20 iunie 2006;
c) echivalentul în lei a 5 milioane euro, începând cu data
de 30 iunie 2006.“
3. După alineatul (1) al articolului 10 se introduce alineatul (2)
cu următorul cuprins:
î(2) Pentru atingerea nivelurilor minime stabilite la art. 7
alin. (3), casele centrale prevăzute la alin. (1) trebuie să
asigure existența unui nivel minim al capitalului agregat și,
respectiv, al fondurilor proprii ale rețelei cooperatiste din care
fac parte, după cum urmează:
a) 250 miliarde lei în perioada 31 mai 2004 — 29 iunie 2005;
b) echivalentul în lei a 7 milioane euro în perioada
30 iunie 2005 — 29 iunie 2006;
c) echivalentul în lei a 10 milioane euro, începând cu data
de 30 iunie 2006.“
4. Articolul 11 va avea următorul cuprins:
îArt. 11. — (1) Casa centrală care va solicita autorizarea
în condițiile art. II din Legea nr. 122/2004 pentru modificarea
Ordonanței de urgență a Guvernului nr. 97/2000 privind

organizațiile cooperatiste de credit trebuie să dispună, la data
depunerii cererii de autorizare, de un nivel minim al capitalului
și, respectiv, al fondurilor proprii care să reprezinte
echivalentul în lei a 2,5 milioane euro, nivel care trebuie
menținut pe tot parcursul procesului de autorizare.
(2) Casa centrală autorizată în condițiile art. II din Legea
nr. 122/2004 trebuie să dispună de un nivel minim al
capitalului și, respectiv, al fondurilor proprii, după cum urmează:
a) echivalentul în lei a 2,5 milioane euro în perioada de la
data autorizării până la data de 30 decembrie 2005;
b) echivalentul în lei a 3,5 milioane de euro în perioada
31 decembrie 2005 — 29 iunie 2006;
c) echivalentul în lei a 5 milioane euro, începând cu data
de 30 iunie 2006.“
5. Articolul 12 va avea următorul cuprins:
îArt. 12. — (1) Casa centrală care va solicita autorizarea
în condițiile art. II din Legea nr. 122/2004 trebuie să asigure
existența, la data depunerii cererii de autorizare, a unui nivel
minim al capitalului agregat, respectiv al fondurilor proprii ale
rețelei cooperatiste din care face parte, care să reprezinte
echivalentul în lei a 5 milioane de euro, nivel care trebuie
menținut pe tot parcursul procesului de autorizare.
(2) Casa centrală autorizată în condițiile art. II din Legea
nr. 122/2004 trebuie să asigure existența unui nivel minim al
capitalului agregat și, respectiv, al fondurilor proprii ale rețelei
cooperatiste din care face parte, după cum urmează:
a) echivalentul în lei a 5 milioane euro în perioada de la
data autorizării până la data de 30 decembrie 2005;
b) echivalentul în lei a 7 milioane de euro în perioada
31 decembrie 2005 — 29 iunie 2006;
c) echivalentul în lei a 10 milioane euro, începând cu data
de 30 iunie 2006.“
6. Articolul 13 va avea următorul cuprins:
îArt. 13. — La evaluarea respectării nivelurilor minime ale
capitalului și, respectiv, ale fondurilor proprii prevăzute în
prezentele norme, calculul echivalentului în lei al sumelor
stabilite în euro se va realiza utilizându-se cursurile de schimb
ale pieței valutare, comunicate de Banca Națională a României
în ziua anterioară datei la care se face evaluarea.“

Președintele Consiliului de administrație al Băncii Naționale a României,
MUGUR ISĂRESCU
București, 10 august 2004.
Nr. 8.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 747/17.VIII.2004 conține 8 pagini.

Prețul de vânzare 8.500 lei

ISSN 1453—4495

