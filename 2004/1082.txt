Anul 172 (XVI) — Nr. 1.082

PARTEA

I

LEGI, DECRETE, HOTĂRÂRI ȘI ALTE ACTE

Luni, 22 noiembrie 2004

SUMAR

Nr.

Pagina

Nr.

Pagina

LEGI ȘI DECRETE
510.

955.

nr. 82/1991, republicată, cu modificările și
completările ulterioare .............................................

— Lege privind reorganizarea Inspectoratului
General pentru Comunicații și Tehnologia
Informației .................................................................

1–5

— Decret pentru promulgarea Legii privind
reorganizarea Inspectoratului General pentru
Comunicații și Tehnologia Informației ....................

592.
5

DECIZII ALE CURȚII CONSTITUȚIONALE
Decizia nr. 361 din 23 septembrie 2004 referitoare la
excepția de neconstituționalitate a prevederilor
art. 35 pct. 2 lit. b) din Legea contabilității

LEGI

ȘI

6–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al președintelui Agenției Naționale de
Control al Exporturilor pentru completarea
Ordinului președintelui Agenției Naționale de
Control al Exporturilor Strategice și al Interzicerii
Armelor Chimice nr. 25/1999 pentru aprobarea
Normelor metodologice de aplicare a prevederilor
Ordonanței de urgență a Guvernului nr. 158/1999
privind regimul exporturilor și importurilor de
produse strategice .....................................................

8

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind reorganizarea Inspectoratului General pentru Comunicații și Tehnologia Informației
Parlamentul României adoptă prezenta lege.
CAPITOLUL I
Dispoziții generale
Art. 1. — Prezenta lege are ca obiect reorganizarea
Inspectoratului General pentru Comunicații și Tehnologia
Informației, denumit în continuare IGCTI, ca instituție
publică autonomă în domeniul radiocomunicațiilor și
tehnologiei informației, aflată în subordinea Guvernului.
Art. 2. — (1) În înțelesul prezentei legi, următorii
termeni se definesc astfel:

a) atribuirea unei benzi de frecvențe — stabilirea
serviciului de radiocomunicații care poate utiliza o anumită
bandă de frecvențe, în condiții specificate; atribuirile sunt
cuprinse în Tabelul național de atribuire a benzilor de
frecvențe, denumit în continuare T.N.A.B.F.;
b) alocarea unei frecvențe sau a unui canal radio —
nominalizarea utilizatorului sau a categoriei de utilizatori ai
unei frecvențe ori ai unui canal radio, într-o zonă
geografică precizată și în condiții specificate;

2

MONITORUL OFICIAL AL ROMÂNIEI, PARTEA I, Nr. 1.082/22.XI.2004

c) asignarea unei frecvențe sau a unui canal radio —
autorizarea din punct de vedere tehnic a unei stații de
radiocomunicații în vederea utilizării unei frecvențe sau a
unui canal radio în condiții specificate;
d) stație de radiocomunicații — unul sau mai multe
emițătoare ori receptoare sau o combinație de emițătoare
și receptoare, inclusiv echipamentele accesorii, necesare
pentru asigurarea unui serviciu de radiocomunicații într-un
amplasament dat sau într-o zonă de deplasare precizată;
e) radiocomunicații — comunicații electronice care se
realizează prin intermediul undelor radio;
f) spectru de frecvențe radio/spectru radio — porțiunea
spectrului electromagnetic care cuprinde undele radio ale
căror frecvențe sunt situate între 9 kHz și 3.000 GHz;
g) serviciu de radiocomunicații — transmisia, emisia
și/sau recepția de unde radio, în scopul realizării de
radiocomunicații;
h) echipament radio — un produs sau o parte
componentă relevantă a acestuia, capabil să comunice prin
intermediul emisiei și/sau recepției undelor radio utilizând
spectrul alocat radiocomunicațiilor;
i) echipament terminal de telecomunicații — un produs
sau o parte componentă relevantă din acesta, care permite
comunicația și care este destinat să fie conectat direct ori
indirect prin orice mijloace la interfețele rețelelor publice de
comunicații;
j) compatibilitate electromagnetică — proprietatea unui
dispozitiv, echipament sau sistem de a funcționa
satisfăcător în mediul său electromagnetic, fără a introduce
el însuși perturbații electromagnetice prejudiciabile pentru
orice aparat ce se găsește în acest mediu;
k) aparate — ansamblul dispozitivelor electrice și
electronice împreună cu echipamentele și instalațiile ce
conțin componente electrice și/sau electronice;
l) perturbație prejudiciabilă — o perturbație care
periclitează funcționarea unui serviciu de radionavigație sau
a altor servicii de radiocomunicații destinate siguranței vieții
sau care, în orice mod, afectează grav, obstrucționează ori
întrerupe repetat un serviciu de radiocomunicații, care
operează în conformitate cu dispozițiile legale în vigoare.
(2) În cuprinsul prezentei legi sunt, de asemenea,
aplicabile definițiile relevante prevăzute la:
a) art. 2 din Ordonanța de urgență a Guvernului
nr. 79/2002 privind cadrul general de reglementare a
comunicațiilor, aprobată cu modificări și completări prin
Legea nr. 591/2002;
b) art. 2 din Ordonanța Guvernului nr. 34/2002 privind
accesul la rețelele publice de comunicații electronice și la
infrastructura asociată, precum și interconectarea acestora,
aprobată cu modificări și completări prin Legea
nr. 527/2002;
c) art. 1 din Legea audiovizualului nr. 504/2002, cu
modificările și completările ulterioare.

CAPITOLUL II
Organizarea și funcționarea IGCTI
Art. 3. — (1) IGCTI se reorganizează și funcționează ca
instituție publică autonomă în domeniul radiocomunicațiilor
și tehnologiei informației, în subordinea Guvernului,
finanțată integral din venituri proprii.
(2) IGCTI administrează spectrul de frecvențe radio și
monitorizează benzile de frecvențe cu utilizare
neguvernamentală.
(3) IGCTI controlează îndeplinirea cerințelor esențiale de
compatibilitate electromagnetică și de utilizare eficientă a
spectrului.
(4) IGCTI operează la nivel național sistemele
informatice ale administrației publice centrale ce furnizează
servicii destinate guvernării prin mijloace electronice.
(5) IGCTI preia toate obligațiile asumate anterior
reorganizării.
Art. 4. — (1) Conducerea IGCTI este asigurată de un
președinte și de un vicepreședinte, numiți prin decizie a
primului-ministru.
(2) Președintele IGCTI este ordonator principal de
credite.
(3) În exercitarea atribuțiilor sale președintele emite
decizii.
(4) Deciziile președintelui IGCTI, referitoare la
administrarea spectrului de frecvențe radio, se publică în
Monitorul Oficial al României, Partea I.
Art. 5. — În exercitarea atribuțiilor sale, IGCTI are
obligația să respecte principiile obiectivității, proporționalității,
transparenței, imparțialității și neutralității tehnologice.
Art. 6. — (1) Organizarea și funcționarea IGCTI se
aprobă prin hotărâre a Guvernului în termen de 90 de zile
de la data intrării în vigoare a prezentei legi și va
cuprinde, pe lângă aparatul central, direcții teritoriale,
precum și alte structuri specifice, necesare realizării
obiectului său de activitate.
(2) Paza sediului central și a direcțiilor teritoriale ale
IGCTI se organizează și se efectuează cu efective de
jandarmi.
Art. 7. — (1) Finanțarea cheltuielilor curente și de
capital ale IGCTI se asigură din venituri proprii, care provin
din următoarele surse:
a) sumele încasate de la titularii dreptului de utilizare a
spectrului de frecvențe radio pentru utilizarea acestuia;
b) tariful de înregistrare a Sistemului electronic de
achiziții publice;
c) tariful de reînnoire a înregistrării în Sistemul
electronic de achiziții publice;
d) tariful de utilizare a Sistemului electronic de achiziții
publice;
e) tariful de participare în Sistemul electronic de achiziții
publice;
f) tariful de eliberare a certificatului digital de înregistrare
în Sistemul informatic pentru atribuirea electronică a
autorizațiilor de transport rutier internațional de marfă;

MONITORUL OFICIAL AL ROMÂNIEI, PARTEA I, Nr. 1.082/22.XI.2004
g) tariful de reînnoire a certificatului digital de
înregistrare în Sistemul informatic pentru atribuirea
electronică a autorizațiilor de transport rutier internațional
de marfă;
h) donații, legate și sponsorizări în condițiile legii;
i) credite interne și externe contractate în condițiile legii;
j) sumele provenite din amenzile administrative aplicate
conform art. 56 din Ordonanța de urgență a Guvernului
nr. 79/2002 privind cadrul general de reglementare a
comunicațiilor, aprobată cu modificări și completări prin
Legea nr. 591/2002, și conform art. 30, 31 și 32 din Legea
nr. 608/2001 privind evaluarea conformității produselor, cu
modificările și completările ulterioare;
k) venituri rezultate din certificarea semnăturii
electronice;
l) alte venituri ce se pot realiza în condițiile legii.
(2) Cuantumul sumelor datorate de către fiecare titular
al dreptului de utilizare a frecvențelor radio se stabilește
prin decizie cu caracter individual a președintelui IGCTI.
(3) Decizia președintelui IGCTI prevăzută la alin. (2)
constituie titlu de creanță, care devine titlu executoriu la
data la care expiră termenul de plată și se execută
conform Ordonanței Guvernului nr. 92/2003 privind Codul
de procedură fiscală, republicată.
(4) Pentru colectarea creanțelor IGCTI, organul de
executare silită al acestuia, înființat potrivit legii, a cărui
conducere este asigurată de către o persoană desemnată
de președintele IGCTI, este abilitat să instituie măsurile
asigurătorii și să efectueze procedura de executare silită,
potrivit Codului de procedură fiscală, republicat.
(5) În exercitarea atribuțiilor sale, organul de executare
silită prevăzut la alin. (4) emite acte administrative cu
putere de titlu executoriu, în condițiile Codului de procedură
fiscală, republicat.
(6) Sumele încasate din sursele prevăzute la alin. (1)
se rețin integral ca venituri proprii, cu titlu permanent, la
dispoziția IGCTI și vor fi folosite în conformitate cu
prevederile bugetului de venituri și cheltuieli aprobat în
condițiile Legii nr. 500/2002 privind finanțele publice, cu
modificările ulterioare.
Art. 8. — (1) Bugetul anual de venituri și cheltuieli al
IGCTI se aprobă de către președintele acestuia în condițiile
art. 16 alin. (1) lit. e) din Legea nr. 500/2002, cu
modificările ulterioare.
(2) Excedentul anual rezultat din execuția bugetului de
venituri și cheltuieli al IGCTI se reportează în anul următor.
(3) IGCTI efectuează operațiunile de plăți și încasări
prin unitățile Trezoreriei Statului.
(4) În vederea administrării eficiente a resurselor
financiare, precum și pentru garantarea obligațiilor asumate,
IGCTI are dreptul să constituie depozite în condițiile legii.
Art. 9. — (1) Personalul IGCTI este personal
contractual, angajat pe bază de concurs organizat în
condițiile legii, în conformitate cu structura organizatorică.

3

(2) Salarizarea personalului IGCTI, inclusiv a
președintelui și a vicepreședintelui acestuia, se realizează
potrivit dispozițiilor legale în vigoare aplicabile instituțiilor
publice finanțate integral din venituri proprii.
Art. 10. — Pentru desfășurarea activităților sale, IGCTI
utilizează mijloace tehnice specifice, în condițiile legii.
CAPITOLUL III
Funcțiile și atribuțiile IGCTI
Art. 11. — În vederea îndeplinirii rolului său, astfel cum
este definit la art. 3, IGCTI îndeplinește următoarele funcții:
a) de administrare a spectrului radio prin planificarea,
atribuirea, alocarea benzilor de frecvențe, asignarea și
monitorizarea frecvențelor radio din benzile de frecvențe cu
utilizare neguvernamentală;
b) de gestionare a benzilor de frecvențe radio cu
atribuire neguvernamentală conform T.N.A.B.F., prin
alocarea sau asignarea frecvențelor radio, în scopul
asigurării unei utilizări raționale și eficiente a acestora;
c) de elaborare de proceduri și norme cu caracter
tehnic utilizate în activitățile de supraveghere și control
specifice;
d) de participare în organismele și organizațiile cu
activități la nivel internațional în domeniile de activitate ale
IGCTI;
e) de supraveghere și control al respectării de către
utilizatorii frecvențelor radio a obligațiilor ce le revin potrivit
legii, licențelor de utilizare a frecvențelor radio și licențelor
de emisie;
f) de operare la nivel național a sistemelor informatice
ale administrației publice centrale ce furnizează servicii
publice destinate guvernării prin mijloace electronice.
Art. 12. — În vederea îndeplinirii funcțiilor sale, IGCTI
are următoarele atribuții:
1. elaborarea, adoptarea și publicarea de norme
cu caracter tehnic și administrativ în domeniul
radiocomunicațiilor;
2. punerea la dispoziție Ministerului Comunicațiilor și
Tehnologiei Informației a datelor necesare în vederea
elaborării T.N.A.B.F.;
3. stabilirea prin decizie a președintelui IGCTI a sumelor
datorate de titularii dreptului de utilizare a spectrului de
frecvențe;
4. acordarea licențelor de utilizare a frecvențelor pentru
furnizarea de rețele și/sau servicii de comunicații
electronice care utilizează spectrul radio, precum și a
licențelor de emisie;
5. încasarea sumelor datorate de titularii dreptului de
utilizare a spectrului de frecvență;
6. alocarea și asignarea frecvențelor radio în benzile cu
atribuire neguvernamentală, exclusivă sau în partaj,
prevăzute în T.N.A.B.F., cu respectarea reglementărilor
tehnice și administrative, naționale și internaționale, a
acordurilor și protocoalelor interne sau a acordurilor

4

MONITORUL OFICIAL AL ROMÂNIEI, PARTEA I, Nr. 1.082/22.XI.2004

internaționale la care România este parte, care se referă
la utilizarea spectrului radio;

20. exercitarea altor activități stabilite în sarcina sa în
conformitate cu dispozițiile legale în vigoare.

7. analizarea și expertizarea tehnică a utilizării
frecvențelor
pentru
asigurarea
compatibilității
electromagnetice între stațiile și rețelele de radiocomunicații
autorizate, precum și pentru prevenirea apariției
perturbațiilor prejudiciabile, în scopul evaluării posibilității de
asignare a acestora, în urma solicitărilor;

Art. 13. — (1) În vederea îndeplinirii atribuțiilor sale,
IGCTI are dreptul de a achiziționa din import instalații,
sisteme, echipamente, aparate, autoturisme specifice
desfășurării obiectului de activitate, precum și alte bunuri
necesare realizării obiectului său de activitate.

8. realizarea expertizelor tehnice necesare folosirii
raționale și eficiente a spectrului radio;
9. aplicarea procedurilor de coordonare stabilite prin
acorduri internaționale pentru utilizarea frecvențelor radio;
10. alocarea și asignarea codurilor de identificare pentru
unele servicii de radiocomunicații, certificarea personalului
de operare a stațiilor de radiocomunicații, precum și
exercitarea activităților de evidență conexe acestora;
11. asigurarea evidenței permanente a utilizării
frecvențelor radio prin asigurarea evidenței asignărilor de
frecvențe, întreținerea permanentă a bazelor de date
specializate care formează Registrul național al frecvențelor
asignate/alocate;
12. monitorizarea spectrului de frecvențe radio cu
atribuire neguvernamentală;
13. supravegherea și controlul respectării obligațiilor
cuprinse în licențele de utilizare a frecvențelor sau
reglementărilor din domeniul radiocomunicațiilor;
14. urmărirea și controlul aplicării prevederilor cuprinse
în actele normative în vigoare și în acordurile
internaționale, în domeniul radiocomunicațiilor, al
comunicațiilor audiovizuale, al echipamentelor radio și al
echipamentelor terminale de comunicații electronice, inclusiv
din punct de vedere al compatibilității electromagnetice, și
luarea de măsuri pentru prevenirea, înlăturarea și
sancționarea nerespectării acestor prevederi, potrivit
competenței recunoscute de acestea;
15. eliberarea de avize de confirmare a conformității cu
cerințele esențiale prevăzute de legislația aplicabilă, pentru
echipamente radio și echipamente terminale de comunicații
electronice, inclusiv din punct de vedere al compatibilității
electromagnetice;
16. eliberarea de avize necesare obținerii autorizației de
construire a pilonilor și clădirilor care pot afecta
funcționarea sistemelor de monitorizare ale IGCTI;
17. operarea Sistemului electronic de achiziții publice, a
Sistemului electronic național și a Sistemului informatic
pentru atribuirea electronică a autorizațiilor de transport
internațional rutier de marfă;
18. poate furniza semnătură electronică extinsă bazată
pe un certificat calificat pentru administrația publică
centrală;
19. asigurarea recunoașterii în sistemele pe care le
operează a oricărei semnături electronice extinse bazate pe
un certificat calificat emis de un furnizor de servicii de
certificare acreditat;

(2) În exercitarea atribuțiilor sale, IGCTI va fi sprijinit
operativ de autoritățile administrației publice locale,
organele de poliție sau de către alte autorități publice, în
condițiile legii.
(3) Se exceptează de la supravegherea și controlul
efectuate de IGCTI activitățile autorităților publice abilitate
din domeniul apărării naționale, al siguranței naționale și al
ordinii publice.
CAPITOLUL IV
Dispoziții tranzitorii și finale
Art. 14. — (1) Ordonanța de urgență a Guvernului
nr. 79/2002 privind cadrul general de reglementare a
comunicațiilor, publicată în Monitorul Oficial al României,
Partea I, nr. 457 din 27 iunie 2002, aprobată cu modificări
și completări prin Legea nr. 591/2002, se modifică și se
completează după cum urmează:
1. În tot cuprinsul ordonanței de urgență, cu excepția
art. 8 alin. (1) și (3), art. 9, art. 13 alin. (4), art. 45 lit. a),
art. 46 alin. (1) pct. 21 și 22, precum și a art. 66 lit. c), d) și
e), sintagma îMinisterul Comunicațiilor și Tehnologiei
Informației/ministerul de specialitate“ se înlocuiește cu
abrevierea îIGCTI“.
2. Alineatul (3) al articolului 62 se abrogă.
3. După alineatul 62 se introduce articolul 62 1 cu
următorul cuprins:
îArt. 621. — (1) Până la data de 31 decembrie 2005,
IGCTI va analiza și va revizui toate prevederile care se
referă la drepturi de utilizare a frecvențelor și la obligațiile
conexe acestora din cadrul licențelor, autorizațiilor și
acordurilor eliberate în temeiul prevederilor Legii
telecomunicațiilor nr. 74/1996, cu modificările ulterioare, și
ale legislației secundare asociate pentru a asigura
respectarea prevederilor cap. III din prezenta ordonanță de
urgență, ale Tabelului național de atribuire a benzilor de
frecvențe și ale reglementărilor în vigoare elaborate în
baza prezentei ordonanțe de urgență.
(2) Dreptul de utilizare a frecvențelor radioelectrice și
obligațiile conexe acestuia, inclusiv plata tarifului de utilizare
a spectrului, se exercită, respectiv sunt asumate, în baza
prevederilor menționate la alin. (1) și rămân valabile până
la momentul revizuirii, cu excepția situațiilor în care titularii
acestora renunță prin solicitare scrisă la drepturile
respective sau nu depun solicitările de revizuire a
drepturilor de utilizare a frecvențelor în termenele stipulate
în procedura de emitere a licențelor de utilizare a
frecvențelor radioelectrice, prevăzută la art. 21.

MONITORUL OFICIAL AL ROMÂNIEI, PARTEA I, Nr. 1.082/22.XI.2004
(3) Prin revizuirea licențelor, autorizațiilor și acordurilor
eliberate în temeiul prevederilor Legii nr. 74/1996 se
conferă titularului un nou drept de utilizare a frecvențelor
radioelectrice, însoțit de obligațiile aferente, în condițiile
prezentei ordonanțe de urgență.“
(4) În cuprinsul Legii audiovizualului nr. 504/2002, cu
modificările și completările ulterioare, cu excepția art. 19
alin. (1), art. 67 și a art. 69 alin. (1), sintagma îMinisterul
Comunicațiilor și Tehnologiei Informației“ se înlocuiește cu
abrevierea îIGCTI“.
Art. 15. — La data intrării în vigoare a prezenei legi se
abrogă Hotărârea Guvernului nr. 1.594/2002 privind
organizarea și funcționarea Inspectoratului General pentru
Comunicații și Tehnologia Informației, publicată în Monitorul
Oficial al României, Partea I, nr. 47 din 28 ianuarie 2003.
Art. 16. — (1) În termen de 90 de zile de la data
intrării în vigoare a prezentei legi, Hotărârea Guvernului
nr. 88/2003 privind echipamentele radio și echipamentele
terminale de telecomunicații și recunoașterea mutuală a
conformității acestora, cu modificările și completările

5

ulterioare, Hotărârea Guvernului nr. 497/2003 privind
stabilirea condițiilor de introducere pe piață și de
funcționare a aparatelor electrice și electronice din punct
de vedere al compatibilității electromagnetice, cu
modificările și completările ulterioare, și Hotărârea
Guvernului nr. 744/2003 privind organizarea și funcționarea
Ministerului Comunicațiilor și Tehnologiei Informației, cu
modificările ulterioare, vor fi modificate și completate
corespunzător.
(2) Până la revizuirea legislației secundare, actele
normative emise de Ministerul Comunicațiilor și Tehnologiei
Informației rămân în vigoare.
(3) Până la numirea în funcție a președintelui și
vicepreședintelui, conducerea IGCTI va fi asigurată de
către persoanele care ocupă în prezent funcțiile de director
general și director general adjunct.
(4) Personalul existent la data intrării în vigoare a
prezentei legi își păstrează drepturile și obligațiile stabilite
prin contractele individuale de muncă și contractele
colective de muncă.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 17 noiembrie 2004.
Nr. 510.

PREȘEDINTELE ROMÂNIEI

DECRET
pentru promulgarea Legii privind reorganizarea
Inspectoratului General pentru Comunicații
și Tehnologia Informației
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă :

Articol unic. — Se promulgă Legea privind reorganizarea Inspectoratului
General pentru Comunicații și Tehnologia Informației și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 17 noiembrie 2004.
Nr. 955.

6

MONITORUL OFICIAL AL ROMÂNIEI, PARTEA I, Nr. 1.082/22.XI.2004

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 361
din 23 septembrie 2004

referitoare la excepția de neconstituționalitate a prevederilor art. 35 pct. 2 lit. b)
din Legea contabilității nr. 82/1991, republicată, cu modificările și completările ulterioare
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Ioan Tiucă
Claudia Margareta Niță

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a prevederilor art. 35 pct. 2 lit. b) din Legea contabilității
nr. 82/1991, republicată. Excepția a fost ridicată de
Societatea Comercială îRev Inox“ — S.A. din Târgu Mureș
în Dosarul nr. 1.353/2004 al Judecătoriei Timișoara.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând în acest sens că dispozițiile de lege
criticate nu contravin normelor constituționale invocate de
autorul excepției în motivarea sa.
C U R T E A,

având în vedere actele și lucrările dosarului, constată
următoarele:
Prin Încheierea din 18 mai 2004, pronunțată în Dosarul
nr. 1.353/2004, Judecătoria Timișoara a sesizat Curtea
Constituțională cu excepția de neconstituționalitate a
prevederilor art. 35 pct. 2 lit. b) din Legea contabilității
nr. 82/1991, republicată. Excepția a fost ridicată de
Societatea Comercială îRev Inox“ — S.A. din Târgu Mureș
într-o cauză având drept obiect soluționarea unei plângeri
contravenționale formulate de aceasta împotriva procesuluiverbal de contravenție întocmit de Garda Financiară Timiș.
În motivarea excepției se arată că dispozițiile art. 35
pct. 2 lit. b) din Legea contabilității nr. 82/1991, republicată,
încalcă prevederile art. 1 alin. (4), art. 61, 73, 74, 78 și ale
art. 139 din Constituție, republicată. Textul de lege criticat
stabilește anumite categorii de contravenții în materia
contabilității, săvârșite prin nerespectarea reglementărilor
emise de Ministerul Finanțelor Publice. În opinia autorului
excepției aceste dispoziții oferă competență de legiferare
unui organ al puterii executive, încălcându-se astfel
principiul separației și echilibrului puterilor în stat, precum
și normele constituționale referitoare la rolul și structura
Parlamentului, categorii de legi, inițiativa legislativă și
intrarea în vigoare a legii. Mai menționează că textul de
lege criticat contravine și art. 139 din Constituție,
republicată, prin aceea că amenzile sunt aplicate ca urmare
a nerespectării unor ordine emise de Ministerul Finanțelor
Publice, în timp ce îamenzile sunt venituri ale bugetului de
stat și, prin urmare, se stabilesc numai prin lege“.

Judecătoria Timișoara consideră că textul de lege
criticat este în conformitate cu prevederile din Constituție,
republicată, invocate de autorul excepției în motivarea sa.
În acest sens, arată că emiterea de norme de nivel inferior
pentru aplicarea și detalierea prevederilor din Legea
contabilității este necesară și evidentă, fără a se prejudicia
principiul separației puterilor în stat.
Potrivit prevederilor art. 24 alin. (1) din Legea
nr. 47/1992, republicată, modificată și completată prin
Legea nr. 232/2004, încheierea de sesizare a fost
comunicată președinților celor două Camere ale
Parlamentului, Guvernului și instituției Avocatul Poporului,
pentru a-și exprima punctele de vedere asupra excepției de
neconstituționalitate ridicate.
Guvernul consideră că dispozițiile art. 35 pct. 2 lit. b)
din Legea contabilității nr. 82/1991, republicată, nu
contravin prevederilor constituționale invocate de autorul
excepției de neconstituționalitate. Se arată că activitatea de
legiferare poate fi exercitată fie de către autoritatea
legiuitoare, care are competență exclusivă în domeniu, fie,
ca activitate secundară, de către o autoritate de
specialitate, cum este, de exemplu, Ministerul Finanțelor
Publice. Se precizează că înormele ce pot fi emise de
ministerul în cauză nu țin loc de reglementare legală, ci
vizează aplicarea legii.“ În consecință, se mai menționează
că în speță îeste vorba despre stricta aplicare și
interpretare a legii“, atribuții ce intră în competența
exclusivă a instanțelor judecătorești.
Avocatul Poporului apreciază că excepția de
neconstituționalitate este neîntemeiată. Astfel, în ceea ce
privește critica de neconstituționalitate față de art. 1
alin. (4) și art. 61 din Legea fundamentală, republicată,
consideră că îstabilirea prin dispozițiile de lege criticate a
unor categorii de contravenții în materia contabilității,
săvârșite prin nerespectarea reglementărilor emise de
Ministerul Finanțelor Publice, reprezintă o opțiune a
legiuitorului“, care corespunde îdreptului exclusiv al acestuia
de a alege soluția de tehnică legislativă necesară redactării
normelor juridice, fără a încălca sub nici un aspect
principiul separației și echilibrului puterilor în cadrul
democrației constituționale.“
Cu referire la critica față de normele constituționale ale
art. 73, 74, 78 și 139, apreciază că acestea nu au
incidență în cauza de față.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și ale instituției Avocatul Poporului, raportul
întocmit de judecătorul-raportor, concluziile procurorului,
dispozițiile legale criticate, raportate la prevederile
Constituției României republicată, precum și dispozițiile Legii
nr. 47/1992, reține următoarele:

MONITORUL OFICIAL AL ROMÂNIEI, PARTEA I, Nr. 1.082/22.XI.2004
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituția României, republicată, precum și ale art. 1
alin. (2), ale art. 2, 3, 10 și 29 din Legea nr. 47/1992,
republicată, să soluționeze excepția de neconstituționalitate
ridicată.
Obiectul excepției de neconstituționalitate îl constituie
prevederile art. 35 pct. 2 lit. b) din Legea contabilității
nr. 82/1991, republicată, în temeiul art. III din Ordonanța
Guvernului nr. 61/2001, în Monitorul Oficial al României,
Partea I, nr. 629 din 26 august 2002, modificată prin
Ordonanța Guvernului nr. 70/2004, publicată în Monitorul
Oficial al României, Partea I, nr. 773 din 24 august 2004.
Aceste dispoziții au următorul conținut:
— Art. 35 pct. 2 lit. b): îConstituie contravenții la
prevederile prezentei legi următoarele fapte, dacă nu sunt
săvârșite în astfel de condiții încât, potrivit legii, să fie
considerate infracțiuni:
(...)
2. nerespectarea reglementărilor emise de Ministerul
Finanțelor Publice cu privire la:
(...)
b) întocmirea și utilizarea documentelor justificative și
contabile pentru toate operațiunile efectuate, înregistrarea în
contabilitate a acestora în perioada la care se referă, păstrarea
și arhivarea acestora, precum și reconstituirea documentelor
pierdute, sustrase sau distruse.“
În opinia autorului excepției de neconstituționalitate
dispozițiile de lege criticate contravin următoarelor prevederi
din Constituția României, republicată: art. 1 alin. (4) —
referitor la principiul separației și echilibrului puterilor în
stat; art. 61 — îRolul și structura Parlamentului“; art. 73 —
îCategorii de legi“; art. 74 — îInițiativa legislativă“; art. 78 —
îIntrarea în vigoare a legii“ și art. 139 — îImpozite, taxe și
alte contribuții“.
Din examinarea excepției de neconstituționalitate, Curtea
observă că, în esență, autorul critică sancționarea unor
contravenții specifice domeniului contabilității, constând în
nerespectarea reglementărilor emise de Ministerul
Finanțelor Publice, considerând că prin aceasta se încalcă
principiul separației și echilibrului puterilor în stat și sunt
eludate atribuțiile legislative ce revin, conform Constituției
României, exclusiv Parlamentului. Cu alte cuvinte, critica
autorului vizează neconstituționalitatea tehnicii legislative de
reglementare a unei anumite categorii de contravenții din

7

domeniul contabilității, și nu a textului de lege în substanța
acestuia.
Curtea Constituțională constată că excepția de
neconstituționalitate este neîntemeiată și urmează să o
respingă pentru următoarele argumente:
Activitatea de legiferare constituie, conform art. 61
alin. (1) din Constituția României, republicată, atribuția ce
intră în competența exclusivă a Parlamentului, sens în care
a fost adoptată și Legea contabilității nr. 82/1991. Potrivit
art. 35 pct. 2 lit. b) din lege, criticat ca fiind
neconstituțional, cuprins în capitolul VI intitulat îContravenții
și infracțiuni“, constituie contravenție, printre altele, și fapta
de a nu respecta reglementările emise de Ministerul
Finanțelor Publice referitoare la unele acte în materia
contabilității. Curtea reține că, potrivit art. 34 și art. 46
alin. (3) din Legea nr. 90/2001 privind organizarea și
funcționarea Guvernului României și a ministerelor, cu
modificările și completările ulterioare, fiecare minister, în
exercitarea atribuției de organizare, coordonare și control al
aplicării și executării legilor în domeniul său de activitate,
emite, în condițiile legii, ordine și instrucțiuni. A fost
opțiunea legiuitorului de a stabili nivelul normelor juridice și
organul emitent, care, o dată ce nu au fost respectate,
atrag răspunderea contravențională, fără ca prin aceasta să
se aducă atingere, așa cum susține autorul excepției,
principiului separației și echilibrului puterilor în cadrul
democrației constituționale, consacrat de art. 1 alin. (4) din
Constituția României, republicată.
În consecință, prin dispozițiile de lege ce fac obiectul
prezentei excepții de neconstituționalitate, iar nu prin acte
cu forță juridică inferioară acesteia, se sancționează
contravențional, printre altele, și nerespectarea anumitor
reglementări emise de Ministerul Finanțelor Publice în
domeniul activității contabile. Așa fiind, Curtea constată că
art. 35 pct. 2 lit. b) din legea criticată nu îdelegă puteri
legislative“ unui organ al puterii executive, așa cum susține
autorul excepției, întrucât contravențiile și sancțiunile sunt
stabilite prin lege, iar nu prin reglementări ale unei astfel
de autorități, cum este, de exemplu, Ministerul Finanțelor
Publice.
În ceea ce privește pretinsa neconstituționalitate față de
prevederile art. 73, 74, 78 și ale art. 139 din Constituția
României, republicată, Curtea constată că acestea nu sunt
incidente în cazul excepției invocate.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 alin. (1) din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge ca neîntemeiată excepția de neconstituționalitate a prevederilor art. 35 pct. 2 lit. b) din Legea
contabilității nr. 82/1991, republicată, cu modificările și completările ulterioare, excepție ridicată de Societatea Comercială
îRev Inox“ — S.A. din Târgu Mureș în Dosarul nr. 1.353/2004 al Judecătoriei Timișoara.
Definitivă și general obligatorie.
Pronunțată în ședința publică din data de 23 septembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Claudia Margareta Niță

8

MONITORUL OFICIAL AL ROMÂNIEI, PARTEA I, Nr. 1.082/22.XI.2004

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AFACERILOR EXTERNE
AGENȚIA NAȚIONALĂ DE CONTROL AL EXPORTURILOR

ORDIN
pentru completarea Ordinului președintelui Agenției Naționale de Control al Exporturilor Strategice
și al Interzicerii Armelor Chimice nr. 25/1999 pentru aprobarea Normelor metodologice de aplicare
a prevederilor Ordonanței de urgență a Guvernului nr. 158/1999 privind regimul exporturilor
și importurilor de produse strategice
Având în vedere prevederile art. 21 alin. (3) lit. a) și g) din Ordonanța de urgență a Guvernului nr. 158/1999
privind regimul exporturilor și importurilor de produse strategice,
președintele Agenției Naționale de Control al Exporturilor emite următorul ordin:
Art. I. — Normele metodologice de aplicare a
prevederilor Ordonanței de urgență a Guvernului
nr. 158/1999 privind regimul exporturilor și importurilor de
produse strategice, aprobate prin Ordinul președintelui
Agenției Naționale de Control al Exporturilor Strategice și al
Interzicerii Armelor Chimice nr. 25/1999, publicat în
Monitorul Oficial al României, Partea I, nr. 563 din
18 noiembrie 1999, se modifică după cum urmează:
1. La articolul 7, litera d) va avea următorul cuprins:
îd) copia legalizată a contractului de vânzare-cumpărare
(pentru valori mai mari de 200.000 euro sau echivalent) ori
copia certificată în conformitate cu contractul de vânzarecumpărare sau cu ordinul/comanda primit/primită (pentru
valori egale ori mai mici de 200.000 euro sau echivalent).

Conformitatea copiei cu originalul se realizează de către o
persoană autorizată să reprezinte persoana juridică
solicitantă de licență.“
2. La articolul 8, litera e) va avea următorul cuprins:
îe) copia legalizată a contractului de vânzare-cumpărare
(pentru valori mai mari de 200.000 euro sau echivalent) ori
copia certificată în conformitate cu contractul de vânzarecumpărare ori cu ordinul/comanda transmis/transmisă
(pentru valori egale sau mai mici de 200.000 euro ori
echivalent). Conformitatea copiei cu originalul se realizează
de către o persoană autorizată să reprezinte persoana
juridică solicitantă de licență.“
Art. II. — Prezentul ordin se publică în Monitorul Oficial
al României, Partea I.

Președintele Agenției Naționale de Control al Exporturilor,
Nineta Bărbulescu,
secretar de stat
București, 10 noiembrie 2004.
Nr. 592.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.082/22.XI.2004 conține 8 pagini.

Prețul de vânzare 9.500 lei

ISSN 1453—4495

