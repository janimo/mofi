Anul 172 (XVI) — Nr. 1.012

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 3 noiembrie 2004

SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 400 din 5 octombrie 2004 referitoare la
excepția de neconstituționalitate a dispozițiilor
art. 170 alin. 1 și 3 din Codul de procedură civilă
Decizia nr. 415 din 12 octombrie 2004 referitoare la
excepția de neconstituționalitate a dispozițiilor
art. 278 1, 304 și 327 din Codul de procedură
penală .......................................................................

713.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului de stat, ministrul economiei
și comerțului, privind modificarea unor prevederi
din anexa nr. 1 îNorme tehnice pentru proiectarea
și executarea sistemelor de alimentare cu gaze
naturale“ la Ordinul ministrului economiei și
comerțului nr. 58/2004 pentru aprobarea normelor
tehnice privind proiectarea, executarea și
exploatarea sistemelor de alimentare cu gaze
naturale .....................................................................

DECIZII

ALE

1–3

3–4

5–6

CURȚII

Nr.

Pagina

1.347/477. — Ordin al ministrului sănătății și al
președintelui Casei Naționale de Asigurări de
Sănătate privind desemnarea centrelor-pilot pentru
contractarea cu operatori privați a unor servicii
medicale de dializă în regim ambulatoriu .............

6–7

1.376. — Ordin al ministrului finanțelor publice pentru
aprobarea Normelor metodologice privind
reflectarea în contabilitate a principalelor operațiuni
de fuziune, divizare, dizolvare și lichidare a
societăților comerciale, precum și retragerea sau
excluderea unor asociați din cadrul societăților
comerciale și tratamentul fiscal al acestora ..........

7

1.563. — Ordin al ministrului finanțelor publice privind
completarea Ordinului ministrului finanțelor publice
nr. 520/2003 pentru aprobarea Normelor
metodologice privind organizarea și conducerea
contabilității veniturilor bugetare, cu modificările și
completările ulterioare .............................................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 400
din 5 octombrie 2004

referitoare la excepția de neconstituționalitate a dispozițiilor art. 170 alin. 1 și 3
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Aurelia Popa
Mihaela Senia Costinescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 170 alin. 1 și 3 din Codul de
procedură civilă, excepție ridicată de Constantin Sânzianu
în Dosarul nr. 14.354/2001 al Judecătoriei Iași.
La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, arătând că obligația instituită prin textul de

2

MONITORUL OFICIAL AL ROMÂNIEI, PARTEA I, Nr. 1.012/3.XI.2004

lege criticat reprezintă o garanție a dreptului la un proces
echitabil și a soluționării cu celeritate a acestuia.
C U R T E A,

având în vedere actele și lucrările dosarului, reține
următoarele:
Prin Încheierea din 31 martie 2004, pronunțată în
Dosarul nr. 14.354/2001, Judecătoria Iași a sesizat Curtea
Constituțională cu excepția de neconstituționalitate a
dispozițiilor art. 170 alin. 1 și 3 din Codul de procedură
civilă, excepție ridicată de Constantin Sânzianu.
În motivarea excepției de neconstituționalitate, autorul
arată că textul de lege criticat contravine normelor juridice
europene referitoare la accesul liber la justiție și la dreptul
persoanei implicate într-un proces de a formula și
administra probe. Astfel, decăderea persoanei interesate din
dreptul de a se efectua expertiza o privează de dreptul la
un proces echitabil și constituie un abuz, în condițiile în
care aceasta este unica modalitate prin care se poate
proba pretenția dedusă judecății.
Judecătoria Iași
consideră
excepția
de
neconstituționalitate ca fiind neîntemeiată, arătând că
dispozițiile art. 170 alin. 1 și 3 din Codul de procedură
civilă nu îngrădesc accesul liber la justiție și nici dreptul la
un proces echitabil, ci asigură cadrul legal al soluționării cu
celeritare a cauzelor civile. Textul de lege criticat impune
părților litigante obligația de a îndeplini actele de procedură
într-un termen expres prevăzut de lege sau într-un anumit
moment procesual și reprezintă instrumentul legal pentru a
împiedica tergiversarea nejustificată a rezolvării litigiilor.
În conformitate cu dispozițiile art. 30 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului, Guvernului, precum și Avocatului Poporului
pentru a-și formula punctele de vedere cu privire la
excepția ridicată.
Guvernul apreciază că reglementările supuse controlului
de constituționalitate nu constituie încălcări ale Legii
fundamentale, ci, în deplin acord cu prevederile art. 15
alin. (1) și ale art. 57, reprezintă consacrarea prin lege a
anumitor drepturi și obligații, a căror exercitare cu bunăcredință se impune și în cadrul procesului civil.
Avocatul Poporului arată că dispozițiile art. 170 alin. 1
și 3 din Codul de procedură civilă nu îngrădesc sub nici
un aspect liberul acces la justiție, nu împiedică părțile
interesate de a apela la instanțele judecătorești și de a se
prevala de toate garanțiile procesuale. Instituirea unui
termen reprezintă o măsură pentru asigurarea soluționării
cu celeritate a cauzelor și a respectării prevederilor
constituționale referitoare la un proces echitabil. În plus,
textul de lege criticat este o normă de procedură, conformă
cu art. 126 alin. (2) din Constituție, republicată, potrivit
căruia competența instanțelor judecătorești și procedura de
judecată sunt stabilite numai prin lege.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din

Constituție, republicată, ale art. 1 alin. (2), ale art. 2, 3, 10
și 29 din Legea nr. 47/1992, republicată, să soluționeze
excepția de neconstituționalitate ridicată.
Obiectul excepției de neconstituționalitate îl constituie
art. 170 alin. 1 și 3 din Codul de procedură civilă, dispoziții
care au următorul conținut:
— Art. 170 alin. 1 și 3: îCând s-a încuviințat o cercetare
locală, expertiză sau dovadă cu martori, partea care a propus-o
este obligată ca, în termen de 5 zile de la încuviințare, să
depună suma statornicită de instanță pentru cheltuielile de
cercetare, drumul și despăgubirea martorilor sau plata
expertului; recipisa se va depune la grefa instanței. [...]
Neîndeplinirea acestor obligații atrage decăderea, pentru
acea instanță, din dovada încuviințată.“
Autorul excepției susține că dispozițiile legale criticate
încalcă prevederile constituționale cuprinse în art. 21
alin. (3): îPărțile au dreptul la un proces echitabil și la
soluționarea cauzelor într-un termen rezonabil.“
De asemenea, consideră că sunt încălcate și
prevederile art. 6 paragraful 1 din Convenția pentru
apărarea drepturilor omului și a libertăților fundamentale,
potrivit cărora: îOrice persoană are dreptul la judecarea în
mod echitabil, în mod public și într-un termen rezonabil a
cauzei sale, de către o instanță independentă și imparțială,
instituită de lege, care va hotărî fie asupra încălcării drepturilor
și obligațiilor sale cu caracter civil, fie asupra temeiniciei
oricărei acuzații în materie penală îndreptate împotriva sa.
Hotărârea trebuie să fie pronunțată în mod public, dar accesul
în sala de ședință poate fi interzis presei și publicului pe
întreaga durată a procesului sau a unei părți a acestuia în
interesul moralității, al ordinii publice ori al securității naționale
într-o societate democratică, atunci când interesele minorilor
sau protecția vieții private a părților la proces o impun, sau în
măsura considerată absolut necesară de către instanță atunci
când, în împrejurări speciale, publicitatea ar fi de natură să
aducă atingere intereselor justiției.“
Examinând excepția de neconstituționalitate, Curtea
constată că textele de lege criticate reglementează obligația
părții care a solicitat administrarea unor probatorii, precum
cercetarea locală, expertiza sau dovada cu martori, pe care
instanța le-a încuviințat, de a avansa în termen de cinci
zile cheltuielile necesare pentru cercetare, drumul și
despăgubirea martorilor sau plata expertului, sub
sancțiunea decăderii din proba încuviințată.
În această materie, ca, de altfel, în toate cazurile în
care legiuitorul a condiționat valorificarea unui drept de
exercitarea sa în interiorul unui anumit termen, nu s-a
procedat în acest fel cu intenția de a restrânge accesul
liber la justiție, de care, în mod evident, cel interesat
beneficiază în cadrul termenului legal instituit, ci exclusiv
pentru a instaura un climat de ordine indispensabil, în
vederea exercitării dreptului constituțional prevăzut de
art. 21, prevenind astfel abuzurile și asigurând protecția
drepturilor și intereselor legitime ale celorlalte părți. De
altfel, Curtea a statuat în mod constant că reglementarea
de către legiuitor, în limitele competenței ce i-a fost
conferită prin Constituție, a condițiilor de exercitare a unui
drept, subiectiv sau procesual, inclusiv prin instituirea unor
termene, nu constituie o restrângere a exercițiului acestuia,
ci doar o modalitate eficientă de a preveni exercitarea sa
abuzivă, în detrimentul altor titulari de drepturi, în egală
măsură ocrotite.
Așa fiind, termenul instituit prin textul de lege criticat
are în vedere soluționarea procesului cu celeritate,
nedepunerea sumei statornicite de instanță în cele cinci
zile de la încuviințarea probei cauzând o amânare
nejustificată a judecății.

MONITORUL OFICIAL AL ROMÂNIEI, PARTEA I, Nr. 1.012/3.XI.2004
De altfel, art. 126 alin. (2) din Constituție, republicată,
potrivit căruia îCompetența instanțelor judecătorești și
procedura de judecată sunt prevăzute numai prin lege“,
atribuie exclusiv legiuitorului prerogativa stabilirii
competenței și procedurii de judecată, inclusiv a condițiilor
de exercitare a diferitelor drepturi procesuale. Prin urmare,
termenele procedurale instituite de textul de lege criticat
reprezintă expresia aplicării dispozițiilor constituționale
invocate mai sus.
Departe de a îngrădi drepturi consacrate constituțional,
reglementarea prevăzută de art. 170 alin. 1 și 3 din Codul
de procedură civilă constituie o garanție a aplicării
principiului prevăzut de art. 6 pct. 1 din Convenția pentru
apărarea drepturilor omului și a libertăților fundamentale,

3

privind judecarea unei cauze în mod echitabil și într-un
termen rezonabil, în scopul înlăturării oricăror abuzuri din
partea părților, prin care s-ar tinde la tergiversarea
nejustificată a soluționării unui proces.
Pe de altă parte, în condițiile în care, potrivit principiului
că nimeni nu se poate apăra invocând necunoașterea legii
(înemo censetur ignorare legem“ ), titularul unui drept este
prezumat că a avut cunoștință de reglementarea care
prevedea că valorificarea dreptului său se circumscrie unui
anumit termen, fără a înțelege să îl respecte, acesta nu
are decât a-și imputa propriei lipse de diligență
consecințele negative pe care este ținut să le suporte și
câtuși de puțin textul de lege criticat.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, republicată,
precum și al art. 1—3, al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 170 alin. 1 și 3 din Codul de procedură civilă,
excepție ridicată de Constantin Sânzianu în Dosarul nr. 14.354/2001 al Judecătoriei Iași.
Definitivă și general obligatorie.
Pronunțată în ședința publică din data de 5 octombrie 2004.
PREȘEDINTELE CURȚII CONSTITUȚIONALE

prof. univ. dr. IOAN VIDA
Magistrat-asistent,
Mihaela Senia Costinescu

CURTEA CONSTITUȚIONALĂ

D E C I Z I A Nr. 415
din 12 octombrie 2004

referitoare la excepția de neconstituționalitate a dispozițiilor art. 2781, 304 și 327
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Florentina Geangu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 2781, 304 și 327 din Codul
de procedură penală, excepție ridicată de Pavel
Glogogeanu în Dosarul nr. 1.057/P/2004 al Tribunalului Dolj —
Secția penală.
La apelul nominal răspunde partea Daniel Rizea, lipsind
autorul excepției, față de care procedura de citare este
legal îndeplinită.
Partea prezentă solicită respingerea excepției de
neconstituționalitate.
Reprezentantul Ministerului Public pune concluzii de
respingere a excepției de neconstituționalitate, ca fiind
inadmisibilă, întrucât autorul acesteia nu a motivat-o,
încălcând astfel dispozițiile art. 10 alin. (2) din Legea

nr. 47/1992 privind organizarea și funcționarea Curții
Constituționale, republicată.
C U R T E A,

având în vedere actele și lucrările dosarului, reține
următoarele:
Prin Încheierea nr. 28 bis din 15 martie 2004,
pronunțată în Dosarul nr. 1.057/P/2004, Tribunalul Dolj —
Secția penală a sesizat Curtea Constituțională cu excepția
de neconstituționalitate a dispozițiilor art. 2781, 304 și 327
din Codul de procedură penală. Excepția a fost ridicată de
Pavel Glogogeanu într-o cauză având ca obiect
soluționarea recursului promovat de acesta împotriva
Sentinței penale nr. 50 din 9 februarie 2004 pronunțată de
Judecătoria Filiași, sentință prin care s-a respins, în temeiul
art. 2781 alin. 8 din Codul de procedură penală, plângerea
recurentului-petent și s-a menținut soluția de neîncepere a
urmăririi penale față de făptuitorul Daniel Rizea, pronunțată
prin Rezoluția nr. 64/P/2003 și, ulterior, menținută prin
Rezoluția Parchetului nr. 103/II/2/2003.
În motivarea excepției de neconstituționalitate se
susține că dispozițiile art. 304 din Codul de procedură
penală referitoare la înregistrarea cu mijloace tehnice, în
cursul ședinței de judecată, a afirmațiilor, întrebărilor și
susținerilor celor prezenți, precum și dispozițiile art. 327 din

4

MONITORUL OFICIAL AL ROMÂNIEI, PARTEA I, Nr. 1.012/3.XI.2004

Codul de procedură penală privind ascultarea martorului,
expertului sau interpretului sunt neconstituționale, întrucât
îîn sala de judecată nu există aparatura de înregistrare
prevăzută de art. 304“. De asemenea, pentru aceleași
motive, autorul excepției susține că dispozițiile art. 2781 din
Codul de procedură penală privind plângerea în fața
instanței de judecată împotriva rezoluțiilor sau a
ordonanțelor procurorului de netrimitere în judecată sunt
neconstituționale.
Tribunalul Dolj — Secția penală arată, fără a indica
textele din Constituție presupus încălcate, că excepția de
neconstituționalitate a dispozițiilor art. 2781, 304 și 327 din
Codul de procedură penală nu este fondată înici în raport
de prevederile Constituției și nici în raport de dispozițiile
art. 6 pct. 1 și art. 10 din Convenția pentru apărarea
drepturilor omului și a libertăților fundamentale, neexistând
o restrângere a dreptului la un proces echitabil și a
libertății de exprimare“.
Potrivit dispozițiilor art. 24 alin. (1) din Legea nr. 47/1992,
republicată, încheierea de sesizare a fost comunicată
președinților celor două Camere ale Parlamentului și
Guvernului pentru a-și exprima punctele de vedere asupra
excepției de neconstituționalitate ridicate, iar în conformitate
cu prevederile art. 18 1 din Legea nr. 35/1997, cu
modificările ulterioare, a fost solicitat punctul de vedere al
instituției Avocatul Poporului.
Guvernul consideră că excepția de neconstituționalitate
ridicată este inadmisibilă, deoarece susținerile referitoare la
neregularitățile privind mijloacele tehnice prevăzute de lege
pentru înregistrarea afirmațiilor, întrebărilor și susținerilor
celor prezenți la termenul de judecată privesc modul de
aplicare a legii, aspect ce nu intră în competența de
soluționare a Curții.
Avocatul Poporului arată că în cauză sunt incidente
prevederile din Legea nr. 47/1992, republicată, potrivit
cărora sesizările adresate Curții Constituționale trebuie
făcute în formă scrisă și motivate. Prin urmare, având în
vedere aceste dispoziții imperative ale Legii nr. 47/1992,
republicată, consideră că numai Curtea Constituțională
poate decide asupra cadrului constituțional în care urmează
să fie examinată excepția de neconstituționalitate.
Președinții celor două Camere ale Parlamentului nu au
transmis punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la

prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și ale art. 1 alin. (2), ale
art. 2, 3, 10 și 29 din Legea nr. 47/1992, republicată, să
soluționeze excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 2781, 304 și 327 din Codul de procedură
penală, referitoare la plângerea în fața instanței împotriva
rezoluțiilor sau ordonanțelor procurorului de netrimitere în
judecată, la înregistrarea cu mijloace tehnice, în cursul
ședinței de judecată, a afirmațiilor, întrebărilor și susținerilor
celor prezenți, precum și la ascultarea martorului, expertului
sau interpretului.
În opinia autorului excepției, astfel cum a fost ridicată în
fața instanței de judecată, textele de lege criticate sunt
neconstituționale, întrucât îîn sala de judecată nu există
aparatura de înregistrare prevăzută de art. 304“. Autorul
excepției nu precizează însă care dispoziții sau principii din
Constituție sunt încălcate.
Examinând susținerile autorului excepției, Curtea
constată că, potrivit art. 2 alin. (2) din Legea nr. 47/1992
privind organizarea și funcționarea Curții Constituționale,
republicată, sunt neconstituționale numai prevederile de
lege î[…] care încalcă dispozițiile sau principiile Constituției“.
Totodată, în temeiul art. 10 alin. (2) din aceeași lege,
sesizările adresate Curții trebuie motivate, iar conform
art. 146 lit. d) din Legea fundamentală și art. 29 din Legea
nr. 47/1992, republicată, Curtea este competentă să se
pronunțe numai în limitele sesizării. Așa fiind, neindicarea
de către autorul excepției a textelor din Constituție cărora
le contravin dispozițiile de lege criticate constituie un motiv
de respingere, întrucât excepția ridicată nu este, în sensul
Legii fundamentale, o excepție de neconstituționalitate.
Dacă instanța de control constituțional s-ar socoti
competentă să se pronunțe asupra unei asemenea excepții,
ea s-ar substitui părții în ceea ce privește invocarea
motivului de neconstituționalitate, exercitând astfel din oficiu
acest control, ceea ce este inadmisibil. În acest sens este
jurisprudența constantă a Curții Constituționale, din care
menționăm Decizia nr. 360 din 30 septembrie 2003,
publicată în Monitorul Oficial al României, Partea I, nr. 800
din 13 noiembrie 2003.
Pe de altă parte, faptul că îîn sala de judecată nu
există aparatura de înregistrare prevăzută de art. 304“ este
o chestiune de aplicare a legii, de competența instanțelor
judecătorești, iar nu o problemă de contencios
constituțional.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, republicată,
precum și al art. 1—3, al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge, ca fiind inadmisibilă, excepția de neconstituționalitate a dispozițiilor art. 2781, 304 și 327 din Codul de
procedură penală, excepție ridicată de Pavel Glogogeanu în Dosarul nr. 1.057/P/2004 al Tribunalului Dolj — Secția
penală.
Definitivă și general obligatorie.
Pronunțată în ședința publică din data de 12 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Florentina Geangu

MONITORUL OFICIAL AL ROMÂNIEI, PARTEA I, Nr. 1.012/3.XI.2004

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ECONOMIEI ȘI COMERȚULUI

ORDIN
privind modificarea unor prevederi din anexa nr. 1 îNorme tehnice pentru proiectarea
și executarea sistemelor de alimentare cu gaze naturale“ la Ordinul ministrului economiei
și comerțului nr. 58/2004 pentru aprobarea normelor tehnice privind proiectarea, executarea
și exploatarea sistemelor de alimentare cu gaze naturale
Având în vedere unele constatări și sesizări în procesul de punere în aplicare a dispozițiilor Normelor tehnice
pentru proiectarea și executarea sistemelor de alimentare cu gaze naturale,
în temeiul Hotărârii Guvernului nr. 738/2003 privind organizarea și funcționarea Ministerului Economiei și
Comerțului, cu modificările ulterioare,
ministrul de stat, ministrul economiei și comerțului, emite următorul ordin:
Art. I. — Anexa nr. 1 îNorme tehnice pentru proiectarea
și executarea sistemelor de alimentare cu gaze naturale“ la
Ordinul ministrului economiei și comerțului nr. 58/2004
pentru aprobarea normelor tehnice privind proiectarea,
executarea și exploatarea sistemelor de alimentare cu gaze
naturale, publicate în Monitorul Oficial al României, Partea I,
nr. 173 bis din 27 februarie 2004, se modifică după cum
urmează:
1. Punctul 8.3 va avea următorul cuprins:
î8.3. Toate încăperile în care se montează aparate de
utilizare a gazelor naturale se prevăd cu suprafețe vitrate,
sub formă de ferestre, luminatoare cu geamuri, uși cu
geam sau goluri, toate la exterior sau spre balcoane ori
spre terase vitrate cu suprafață minimă totală de:
— 0,03 m2 pe m3 de volum net de încăpere, în cazul
construcțiilor din beton armat;
— 0,05 m2 pe m3 de volum net de încăpere, în cazul
construcțiilor din zidărie.
Pentru cazul în care geamurile au o grosime mai mare
de 4 mm sau sunt de construcție specială (securizat,
termopan etc.) se recomandă montarea detectoarelor
automate de gaze cu limita inferioară de sensibilitate 2%
CH4 în aer, care acționează asupra robinetului de închidere
(electroventil) a conductei de alimentare cu gaze naturale
a arzătoarelor.
Începând cu anul 2008, este obligatorie montarea
detectoarelor automate de gaze naturale pentru încăperile
în care sunt aparate de utilizare a gazelor naturale și
suprafețele vitrate necesare, conform prezentelor norme,
sunt parțial sau în totalitate constituite din geamuri cu
grosimea mai mare de 4 mm sau din geamuri de
construcție specială (securizat, termopan etc.).
În cazul utilizării detectoarelor suprafața vitrată poate fi
redusă la 0,02 m2 pe m3 de volum net de încăpere.
Volumul net reprezintă volumul total al încăperii, din care
se scade volumul elementelor de instalații sau de
construcții existente în încăpere, în care nu se pot acumula
gaze.
În încăperi cu volum mai mic decât cel prevăzut la
pct. 8.2 sunt admise numai aparate de utilizare legate la
coș, cu următoarele condiții:
— accesul aerului necesar arderii și aprinderea
aparatelor de utilizare să se facă din exteriorul încăperii
(coridor, vestibul etc.) sau direct din exteriorul clădirii;
— folosirea unor aparate de utilizare cu aprindere din
exteriorul clădirii, asigurate împotriva stingerii prin blocarea

admisiei gazului în cazul stingerii flăcării, fie prin construcția
aparatului, fie prin dispozitive de protecție.
Pentru încălzirea de apartament, centrala termică se
montează în bucătărie, balcon, vestibul, la subsol sau la alt
nivel unde nu blochează calea de evacuare a persoanelor,
cu respectarea tuturor condițiilor menționate anterior.“
2. Punctul 9.10 va avea următorul cuprins:
î9.10. La realizarea de conducte din PE sunt folosite
următoarele categorii de îmbinări cu fitinguri:
a) îmbinare prin sudare cap la cap:
— cu coturi, teuri, reducții etc., realizate prin procedeul
de injecție, pentru diametre de 75 mm și mai mari;
— cu coturi, teuri, reducții etc., confecționate din bucăți
de țeavă sudate cap la cap, pentru diametre mai mari de
250 mm;
b) îmbinare prin electrofuziune:
— cu mufe, coturi, teuri, reducții etc., realizate prin
procedeul de injecție, pentru diametre cuprinse între 32 și
110 mm. În cazuri speciale se poate utiliza și la diametre
mai mari, cu acordul operatorului licențiat al sistemului de
distribuție;
— cu mufe, coturi, teuri, reducții etc., realizate prin
procedeul de injecție, pentru diametre mai mari de 110 mm,
numai în cazul reparării rețelelor;
c) îmbinare cu fitinguri mecanice cu etanșare pe
peretele exterior al țevii: mufe, coturi, reducții, dopuri etc.,
pentru diametre cuprinse între 32 și 63 mm;
d) îmbinare între PE și metal, cu fitinguri de tranziție:
— cu adaptor de flanșă, flanșă liberă și garnituri de
etanșare pentru diametre de 250 mm și mai mari;
tehnologia de realizare a acestui tip de îmbinare se
elaborează sau se aprobă de operatorul de distribuție
licențiat;
— racord de trecere PE-metal, pentru diametre până la
630 mm;
— racorduri metalice cu etanșare prin compresiune pe
pereții țevii;
— racord mixt PE-metal din trei bucăți (tip olandez) cu
etanșare cu garnitură de cauciuc montată conform
procedurii tehnice elaborate de operator.
Fitingurile din PE 100 pot fi utilizate la îmbinarea
conductelor din PE 80, cu condiția respectării regimurilor de
sudare recomandate de producătorii fitingurilor și
conductelor.
Fitingurile din PE 80 nu pot fi utilizate la îmbinarea
conductelor din PE 100.“

6

MONITORUL OFICIAL AL ROMÂNIEI, PARTEA I, Nr. 1.012/3.XI.2004

3. Punctul 12.7 va avea următorul cuprins:
î12.7. În cazul în care recepția se face simultan pentru
conducte și branșamente din polietilenă, probele de
etanșeitate și rezistență se efectuează la presiuni conform
tabelului 9.
În cazul în care se realizează numai recepția
branșamentelor din polietilenă, probele de etanșeitate și
rezistență se fac înainte de perforarea conductei la presiuni
conform tabelului 9.
Timpul de realizare a probei de rezistență este de
o oră, iar pentru proba de etanșeitate este de 24 de ore.“
4. Punctul 12.8 va avea următorul cuprins:
î12.8. La efectuarea probelor de rezistență și
etanșeitate, aparatele de bază pentru măsurarea presiunii
și a temperaturii sunt de tipul cu înregistrare continuă, cu
verificarea metrologică în termen de valabilitate. Clasa de
exactitate a acestor aparate de măsură trebuie să fie de
minimum 1,5. Pe lângă aparatele de bază se montează în

paralel aparate de control indicatoare de presiune și de
temperatură, având aceeași clasă de exactitate cu cea a
aparatelor de bază. Înregistrarea parametrilor de presiune
și temperatură, fie pe diagramă, fie pe protocolul printat,
dat de echipamentul electronic, constituie dovada probelor
de rezistență și etanșeitate. Aceste înregistrări se datează
și se semnează de responsabilul metrolog, instalatorul
autorizat al constructorului, beneficiar și conțin și
următoarele date: lungimea și diametrul tronsonului de
conductă supus probelor, datele de identificare și verificare
ale aparatelor de măsurare.
La efectuarea probelor de rezistență și etanșeitate
pentru instalațiile de utilizare ale consumatorilor casnici nu
este necesară utilizarea aparatelor de măsurare a presiunii
și a temperaturii cu înregistrare continuă.“
Art. II. — Prezentul ordin se publică în Monitorul Oficial
al României, Partea I.

p. Ministrul de stat, ministrul economiei și comerțului,
Iulian Iancu,
secretar de stat
București, 21 octombrie 2004.
Nr. 713.

MINISTERUL SĂNĂTĂȚII
Nr. 1.347 din 21 octombrie 2004

CASA NAȚIONALĂ DE ASIGURĂRI DE SĂNĂTATE
Nr. 477 din 28 septembrie 2004

ORDIN
privind desemnarea centrelor-pilot pentru contractarea cu operatori privați a unor servicii medicale
de dializă în regim ambulatoriu
Având în vedere Strategia privind participarea sectorului privat la îmbunătățirea performanței sistemului sanitar din
România (2001—2004), aprobată prin Hotărârea Guvernului nr. 717/2001, publicată în Monitorul Oficial al României,
Partea I, nr. 454 din 9 august 2001,
în temeiul prevederilor Hotărârii Guvernului nr. 1.487/2004 privind achiziționarea serviciilor medicale de hemodializă
și dializă peritoneală,
în temeiul prevederilor Hotărârii Guvernului nr. 743/2003 privind organizarea și funcționarea Ministerului Sănătății,
cu modificările și completările ulterioare,
în temeiul prevederilor Ordonanței de urgență a Guvernului nr. 150/2002 privind organizarea și funcționarea
sistemului de asigurări sociale de sănătate, cu modificările și completările ulterioare,
ministrul sănătății și președintele Casei Naționale de Asigurări de Sănătate emit următorul ordin:
Art. 1. — În vederea îmbunătățirii performanței și a
eficientizării serviciilor de hemodializă și dializă peritoneală,
implementarea ca proiect-pilot a contractării, prin licitație
publică deschisă, cu furnizori din sectorul privat a serviciilor
de dializă (servicii ce includ atât hemodializa, cât și dializa
peritoneală, precum și furnizarea medicamentelor și
materialelor sanitare specifice hemodializei și dializei
peritoneale) în regim ambulatoriu se va face în cadrul
următoarelor centre: Spitalul Clinic de Nefrologie îCarol
Davila“, Spitalul Clinic Județean Târgu Mureș, Spitalul Clinic
Județean Buzău, Spitalul Clinic Județean Cluj, Spitalul
îDr. C.I. Parhon“ Iași, Spitalul Clinic îSf. Ioan“ București,
Spitalul Județean Târgu Jiu, Spitalul Județean Alba Iulia.
Art. 2. — Decontarea către furnizorii privați a serviciilor
de dializă în baza contractelor ce vor fi atribuite în urma
licitației prevăzute la art. 1 se va face exclusiv pe bază de
tarife ce vor include toate costurile aferente, precum și

costurile medicamentelor și materialelor sanitare specifice
hemodializei și dializei peritoneale, după cum urmează: tarif
unic pe serviciu medical, pentru hemodializă, și tarif unic
anual pe pacient, pentru dializa peritoneală.
Art. 3. — (1) Documentația pentru organizarea și
desfășurarea procedurii de licitație pentru proiectul-pilot de
contractare cu operatori privați a unor servicii de dializă în
regim ambulatoriu va avea următoarea structură:
a) regulamentul de organizare și funcționare a unităților
de dializă;
b) contract (model) pentru furnizarea de servicii de
dializă în regim ambulatoriu; și
c) informațiile și procedurile pentru organizarea și
desfășurarea licitației.
(2) Anunțul de participare la licitația prevăzută la art. 1
se va publica în Monitorul Oficial al României,
Partea a VI-a — Achiziții publice, pe website-ul Ministerului

MONITORUL OFICIAL AL ROMÂNIEI, PARTEA I, Nr. 1.012/3.XI.2004

7

Sănătății și pe cel al Casei Naționale de Asigurări de
Sănătate, în două ziare de circulație națională și în câte
un ziar local pentru fiecare oraș în care sunt localizate
spitalele enumerate la art. 1.
Art. 4. — Personalul secțiilor de dializă din cadrul
spitalelor enumerate la art. 1 va fi preluat prin transfer de
către furnizorul privat, în limitele stabilite prin normele
minime de personal al unităților de dializă, ce fac parte din
regulamentul de organizare și funcționare a unităților de
dializă, prevăzut la art. 3.
Art. 5. — (1) Activitatea secțiilor de dializă din cadrul
spitalelor enumerate la art. 1, precum și decontarea
serviciilor medicale aferente vor continua în aceleași
condiții până la data intrării în vigoare a contractelor
atribuite unor furnizori privați în urma licitației.

(2) Cu excepția contractelor ce vor fi atribuite unor
furnizori privați, decontarea serviciilor de hemodializă și
dializă peritoneală, precum și decontarea medicamentelor și
materialelor sanitare specifice vor continua în condițiile
stabilite prin contractul-cadru aprobat prin Hotărârea
Guvernului nr. 1.485/2003 și normele metodologice de
aplicare a acestuia, aprobate prin Ordinul ministrului
sănătății și al președintelui Casei Naționale de Asigurări de
Sănătate nr. 1.220/890/2003, și, respectiv, ale Ordinului
ministrului sănătății și al președintelui Casei Naționale de
Asigurări de Sănătate nr. 172/113/2004 pentru aprobarea
derulării programelor și subprogramelor de sănătate
finanțate din bugetul de stat și din bugetul Fondului
național unic de asigurări sociale de sănătate în anul 2004.
Art. 6. — Prezentul ordin se va publica în Monitorul
Oficial al României, Partea I.

Ministrul sănătății,
Ovidiu Brînzan

Președintele Casei Naționale de Asigurări de Sănătate,
Cristian Celea

MINISTERUL FINANȚELOR PUBLICE

ORDIN
pentru aprobarea Normelor metodologice privind reflectarea în contabilitate a principalelor
operațiuni de fuziune, divizare, dizolvare și lichidare a societăților comerciale, precum și retragerea
sau excluderea unor asociați din cadrul societăților comerciale și tratamentul fiscal al acestora
În temeiul prevederilor art. 10 alin. (6) din Hotărârea Guvernului nr. 1.574/2003 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările și completările ulterioare,
având în vedere prevederile art. 4 alin. (1) din Legea contabilității nr. 82/1991, republicată, privind elaborarea și
emiterea normelor și reglementărilor în domeniul contabilității,
ministrul finanțelor publice emite următorul ordin:
Art. 1. — Se aprobă Normele metodologice privind
reflectarea în contabilitate a principalelor operațiuni de
fuziune, divizare, dizolvare și lichidare a societăților
comerciale, precum și retragerea sau excluderea unor
asociați din cadrul societăților comerciale și tratamentul
fiscal al acestora, cuprinse în anexa*) care face parte
integrantă din prezentul ordin.
Art. 2. — La data intrării în vigoare a prezentului ordin
se abrogă Ordinul ministrului finanțelor publice
nr. 1.078/2003 pentru aprobarea Normelor metodologice
privind fuziunea, divizarea, dizolvarea și lichidarea
societăților comerciale, precum și retragerea sau excluderea

unor asociați din cadrul societăților comerciale, publicat în
Monitorul Oficial al României, Partea I, nr. 586 din
18 august 2003.
Art. 3. — Direcția de reglementări contabile și Direcția
generală de politici și legislație privind veniturile bugetului
general consolidat din cadrul Ministerului Finanțelor Publice
vor lua măsuri pentru ducerea la îndeplinire a prezentului
ordin.
Art. 4. — Prevederile prezentului ordin intră in vigoare
la 30 de zile de la publicarea în Monitorul Oficial al
României, Partea I.

Ministrul finanțelor publice,
Mihai Nicolae Tănăsescu
București, 17 septembrie 2004.
Nr. 1.376.
*) Anexa se publică ulterior în Monitorul Oficial al României, Partea I, nr. 1.012 bis în afara abonamentului, care se poate achiziționa de la
Centrul pentru relații cu publicul al Regiei Autonome îMonitorul Oficial“, București, șos. Panduri nr. 1

8

MONITORUL OFICIAL AL ROMÂNIEI, PARTEA I, Nr. 1.012/3.XI.2004

MINISTERUL FINANȚELOR PUBLICE

ORDIN
privind completarea Ordinului ministrului finanțelor publice nr. 520/2003 pentru aprobarea
Normelor metodologice privind organizarea și conducerea contabilității veniturilor bugetare,
cu modificările și completările ulterioare
În temeiul art. 10 alin. (6) din Hotărârea Guvernului nr. 1.574/2003 privind organizarea și funcționarea Ministerului
Finanțelor Publice și a Agenției Naționale de Administrare Fiscală, cu modificările și completările ulterioare,
având în vedere prevederile art. 74 alin. (1) din Legea nr. 500/2002 privind finanțele publice,
în baza prevederilor art. 4 și, respectiv, ale art. 31 și 32 din Legea contabilității nr. 82/1991, republicată, cu
modificările și completările ulterioare,
ministrul finanțelor publice emite următorul ordin:
Art. I. — Ordinul ministrului finanțelor publice
nr. 520/2003 pentru aprobarea Normelor metodologice
privind organizarea și conducerea contabilității veniturilor
bugetare, publicat în Monitorul Oficial al României, Partea I,
nr. 292 din 25 aprilie 2003, cu modificările și completările
ulterioare, se modifică și se completează după cum
urmează:
1. Articolul 2 va avea următorul cuprins:
îArt. 2. — Direcția generală a contabilității publice și
direcțiile de specialitate din Ministerul Finanțelor Publice,
direcțiile generale și direcțiile de specialitate din cadrul
Agenției Naționale de Administrare Fiscală, precum și
unitățile subordonate vor lua măsuri pentru ducerea la
îndeplinire a prevederilor prezentului ordin.“
2. Înainte de alineatul 7 al punctului 4 din Normele
metodologice privind organizarea și conducerea
contabilității veniturilor bugetare se introduc următoarele
alineate:
îCompartimentele de contabilitate a creanțelor bugetare
din cadrul direcțiilor generale ale finanțelor publice județene
și a municipiului București, precum și din cadrul Direcției
generale de administrare a marilor contribuabili au obligația
ca cel puțin trimestrial, înaintea întocmirii situațiilor

financiare, să efectueze punctajul de conformitate între
datele înscrise în evidența contului 220 «Debitori» și cele
din evidența analitică pe plătitori organizată la nivelul
unităților fiscale teritoriale.
La întocmirea situațiilor financiare trimestriale și anuale,
creditorii bugetari care administrează venituri bugetare, în
condițiile legii, vor asigura concordanța datelor înscrise în
bilanțul contabil, cont 220 «Debitori», desfășurat în conturi
sintetice de gradul II, respectiv 220.31 «Debitori ai
bugetului de stat», 220.32 «Debitori ai bugetului local»,
220.33 «Debitori ai bugetului asigurărilor sociale de stat»,
220.34 «Debitori ai bugetului asigurărilor pentru șomaj»,
220.35 «Debitori ai bugetului asigurărilor sociale de
sănătate», cu cele raportate în anexa nr. 22 «Situația
creanțelor bugetare neîncasate la data de…».
În anexa nr. 22 «Situația creanțelor bugetare neîncasate
la data de…» se raportează creanțele bugetare neîncasate
pe structura Clasificației indicatorilor privind finanțele
publice, care face parte integrantă din sistemul situațiilor
financiare și este specifică fiecărui buget.“
Art. II. — Prezentul ordin va fi publicat în Monitorul
Oficial al României, Partea I.

Ministrul finanțelor publice,
Mihai Nicolae Tănăsescu
București, 19 octombrie 2004.
Nr. 1.563.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.012/3.XI.2004 conține 8 pagini.

Prețul de vânzare 9.500 lei

ISSN 1453—4495

