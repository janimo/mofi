PARTEA

Anul 172 (XVI) — Nr. 1.056

I

LEGI, DECRETE, HOTĂRÂRI ȘI ALTE ACTE

Luni, 15 noiembrie 2004

SUMAR
Nr.

Pagina

1.887. — Hotărâre privind transmiterea unor imobile din
domeniul public și privat al statului și din
administrarea Ministerului Educației și Cercetării în
domeniul public și privat al municipiului Buzău și
în administrarea Consiliului Local al Municipiului
Buzău, județul Buzău................................................

3–4

1.892. — Hotărâre pentru stabilirea sistemului de
promovare a producerii energiei electrice din surse
regenerabile de energie............................................

4–5

ALE

CURȚII

5–6

1.919. — Hotărâre pentru modificarea Hotărârii
Guvernului nr. 942/2002 privind punerea în
circulație a noilor tipuri de colante de viză ............

6

1.928. — Hotărâre privind aprobarea unor acorduri de
concesiune petrolieră și a unor acte adiționale,
încheiate între Agenția Națională pentru Resurse
Minerale și Societatea Națională a Petrolului
îPetrom“ — S.A. .......................................................

1–3

HOTĂRÂRI ALE GUVERNULUI ROMÂNIEI

DECIZII

Pagina

1.918. — Hotărâre privind suplimentarea bugetului
Serviciului Român de Informații din Fondul de
rezervă bugetară la dispoziția Guvernului, prevăzut
în bugetul de stat pe anul 2004 .............................

DECIZII ALE CURȚII CONSTITUȚIONALE
Decizia nr. 413 din 12 octombrie 2004 referitoare la
excepția de neconstituționalitate a dispozițiilor
art. 453 alin. 1 lit. b) din Codul de procedură
penală.........................................................................

Nr.

6–8

1.929. — Hotărâre privind aprobarea indicatorilor tehnicoeconomici ai obiectivului de investiții îAmenajarea
hidroenergetică a râului Olt pe sectorul Izbiceni
Dunăre—CHE Islaz“, județele Olt și Teleorman.........

8

CONSTITUȚIONALE

CURTEA CONSTITUȚIONALĂ

D E C I Z I A Nr. 413
din 12 octombrie 2004

referitoare la excepția de neconstituționalitate a dispozițiilor art. 453 alin. 1 lit. b)
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Marieta Safta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe
rol
se
află
soluționarea
excepției
de
neconstituționalitate a dispozițiilor art. 453 alin. 1 lit. b) din
Codul de procedură penală, excepție ridicată de Elena
Crișan în Dosarul nr. 1.394/2004 al Tribunalului Bihor —
Secția penală.
La apelul nominal lipsește autoarea excepției, față de
care procedura de citare a fost legal îndeplinită.
Reprezentantul Ministerului Public, având cuvântul pe
fond, pune concluzii de respingere a excepției de
neconstituționalitate ca inadmisibilă, arătând că analiza
eventualelor necorelări între dispozițiile unor legi diferite nu
intră în competența Curții Constituționale.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.056/15.XI.2004
C U R T E A,

având în vedere actele și lucrările dosarului, reține
următoarele:
Prin Încheierea din 20 mai 2004, pronunțată în Dosarul
nr. 1.394/2004, Tribunalul Bihor — Secția penală a sesizat
Curtea Constituțională cu excepția de neconstituționalitate
a dispozițiilor art. 453 alin. 1 lit. b) din Codul de procedură
penală, ridicată de Elena Crișan într-o cauză având ca
obiect cererea acesteia de amânare a executării pedepsei.
În motivarea excepției de neconstituționalitate se arată
că prevederea legală criticată este contrară dispozițiilor
constituționale invocate, întrucât aceasta înu este
armonizată“ cu dispozițiile Legii nr. 19/2000, cu modificările
și completările ulterioare, privind dreptul mamei la un
concediu legal de 2 ani pentru creșterea copilului, în
sensul că mama condamnată nu beneficiază de amânarea
executării pedepsei în scopul creșterii copilului pe o durată
egală cu cea a concediului legal pentru creșterea copilului.
În consecință, se îcreează în mod evident o discriminare
pentru persoane de același sex cu privire la drepturile ce
decurg din calitatea de mamă a unui copil mai mic de doi
ani“ și se aduce atingere dreptului constituțional al copilului
la un regim special de protecție.
Tribunalul Bihor — Secția penală apreciază că excepția
de neconstituționalitate este neîntemeiată. Astfel, în ceea
ce privește pretinsa contrarietate între dispozițiile legale
criticate și prevederile art. 16 din Constituție, se arată că
aceasta nu poate fi reținută, întrucât egalitatea în drepturi
presupune ca situațiilor egale să le corespundă un
tratament juridic egal. Or, statutul unei persoane care a
suferit o condamnare este diferit, aceasta suportând toate
interdicțiile, decăderile, incapacitățile și restrângerile
generate de condamnare, spre deosebire de o persoană
care nu a săvârșit vreo infracțiune și care se bucură de
deplinătatea drepturilor ce-i sunt recunoscute de lege.
Totodată, se arată că nu se încalcă, prin dispozițiile legale
ce fac obiectul excepției, nici prevederile constituționale
referitoare la protecția acordată copiilor și tinerilor, întrucât,
pe de o parte, persoana condamnată, în pofida
condamnării sale, beneficiază de amânarea executării
pedepsei până la împlinirea vârstei de 1 an de către copil,
iar, pe de altă parte, protecția reglementată de Constituție
vizează nu doar aspectul protecției familiale, ci și pe cea
realizată prin serviciile sociale specifice.
În conformitate cu dispozițiile art. 30 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate ridicate.
Guvernul consideră că textele legale criticate nu
contravin prevederilor constituționale invocate de autoarea
excepției. Se arată că nu este întemeiată critica de
neconstituționalitate a dispozițiilor art. 453 alin. 1 lit. b) din
Codul de procedură penală în raport de dispozițiile art. 16
din Constituție, republicată, întrucât acest text de lege nu
creează nici privilegii, nici discriminări, nefiind de natură să
încalce nici unul dintre criteriile egalității în drepturi
reglementate de dispozițiile art. 4 din Constituție,
republicată. Se arată, totodată, că este neîntemeiată și
critica formulată în raport de prevederile constituționale ale
art. 49, câtă vreme textul legal, obiect al excepției,
reglementează tocmai posibilitatea amânării executării
pedepsei în cazul condamnatei gravide sau care are un
copil mai mic de un an, așadar, un drept special atribuit în
considerarea realizării protecției speciale acordate copiilor.
Cât privește susținerea în sensul că prevederile legale
criticate nu sunt armonizate cu reglementările invocate de
autoarea excepției, se consideră că analiza acestei
probleme nu este de competența Curții Constituționale,
sens în care se invocă jurisprudența acesteia.
Avocatul Poporului apreciază că excepția de
neconstituționalitate este neîntemeiată. Arată în acest sens

că dispozițiile art. 453 alin. 1 lit. b) din Codul de procedură
penală nu încalcă principiul constituțional al egalității
cetățenilor în fața legii și a autorităților publice, regimul
juridic diferit fiind determinat de specificul domeniului
reglementat. Referitor la critica formulată în raport de
prevederile art. 49 din Constituție, se apreciază că
dispozițiile legale criticate nu încalcă sub nici un aspect
dreptul la protecție al copiilor și tinerilor, amânarea
executării pedepsei închisorii, în temeiul prevederilor
art. 453 alin. 1 lit. b) din Codul de procedură penală, fiind
o formă de protecție a copiilor, asigurată de stat.
În ceea ce privește referirea pe care autoarea excepției
o face la neconcordanța dintre prevederile art. 453 alin. 1
lit. b) din Codul de procedură penală, pe de o parte, și
cele privitoare la drepturile mamei la un concediu legal de
2 ani pentru creșterea copilului, prevăzute de Legea
nr. 19/2000 privind sistemul public de pensii și alte drepturi
de asigurări sociale, modificată și completată, pe de altă
parte, se arată că aceasta este nerelevantă, întrucât
eventuala necorelare între dispozițiile unor legi diferite nu
poate face obiectul controlului de constituționalitate.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, republicată, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și ale art. 1 alin. (2), ale
art. 2, 3, 10 și 29 din Legea nr. 47/1992, republicată, să
soluționeze excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 453 alin. 1 lit. b) din Codul de procedură
penală, potrivit cărora îExecutarea pedepsei închisorii sau a
detențiunii pe viață poate fi amânată în următoarele cazuri: [...]
b) când o condamnată este gravidă sau are un copil mai mic
de un an. În aceste cazuri, executarea pedepsei se amână
până la încetarea cauzei care a determinat amânarea.“
Autoarea excepției consideră că aceste dispoziții legale
sunt contrare prevederilor referitoare la egalitatea
cetățenilor în fața legii și a autorităților publice, fără
privilegii și fără discriminări, cuprinse în art. 16 din
Constituție, republicată, precum și celor potrivit cărora copiii
și tinerii se bucură de un regim special de protecție și de
asistență în realizarea drepturilor lor, cuprinse în art. 49 din
Constituție.
Examinând excepția de neconstituționalitate ridicată,
Curtea reține că dispozițiile art. 453 alin. 1 lit. b) din Codul
de procedură penală consacră o excepție de la regula
punerii neîntârziate în executare a hotărârilor penale,
respectiv amânarea executării pedepsei închisorii sau a
detențiunii pe viață atunci când o condamnată este gravidă
sau are un copil mai mic de un an. Această excepție a
fost instituită de legiuitor tocmai în vederea ocrotirii
intereselor copilului, pentru a i se acorda acestuia
posibilitatea de a fi îngrijit de mama sa în perioada în care
se apreciază că are cea mai mare nevoie de această
îngrijire. Ca urmare, contrar susținerilor autoarei excepției,
textul de lege criticat este în concordanță cu prevederile
art. 49 din Constituție, republicată, referitoare la protecția
copiilor și tinerilor.
În ceea ce privește critica în sensul că dispozițiile
art. 453 alin. 1 lit. b) din Codul de procedură penală
încalcă principiul egalității în drepturi, consacrat de
prevederile art. 16 din Constituție, republicată, aceasta nu
poate fi reținută, întrucât textul de lege ce face obiectul
excepției de neconstituționalitate nu instituie privilegii sau

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.056/15.XI.2004
discriminări, fiind aplicabil deopotrivă tuturor subiectelor de
drept care se încadrează în situația prevăzută de acesta.
Curtea mai reține că nu are relevanță în cauză
susținerea potrivit căreia dispozițiile art. 453 alin. 1 lit. b)
din Codul de procedură penală nu sunt îarmonizate“ cu
cele ale Legii nr. 19/2000 privind sistemul public de pensii
și alte drepturi de asigurări sociale, cu modificările și
completările ulterioare, privitoare la concediul și
indemnizația pentru creșterea copilului până la împlinirea

3

vârstei de 2 ani, întrucât eventuala necorelare între
dispozițiile unor legi diferite nu intră sub incidența
controlului de constituționalitate. Astfel, potrivit art. 146
lit. d) din Constituție, republicată, Curtea Constituțională
îhotărăște asupra excepțiilor de neconstituționalitate privind
legile și ordonanțele“, așadar asupra neconcordanței unor
dispoziții dintr-o lege sau ordonanță cu prevederile
Constituției, iar nu asupra unor pretinse neconcordanțe sau
lipse de îarmonizare“ între mai multe dispoziții legale.

Pentru considerentele arătate, în temeiul art. 146 lit. d) și al art. 147 alin. (4) din Constituție, republicată, precum
și al art. 1, 2, 3, al art. 11 alin. (1) lit. A.d) și al art. 29 alin. (1) din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 453 alin. 1 lit. b) din Codul de procedură penală,
ridicată de Elena Crișan în Dosarul nr. 1.394/2004 al Tribunalului Bihor — Secția penală.
Definitivă și general obligatorie.
Pronunțată în ședința publică din data de 12 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind transmiterea unor imobile din domeniul public și privat al statului și din administrarea
Ministerului Educației și Cercetării în domeniul public și privat al municipiului Buzău
și în administrarea Consiliului Local al Municipiului Buzău, județul Buzău
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare, și al
art. 11 lit. m) din Legea nr. 90/2001 privind organizarea și funcționarea Guvernului României și a ministerelor, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui imobil — clădire
în curs de execuție —, situat în municipiul Buzău, str.
Sava Gotul, având datele de identificare prevăzute în
anexa care face parte integrantă din prezenta hotărâre, din
domeniul privat al statului și din administrarea Ministerului
Educației și Cercetării în domeniul privat al municipiului
Buzău, județul Buzău, și în administrarea Consiliului Local
al Municipiului Buzău.
Art. 2. — Se aprobă transmiterea terenului aferent
construcției prevăzute la art. 1, având datele de identificare

prevăzute în anexă, din domeniul public al statului și din
administrarea Ministerului Educației și Cercetării în domeniul
public al municipiului Buzău și în administrarea Consiliului
Local al Municipiului Buzău.
Art. 3. — Predarea-preluarea imobilului compus din
construcție și teren, transmis potrivit art. 1 și 2, se face pe
bază de protocol încheiat între părțile interesate, în termen
de 30 de zile de la data intrării în vigoare a prezentei
hotărâri.

PRIM-MINISTRU

ADRIAN NĂSTASE

București, 4 noiembrie 2004.
Nr. 1.887.

Contrasemnează:
p. Ministrul de stat, ministrul administrației și internelor,
Toma Zaharia,
secretar de stat
Ministrul delegat pentru administrația publică,
Gheorghe Emacu
Ministrul educației și cercetării,
Alexandru Athanasiu
p. Ministrul finanțelor publice,
Gheorghe Gherghina,
secretar de stat

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.056/15.XI.2004
ANEXĂ
DATELE DE IDENTIFICARE

a imobilelor care se transmit din domeniul public și privat al statului și din administrarea Ministerului Educației
și Cercetării în domeniul public și privat al municipiului Buzău și în administrarea Consiliului Local
al Municipiului Buzău, județul Buzău
Nr.
crt.

Locul de situare
a
imobilelor

Persoana juridică
de la care
se transmit imobilele

Persoana juridică
la care
se transmit imobilele

Caracteristicile tehnice ale imobilelor

1. Municipiul Buzău,
str. Sava Gotul,
județul Buzău

Statul român,
din administrarea
Ministerului Educației
și Cercetării

Municipiul Buzău,
în administrarea
Consiliului Local
al Municipiului Buzău

Imobil format din construcție
nefinalizată, subsol și, parțial, parter,
cu suprafața construită de 1.070 m2

2. Municipiul Buzău,
str. Sava Gotul,
județul Buzău

Statul român,
din administrarea
Ministerului Educației
și Cercetării

Municipiului Buzău,
în administrarea
Consiliului Local
al Municipiului Buzău

Suprafața terenului = 1.500 m2

Cod de clasificare 8.29.06
Nr. inventar la M.F.P. 120.897

GUVERNUL ROMÂNIEI

HOTĂRÂRE
pentru stabilirea sistemului de promovare a producerii energiei electrice
din surse regenerabile de energie
În temeiul art. 108 din Constituția României, republicată, al art. 2 lit. h), al art. 50, al art. 51 și al art. 52 din
Legea energiei electrice nr. 318/2003,
Guvernul României adoptă prezenta hotărâre.
Art. 1. — (1) Prezenta hotărâre stabilește sistemul de
promovare a energiei electrice produse din surse
regenerabile de energie.
(2) Prevederile prezentei hotărâri se aplică energiei
electrice produse din următoarele surse regenerabile de
energie: vânt, soare, biomasă, precum și energiei
hidroelectrice produse în centrale cu o putere instalată mai
mică sau egală cu 10 MW, puse în funcțiune sau
modernizate începând cu anul 2004.
Art. 2. — În înțelesul prezentei hotărâri, următorii
termeni se definesc astfel:
a) sistem de cote obligatorii — mecanism de promovare
a producerii de energie electrică din surse regenerabile de
energie, prin achiziția de către furnizori a unor cote
obligatorii de energie electrică produsă din aceste surse, în
vederea vânzării către consumatorii din țară. Cantitatea de
energie electrică achiziționată se dovedește pe baza
certificatelor verzi achiziționate;
b) certificat verde — document ce atestă o cantitate de
1 MWh de energie electrică produsă din surse regenerabile
de energie. Certificatul verde se poate tranzacționa, distinct
de cantitatea de energie electrică asociată acestuia, de pe
o piață bilaterală sau centralizată;
c) piață bilaterală — totalitatea contractelor bilaterale
negociate între producătorii de energie electrică din surse
regenerabile și furnizori, pentru vânzarea/cumpărarea de
certificate verzi;
d) piață centralizată — piața organizată la nivel național
de către Societatea Comercială îOPCOM“ — S.A. pentru
tranzacționarea certificatelor verzi;
e) operator de transport și sistem — persoana juridică,
titulară a unei licențe pentru transportul energiei electrice și
servicii de sistem;
f) operator de distribuție — persoana juridică, titulară a
unei licențe de distribuție, care deține, exploatează,
întreține, modernizează și dezvoltă rețeaua electrică de
distribuție;
g) ANRE — Autoritatea Națională de Reglementare în
Domeniul Energiei.

Art. 3. — Pentru încurajarea producerii energiei electrice
din surse regenerabile de energie din România se aplică
sistemul cotelor obligatorii combinat cu sistemul de
comercializare a certificatelor verzi, în condițiile prezentei
hotărâri.
Art. 4. — (1) Se aprobă nivelul cotelor obligatorii ce se
vor utiliza până în anul 2010, în conformitate cu ținta
asumată de România în negocierile de aderare la Uniunea
Europeană privind ponderea energiei electrice produse din
surse regenerabile de energie în consumul intern brut de
energie electrică, după cum urmează: 0,7% pentru anul
2005, 1,4% pentru anul 2006, 2,2% pentru anul 2007,
2,9% pentru anul 2008, 3,6% pentru anul 2009 și 4,3%
pentru anul 2010.
(2) Valorile anuale ale cotelor obligatorii pot fi modificate
la începutul fiecărui an prin ordin al președintelui ANRE, în
funcție de evoluția consumului intern de energie electrică.
Art. 5. — Furnizorii de energie electrică sunt obligați să
achiziționeze anual un număr de certificate verzi egal cu
produsul dintre valoarea cotei obligatorii și cantitatea de
energie electrică furnizată anual consumatorilor finali.
Art. 6. — (1) Operatorul de transport și sistem emite
lunar certificate verzi producătorilor pentru cantitatea de
energie electrică din surse regenerabile de energie produsă
și livrată în rețea.
(2) Operatorii de distribuție transmit lunar operatorului de
transport și sistem date privind cantitățile de energie
electrică produse din surse regenerabile, livrate în rețea de
producătorii racordați la rețelele acestora.
Art. 7. — (1) Valoarea de tranzacționare a certificatelor
verzi se stabilește prin mecanisme concurențiale pe piața
bilaterală sau pe piața centralizată.
(2) ANRE stabilește anual valoarea de tranzacționare
minimă și cea maximă a certificatelor verzi pe piețele
specificate la alin. (1).
(3) Operatorul pieței de energie electrică asigură cadrul
de tranzacționare pentru certificatele verzi pe piața
centralizată.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.056/15.XI.2004
Art. 8. — (1) La sfârșitul fiecărui an ANRE stabilește
pentru fiecare furnizor, pe baza certificatelor verzi
achiziționate, gradul de îndeplinire a cotei obligatorii
impuse, calculată conform art. 5.
(2) Furnizorul care nu realizează cota obligatorie impusă
plătește contravaloarea certificatelor verzi achiziționate la
valoarea maximă stabilită conform art. 7 alin. (2).

5

(3) Sumele de bani rezultate din aplicarea prevederilor
alin. (2) sunt colectate de operatorul de transport și sistem
care le alocă în sistem concurențial pe proiecte de
cercetare și dezvoltare în domeniul surselor regenerabile.
Art. 9. — ANRE va emite, în termen de 4 luni de la
data intrării în vigoare a prezentei hotărâri, norme de
aplicare a acesteia.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul economiei și comerțului,
Iulian Iancu,
secretar de stat
p. Ministrul finanțelor publice,
Maria Manolescu,
secretar de stat
Președintele Autorității Naționale de Reglementare
în Domeniul Energiei,
Jean Constantinescu
București, 4 noiembrie 2004.
Nr. 1.892.

GUVERNUL ROMÂNIEI

HOTĂRÂRE
privind suplimentarea bugetului Serviciului Român de Informații din Fondul de rezervă bugetară
la dispoziția Guvernului, prevăzut în bugetul de stat pe anul 2004
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare, și al art. 21 alin. (3) din Ordonanța Guvernului nr. 48/2004 cu privire la rectificarea
bugetului de stat pe anul 2004,
Guvernul României adoptă prezenta hotărâre.
Art. 1. — Se aprobă suplimentarea bugetului Serviciului
Român de Informații din Fondul de rezervă bugetară la
dispoziția Guvernului pe anul 2004, cu suma de
77.229.782 mii lei, conform anexei care face parte
integrantă din prezenta hotărâre.
Art. 2. — Suma prevăzută la art. 1 este destinată
pentru cheltuieli materiale și servicii, transferuri
neconsolidabile, cheltuieli de capital (taxa pe valoarea
adăugată aferentă contractelor încheiate cu furnizori interni,

finanțate din credite externe aprobate în bugetul Serviciului
Român de Informații pe anul 2004).
Art. 3. — Utilizarea sumei prevăzute la art. 1 se face
de către ordonatorul principal de credite, potrivit dispozițiilor
legale.
Art. 4. — Ministerul Finanțelor Publice este autorizat să
introducă, la propunerea ordonatorului principal de credite,
modificările corespunzătoare în structura bugetului de stat
și în volumul și structura bugetului Serviciului Român de
Informații pe anul 2004.

PRIM-MINISTRU

ADRIAN NĂSTASE
Contrasemnează:
p. Directorul Serviciului Român de Informații,
Dumitru Zamfir
p. Ministrul finanțelor publice,
Maria Manolescu,
secretar de stat
București, 10 noiembrie 2004.
Nr. 1.918.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.056/15.XI.2004
ANEXĂ
Cod

50.01
20
38
70
55.01
20
38
40
70

EXPLICAȚII

BUGET DE STAT
CHELTUIELI MATERIALE ȘI SERVICII
TRANSFERURI
CHELTUIELI DE CAPITAL
ORDINE PUBLICĂ ȘI SIGURANȚĂ NAȚIONALĂ
CHELTUIELI MATERIALE ȘI SERVICII
TRANSFERURI

Transferuri neconsolidabile
CHELTUIELI DE CAPITAL

SUMA
— mii lei —

77.229.782
49.046.000
1.600.000
26.583.782
77.229.782
49.046.000
1.600.000
1.600.000
26.583.782

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 942/2002 privind punerea în circulație
a noilor tipuri de colante de viză
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Hotărârea Guvernului nr. 942/2002
privind punerea în circulație a noilor tipuri de colante de
viză, publicată în Monitorul Oficial al României, Partea I,
nr. 692 din 20 septembrie 2002, cu modificările și
completările ulterioare, se modifică după cum urmează:
1. Alineatul (2) al articolului 1 va avea următorul
cuprins:
î(2) Forma, conținutul și elementele de securizare ale
vizelor se realizează în conformitate cu reglementările
Uniunii Europene.“

2. Partea introductivă a anexei va avea următorul
cuprins:
îForma și mărimea documentului: în conformitate cu
caracteristicile pentru cartela ID-2“
3. Teza finală a ultimului paragraf din anexă va avea
următorul cuprins:
îAcestea vor putea fi adaptate în funcție de dinamica
exigențelor interne și ale Uniunii Europene în domeniu.“

PRIM-MINISTRU

ADRIAN NĂSTASE
Contrasemnează:
p. Ministrul afacerilor externe,
Bogdan Lucian Aurescu,
secretar de stat
Ministru de stat, ministrul administrației și internelor,
Marian Florian Săniuță
București, 10 noiembrie 2004.
Nr. 1.919.
GUVERNUL ROMÂNIEI

HOTĂRÂRE
privind aprobarea unor acorduri de concesiune petrolieră și a unor acte adiționale, încheiate între
Agenția Națională pentru Resurse Minerale și Societatea Națională a Petrolului îPetrom“ — S.A.
În temeiul art. 108 din Constituția României, republicată, și al art. 31 alin. (1) și (3) din Legea petrolului
nr. 238/2004,
Guvernul României adoptă prezenta hotărâre.
Art. 1. — Se aprobă acordurile de concesiune încheiate
între Agenția Națională pentru Resurse Minerale, în calitate
de concedent, și Societatea Națională a Petrolului îPetrom“ —
S.A., în calitate de concesionar, pentru 14 perimetre de
dezvoltare-exploatare și pentru două perimetre de
exploatare petrolieră.

Art. 2. — Se aprobă actul adițional nr. 1 la acordurile
de concesiune a perimetrelor de dezvoltare-exploatare și
exploatare petrolieră, aprobate prin hotărârile Guvernului
nr. 903/2004 și nr. 1.599/2004, încheiat între Agenția
Națională pentru Resurse Minerale, în calitate de

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.056/15.XI.2004
concedent, și Societatea Națională a Petrolului îPetrom“ —
S.A., în calitate de concesionar.
Art. 3. — Se aprobă actul adițional nr. 1 la acordul de
concesiune a 18 perimetre de explorare, dezvoltare și
exploatare, aprobat prin Hotărârea Guvernului nr. 287/2000,
încheiat între Agenția Națională pentru Resurse Minerale,
în calitate de concedent, și Societatea Națională a
Petrolului îPetrom“ — S.A., în calitate de concesionar.
Art. 4. — Se aprobă actul adițional nr. 1 la acordul de
concesiune pentru explorare, dezvoltare și exploatare în
perimetrul XIX Neptun, aprobat prin Hotărârea Guvernului
nr. 1.233/2000, încheiat între Agenția Națională pentru
Resurse Minerale, în calitate de concedent, și Societatea
Națională a Petrolului îPetrom“ — S.A., în calitate de
concesionar.

7

Art. 5. — Se aprobă actul adițional nr. 1 la acordul de
concesiune pentru dezvoltare-exploatare și exploatare în
perimetrul Moravița, județul Timiș, aprobat prin Hotărârea
Guvernului nr. 221/1999, încheiat între Agenția Națională
pentru Resurse Minerale, în calitate de concedent, și
Societatea Națională a Petrolului îPetrom“ — S.A., în
calitate de concesionar.
Art. 6. — Acordurile de concesiune a celor 14 perimetre
de dezvoltare-exploatare și a două perimetre de exploatare
petrolieră, precum și actele adiționale sunt identificate în
tabelul nr. 1, care se publică ca anexă la prezenta
hotărâre, și sunt prezentate în anexele nr. 1—20*), care
fac parte integrantă din prezenta hotărâre.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul economiei și comerțului,
Andrei Grigorescu,
secretar de stat
p. Ministrul finanțelor publice,
Gheorghe Gherghina,
secretar de stat
Președintele Agenției Naționale pentru Resurse Minerale,
Maria Iuliana Stratulat
București, 10 noiembrie 2004.
Nr. 1.928.
*) Anexele nr. 1—20 se comunică Agenției Naționale pentru Resurse Minerale.

Tabelul nr. 1*)

*) Tabelul este reprodus în facsimil.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.056/15.XI.2004

GUVERNUL ROMÂNIEI

HOTĂRÂRE
privind aprobarea indicatorilor tehnico-economici ai obiectivului de investiții îAmenajarea
hidroenergetică a râului Olt pe sectorul Izbiceni Dunăre—CHE Islaz“, județele Olt și Teleorman
În temeiul art. 108 din Constituția României, republicată, și al art. 42 alin. (2) din Legea nr. 500/2002 privind
finanțele publice, cu modificările ulterioare,
Guvernul României adoptă prezenta hotărâre.
Art. 1. — Se aprobă indicatorii tehnico-economici ai
obiectivului de investiții îAmenajarea hidroenergetică a
râului Olt pe sectorul Izbiceni Dunăre—CHE Islaz“, județele
Olt și Teleorman, prevăzuți în anexa*) care face parte
integrantă din prezenta hotărâre.
Art. 2. — Finanțarea obiectivului de investiții prevăzut la
art. 1 se face din fonduri proprii ale Societății Comerciale
de Producere a Energiei Electrice îHidroelectrica“ — S.A. și
din credite externe garantate de stat.

Art. 3. — Prevederile prezentei hotărâri înlocuiesc
prevederile Hotărârii Guvernului nr. 9/2003 privind
aprobarea indicatorilor tehnico-economici ai obiectivului de
investiții îAmenajarea hidroenergetică a râului Olt pe
sectorul Izbiceni Dunăre—CHE Islaz“, publicată în Monitorul
Oficial al României, Partea I, nr. 57 din 31 ianuarie 2003,
care își încetează aplicabilitatea.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul economiei și comerțului,
Andrei Grigorescu,
secretar de stat
p. Ministrul finanțelor publice,
Gheorghe Gherghina,
secretar de stat
București, 10 noiembrie 2004.
Nr. 1.929.
*) Anexa se comunică Ministerului Economiei și Comerțului.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.056/15.XI.2004 conține 8 pagini.

Prețul de vânzare 9.500 lei

ISSN 1453—4495

PDF compression, OCR, web-optimization with CVISION's PdfCompressor

