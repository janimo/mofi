PARTEA

Anul 172 (XVI) — Nr. 861

I

Marți, 21 septembrie 2004

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina

HOTĂRÂRI ALE GUVERNULUI ROMÂNIEI
— Hotărâre pentru aprobarea Regulamentului de
organizare și funcționare a Institutului Național de
Cercetare-Dezvoltare Turbomotoare — COMOTI
București ...................................................................
1.467. — Hotărâre pentru modificarea și completarea
Hotărârii Guvernului nr. 1.022/2004 privind
organizarea și funcționarea Agenției Române de
Intervenții și Salvare Navală — ARISN ................
1.462.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.502/1.366. — Ordin al ministrului transporturilor,
construcțiilor și turismului și al ministrului finanțelor
publice privind aplicarea unor măsuri financiare
pentru agenții economici de sub autoritatea
Ministerului Transporturilor, Construcțiilor și
Turismului...................................................................

HOTĂRÂRI

ALE

GUVERNULUI

1–6

6–7

8

ROMÂNIEI

GUVERNUL ROMÂNIEI

HOTĂRÂRE
pentru aprobarea Regulamentului de organizare și funcționare a Institutului Național
de Cercetare-Dezvoltare Turbomotoare — COMOTI București
În temeiul art. 108 din Constituție, republicată, și al art. 19 din Ordonanța Guvernului nr. 57/2002 privind
cercetarea științifică și dezvoltarea tehnologică, aprobată cu modificări și completări prin Legea nr. 324/2003, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă Regulamentul de organizare și
funcționare a Institutului Național de Cercetare-Dezvoltare
Turbomotoare — COMOTI București, persoană juridică
română, cu sediul în municipiul București, bd. Iuliu Maniu
nr. 220, sectorul 6, aflat în coordonarea Ministerului
Educației și Cercetării, prevăzut în anexa care face parte
integrantă din prezenta hotărâre.

Art. 2. — Prezenta hotărâre intră în vigoare la 30 de
zile de la publicarea în Monitorul Oficial al României,
Partea I.
Art. 3. — Pe data intrării în vigoare a prezentei hotărâri
se abrogă prevederile art. 4, anexa nr. 1 îStructura
organizatorică“ și anexa nr. 2 îRegulamentul de organizare
și funcționare a Institutului Național de Cercetare-Dezvoltare
Turbomotoare — COMOTI București“ la Hotărârea Guvernului

2

MONITORUL OFICIAL AL ROMÂNIEI, PARTEA I, Nr. 861/21.IX.2004

nr. 1.226/1996 privind înființarea Institutului Național de
Cercetare-Dezvoltare Turbomotoare — COMOTI București,

publicată în Monitorul Oficial al României, Partea I, nr. 319
din 29 noiembrie 1996, cu modificările ulterioare.

PRIM-MINISTRU

ADRIAN NĂSTASE
Contrasemnează:
Ministrul educației și cercetării,
Alexandru Athanasiu
Ministrul muncii, solidarității sociale și familiei,
Dan Mircea Popescu
Ministrul finanțelor publice,
Mihai Nicolae Tănăsescu
București, 9 septembrie 2004.
Nr. 1.462.
ANEXĂ

REGULAMENT
de organizare și funcționare a Institutului Național de Cercetare-Dezvoltare — COMOTI București
CAPITOLUL I
Dispoziții generale
Art. 1. — (1) Institutul Național de CercetareDezvoltare Turbomotoare — COMOTI București, cu sediul
în municipiul București, bd. Iuliu Maniu nr. 220, sectorul 6,
denumit în continuare institut național, este persoană
juridică română, este înființat prin Hotărârea Guvernului nr.
1.226/1996, are reînnoit statutul de institut național de
cercetare-dezvoltare prin Ordinul ministrului delegat la
Ministerul Educației și Cercetării — pentru activitatea de
cercetare nr. 7.293/2001 și este în coordonarea Ministerului
Educației și Cercetării, denumit în continuare minister
coordonator.
(2) Institutul național funcționează pe bază de gestiune
economică
și
autonomie
financiară,
calculează
amortismente, conduce evidența contabilă în regim
economic și își desfășoară activitatea în conformitate cu
prevederile Ordonanței Guvernului nr. 57/2002 privind
cercetarea științifică și dezvoltarea tehnologică, aprobată cu
modificări și completări prin Legea nr. 324/2003, cu
modificările ulterioare, precum și ale prezentului regulament.
Art. 2. — (1) Institutul național este înființat în scopul
desfășurării activității de cercetare fundamentală și
aplicativă și dezvoltare tehnologică de interes național în
domeniul turbomotoarelor.
(2) Institutul național contribuie, în principal, la
elaborarea strategiei de dezvoltare a domeniului științific și
la realizarea cu prioritate a obiectivelor științifice și
tehnologice cuprinse în programele naționale de cercetare
științifică și dezvoltare tehnologică.
CAPITOLUL II
Obiectul de activitate
Art. 3. — (1) Obiectul de activitate al institutului național
cuprinde în principal:
A. Activități de cercetare-dezvoltare:
a) În cadrul Planului național pentru cercetare-dezvoltare
și inovare, în cadrul programelor europene de cercetaredezvoltare și cooperare internațională:
I. cercetări aplicative și fundamentale de bază și
orientate pentru dezvoltarea științei, în special în domeniul
gazodinamicii, mașinilor paletate cu gaze, fenomenelor de
combustie, transferului de căldură și conversiei de energie
în domeniile industrial, aeronautic și marin;
II. cercetări aplicative, de interes național și internațional,
care privesc asigurarea cerințelor fundamentale impuse
pentru concepția și tehnologiile de realizare a

turbomotoarelor și a instalațiilor în care acestea sunt
utilizate, cum ar fi:
II.1. tehnologii generice competitive;
II.2. produse industriale noi, competitive;
II.3. tehnologii pentru recuperarea și reciclarea materiilor
prime și a produselor la sfârșitul ciclului de viață, inclusiv
de reconversie a tehnicii militare;
II.4. rezistența, stabilitatea și fiabilitatea instalațiilor;
II.5. protecția mecanică, termică, acustică și siguranța în
exploatare;
II.6. economia de energie;
II.7. reducerea noxelor și protecția mediului;
II.8. automatizarea și informatizarea proceselor;
III. cercetări aplicative, de interes național, care privesc
realizarea și dezvoltarea tehnologiilor specifice de producere
a turbomașinilor cu gaze, agregatelor aferente și a
instalațiilor de utilizare, inclusiv realizarea de modele
experimentale, funcționale și prototipuri, standuri, platforme
și stații-pilot, încercări și experimentări, pentru domeniile:
III.1. sisteme de propulsie pentru transport aerian,
terestru și marin;
III.2. tehnologii de mediu și ingineria mediului;
III.3. folosirea rațională a surselor de energie;
III.4. surse de energie regenerabile, convenționale și
neconvenționale;
III.5. suport tehnic pentru restructurarea și dezvoltarea
sistemelor de exploatare a resurselor naturale;
III.6. dezvoltarea sistemului de standarde, măsură și
testare;
III.7. aeronautică, inclusiv aparate de zbor ultraușoare,
cu și fără motor; tehnologii de explorare a spațiului
cosmic;
III.8. apărare națională;
IV. studii și cercetări privind:
IV.1. strategia sectorului, restructurarea, retehnologizarea
și modernizarea;
IV.2. diagnoza și prognoza privind dezvoltarea
domeniului;
IV.3. sinteze tehnico-științifice;
IV.4. informatizarea aplicațiilor.
b) Alte activități de cercetare științifică și dezvoltare
tehnologică ce concură la realizarea și soluționarea
problemelor din domeniul său de activitate, și anume:
I. dezvoltarea tehnicilor experimentale și a măsurătorilor
în laboratoare și in situ în domeniul turbomașinilor,
combustiei, surselor și conversiei de energie, schimbului de
căldură, tribologiei și vibrațiilor pentru sectoarele industrial,
aeronautic și marin;

MONITORUL OFICIAL AL ROMÂNIEI, PARTEA I, Nr. 861/21.IX.2004
II. dezvoltarea și implementarea tehnologiilor specifice în
aeronautică, în industrie, transporturi, marină și construcții;
III. cercetarea-dezvoltarea de produse și tehnologii
pentru apărare;
IV. elaborarea reglementărilor tehnice și economice care
stau la baza activităților de proiectare, execuție, exploatare
postutilizare a turbomotoarelor în domeniile industrial,
aeronautic și marin;
V. metodologii și laboratoare de încercări pentru
activități proprii și pentru terți.
c) Realizarea planurilor sectoriale și a programelornucleu
d) În cadrul programelor internaționale de cercetaredezvoltare, în concordanță cu domeniul de activitate al
institutului național
B. Activități conexe activității de cercetare-dezvoltare,
desfășurate în domeniul propriu de activitate, cu aprobarea
ministerului coordonator și cu avizul autorității de stat
pentru cercetare-dezvoltare și, după caz, cu autorizarea
instituțiilor abilitate, constând în:
a) inginerie, consultanță, expertizare și asistență tehnică
pentru proiectarea, execuția, montarea și exploatarea
instalațiilor cu mașini paletate și în domeniul calității;
b) soluții tehnice, programe de calcul, machete,
metodologii de experimentare, proiectare și execuție de
laboratoare, standuri, instalații, echipamente, aparatură,
scule și dispozitive;
c) proiecte și tehnologii pentru execuția turbomașinilor,
instalațiilor, produselor și echipamentelor aferente, a
instalațiilor în care acestea sunt utilizate, precum și a
sistemelor de comandă și control, prelucrare informatică a
datelor, elaborarea de programe software specifice,
consultanță și furnizare de alte produse software;
d) verificări, atestări, calificări și certificări pentru
materiale, produse, echipamente și tehnologii, specifice
obiectului de activitate.
C. Activități de formare și specializare profesională în
domeniul de activitate al institutului național, și anume:
a) pregătire profesională și specializare de nivel mediu;
b) pregătire profesională de nivel universitar,
postuniversitar și doctorantură, potrivit legii.
D. Activități de prezentare, editare și tipărire a lucrărilor
de specialitate, și anume:
a) conferința anuală îTurbo“;
b) revista îTurbo“;
c) studii, rapoarte, sinteze și alte publicații în domeniul
propriu de activitate.
E. Activități de transfer tehnologic al rezultatelor
cercetării
F. Activități de marketing, organizare de expoziții,
reprezentare tehnico-economică și intermediere în scopul
valorificării rezultatelor cercetărilor din domeniu
G. Activități de execuție în vederea susținerii cercetării
și dezvoltării tehnologice în domeniu prin unicate, serii mici
de produse și microproducție, pentru valorificarea
cercetărilor elaborate
H. Execuția experimentală de lucrări, urmărirea
comportării în timp și service
I. Activități de comerț interior și exterior, inclusiv de
import-export, pentru realizarea obiectului de activitate,
potrivit legii
(2) În cadrul obiectului său de activitate, institutul
național poate colabora și la realizarea unor activități de
cercetare-dezvoltare privind domeniile strategice și de
apărare națională, inclusiv în alte activități conexe, cu
persoane fizice și/sau juridice din țară și din străinătate, în
funcție de necesitățile programelor ce trebuie derulate, cu
aprobarea ministerului coordonator.

3

(3) Toate activitățile institutului național pot fi efectuate
și în cadrul unor contracte externe.
CAPITOLUL III
Patrimoniul
Art. 4. — (1) Patrimoniul institutului național, stabilit pe
baza situațiilor financiare anuale la 31 decembrie 2003,
este de 17.917.467 mii lei, din care: imobilizări corporale și
necorporale 15.753.900 mii lei și active circulante
67.116.904 mii lei.
(2) Institutul național administrează, cu diligența unui
bun proprietar, bunuri proprietate publică și privată a
statului, precum și bunurile proprii dobândite în condițiile
legii sau realizate din venituri proprii. Bunurile proprietate
publică și privată a statului administrate de institutul
național, precum și bunurile proprii dobândite în condițiile
legii sau realizate din venituri proprii, după caz, se
înregistrează distinct în patrimoniul acestuia.
(3) Rezultatele cercetărilor obținute în baza derulării unui
contract finanțat din fonduri publice aparțin institutului
național, în calitate de persoană juridică executantă, și
ordonatorului principal de credite, în egală măsură, dacă
prin contract nu s-a prevăzut altfel. Administrarea,
înregistrarea în evidența contabilă a institutului național,
precum și înstrăinarea, închirierea sau concesionarea și
casarea rezultatelor cercetărilor obținute în baza derulării
unui contract finanțat din fonduri publice se fac potrivit
Ordonanței Guvernului nr. 57/2002, aprobată cu modificări
și completări prin Legea nr. 324/2003, cu modificările
ulterioare.
(4) În exercitarea drepturilor sale, institutul național
posedă și folosește bunurile aflate în patrimoniul său și,
după caz, dispune de acestea în condițiile legii, în scopul
realizării obiectului său de activitate.
(5) Institutul național poate realiza servicii sau activități
de microproducție prin asociere în participațiune, în scopul
stimulării valorificării rezultatelor cercetării, cu aprobarea
ministerului coordonator.
(6) Patrimoniul institutului național poate fi modificat
conform prevederilor legale în vigoare.
CAPITOLUL IV
Structura organizatorică și funcțională
Art. 5. — (1) Institutul național are în compunere
următoarele subunități fără personalitate juridică:
a) Baza experimentală Măgurele, situată în comuna
Măgurele, Str. Atomiștilor nr. 1, județul Ilfov;
b) Baza experimentală Sfântu Gheorghe, județul Tulcea;
c) Centrul de cercetare științifică, în colaborare cu
Universitatea Politehnică București, municipiul București,
Splaiul Independenței nr. 313, sectorul 6 — punct de lucru;
d) Centrul de cercetare științifică, în colaborare cu
Universitatea Tehnică îGheorghe Asachi“, municipiul Iași,
str. Horia nr. 9—11, județul Iași — punct de lucru.
(2) Structura organizatorică a institutului național se
aprobă prin ordin al conducătorului ministerului coordonator,
în termen de 30 de zile de la intrarea în vigoare a
prezentei hotărâri.
(3) În funcție de specificul activității, prin decizie a
directorului general, cu aprobarea consiliului de
administrație, se pot organiza colective specializate sau
colective interdisciplinare proprii ori în colaborare cu alte
unități din țară sau din străinătate.

4

MONITORUL OFICIAL AL ROMÂNIEI, PARTEA I, Nr. 861/21.IX.2004
CAPITOLUL V
Organele de conducere

Art. 6. — Conducerea institutului național este asigurată de:
a) consiliul de administrație;
b) comitetul de direcție;
c) directorul general.
Art. 7. — Orientarea și coordonarea activității tehnicoștiințifice din institutul național sunt asigurate de consiliul
științific.
Art. 8. — (1) Relațiile dintre subunitățile aflate în
structura institutului național, precum și relațiile acestora cu
terții sunt stabilite de directorul general, care poate acorda
împuterniciri de reprezentare în numele institutului național,
cu avizul consiliului de administrație.
(2) Conducătorii subunităților din structura institutului
național răspund în fața consiliului de administrație și a
directorului general de îndeplinirea tuturor atribuțiilor,
responsabilităților și competențelor încredințate de aceștia.
SUBCAPITOLUL 1

Consiliul de administrație
Art. 9. — (1) Consiliul de administrație este format din
7 membri, cetățeni români, numiți prin ordin al
conducătorului ministerului coordonator, la propunerea
conducerii autorității de la care aceștia provin, pentru un
mandat de 4 ani, care poate fi reînnoit.
(2) Din consiliul de administrație fac parte în mod
obligatoriu:
a) directorul general al institutului național — președinte;
b) președintele Consiliului științific al institutului național;
c) un reprezentant al autorității de stat pentru cercetaredezvoltare;
d) un reprezentant al Ministerului Finanțelor Publice;
e) un reprezentant al Ministerului Muncii, Solidarității
Sociale și Familiei;
f) 2 specialiști din domeniu, propuși de ministerul
coordonator.
(3) Revocarea membrilor consiliului de administrație se
face de ministerul coordonator care a făcut numirea, în caz
de abateri sau de nerespectare a îndatoririlor ce le revin.
Art. 10. — (1) Membrii consiliului de administrație își
păstrează calitatea de angajat la instituția sau la unitatea
de la care provin, precum și toate drepturile și obligațiile
care derivă din această calitate.
(2) Pentru activitatea desfășurată în calitate de membru
al Consiliului de administrație al institutului național, aceștia
beneficiază de o indemnizație lunară stabilită de consiliul
de administrație, dar nu mai mult de 20% din salariul de
bază al directorului general al institutului național.
(3) Persoanele numite ca membri în consiliul de
administrație nu pot face parte din mai mult de două
consilii de administrație ale institutelor naționale și nu pot
participa în aceeași calitate la alte unități cu care institutul
național are relații contractuale sau interese concurente.
(4) Sunt incompatibili cu calitatea de membru al
consiliului de administrație cei care, personal, soțul/soția ori
rudele până la gradul al doilea inclusiv, sunt în același
timp patroni sau asociați la alte unități cu același profil sau
cu care institutul național se află în relații comerciale
directe.
Art. 11. — (1) Consiliul de administrație are, în
principal, următoarele atribuții:
a) aprobă, la propunerea consiliului științific, strategia și
programele concrete de dezvoltare a institutului național, de
introducere a unor tehnologii de vârf și de modernizare a
celor existente, în concordanță cu strategia generală a
domeniului propriu de activitate;

b) propune modificarea structurii organizatorice și
funcționale a institutului național, înființarea, desființarea și
comasarea subunităților din structura acestuia;
c) analizează și avizează proiectul bugetului de venituri
și cheltuieli, care se depune la ministerul coordonator în
vederea aprobării conform reglementărilor legale;
d) analizează și avizează situațiile financiare anuale, pe
care le supune spre aprobare ministerului coordonator, și
aprobă raportul de gestiune asupra activității desfășurate
de institutul național în anul precedent;
e) analizează realizarea criteriilor de performanță și
raportarea trimestrială privind activitatea realizată de
institutul național și aprobă măsuri pentru desfășurarea
acesteia în condiții de echilibru al bugetului de venituri și
cheltuieli;
f) analizează, aprobă sau, după caz, propune spre
aprobare, potrivit prevederilor legale, investițiile care
urmează a fi realizate de institutul național;
g) propune spre aprobare majorarea sau diminuarea
patrimoniului, precum și concesionarea sau închirierea unor
bunuri din patrimoniul institutului național, în condițiile legii;
h) aprobă valorificarea bunurilor proprii dobândite, cu
respectarea prevederilor legale;
i) aprobă volumul creditelor bancare prevăzute și
stabilește modul de rambursare a acestora;
j) aprobă utilizarea disponibilităților în valută;
k) aprobă mandatul pentru negocierea contractului
colectiv de muncă;
l) aprobă criteriile și comisiile de concurs pentru
ocuparea posturilor vacante din cadrul institutului național.
(2) Consiliul de administrație exercită orice alte atribuții
stabilite, potrivit prevederilor legale.
Art. 12. — Consiliul de administrație își desfășoară
activitatea pe baza regulamentului propriu de organizare și
funcționare avizat de ministerul coordonator. Acesta
hotărăște în problemele privind activitatea institutului
național, cu excepția celor care, potrivit legii, sunt date în
competența altor organe.
Art. 13. — (1) Consiliul de administrație se întrunește
de regulă o dată pe lună sau ori de câte ori interesele
institutului național o cer, la convocarea președintelui sau,
după caz, a vicepreședintelui, precum și la solicitarea unei
treimi din numărul membrilor consiliului de administrație.
(2) Dezbaterile consiliului de administrație sunt conduse
de președintele acestuia, iar în lipsa lui, de
vicepreședintele ales de către membrii consiliului.
Art. 14. — (1) Consiliul de administrație își desfășoară
activitatea în prezența a cel puțin două treimi din numărul
membrilor săi. Dacă nu este îndeplinită această condiție,
ședința consiliului de administrație poate fi reprogramată
într-un interval de cel mult 15 zile, având aceeași ordine
de zi.
(2) Hotărârile consiliului de administrație se iau cu
majoritatea voturilor membrilor prezenți, dar nu mai puțin
de jumătate plus unu din numărul total al membrilor.
Art. 15. — La ședințele consiliului de administrație
participă, în calitate de invitat permanent, un reprezentant
al sindicatului reprezentativ al institutului național sau un
reprezentant al salariaților, în cazul în care aceștia nu sunt
constituiți în sindicat.
Art. 16. — Pentru luarea unor decizii vizând probleme
complexe, consiliul de administrație poate atrage în
activitatea de analiză consilieri și consultanți din diferite
sectoare de activitate. Activitatea acestora va fi remunerată
conform prevederilor legale.
Art. 17. — (1) Membrii consiliului de administrație sunt
răspunzători, în condițiile legii, pentru îndeplinirea atribuțiilor
ce le revin și răspund solidar pentru gestionarea
patrimoniului institutului național.

MONITORUL OFICIAL AL ROMÂNIEI, PARTEA I, Nr. 861/21.IX.2004
(2) Membrii consiliului de administrație care s-au abținut
ori s-au împotrivit luării unei decizii ce s-a dovedit
păgubitoare pentru institutul național nu răspund dacă au
consemnat expres punctul lor de vedere în registrul de
ședințe al consiliului de administrație și dacă au anunțat în
scris despre aceasta ministerul coordonator.
(3) Membrii consiliului de administrație care nu respectă
prevederile art. 10 alin. (3) și (4) răspund, potrivit legii,
pentru daunele cauzate institutului național ca urmare a
acestui fapt.
Art. 18. — În primul trimestru al fiecărui an, consiliul de
administrație prezintă ministerului coordonator un raport
asupra activității desfășurate în anul precedent și asupra
programului de activitate pentru anul în curs.
Art. 19. — Secretariatul consiliului de administrație este
asigurat de institutul național. Atribuțiile secretariatului sunt
prevăzute în regulamentul de organizare și funcționare a
consiliului de administrație.
SUBCAPITOLUL 2

Comitetul de direcție
Art. 20. — (1) Conducerea operativă a institutului
național este asigurată de un comitet de direcție, compus
din directorul general și conducătorii principalelor
compartimente din structura organizatorică a institutului
național.
(2) La ședințele comitetului de direcție participă, în
calitate de invitat permanent, un reprezentant al sindicatului
reprezentativ al institutului național sau un reprezentant al
salariaților, în cazul în care aceștia nu sunt constituiți în
sindicat.
Art. 21. — (1) Comitetul de direcție exercită atribuții și
are răspunderi în limita competențelor propuse de directorul
general și aprobate de consiliul de administrație.
(2) Comitetul de direcție stabilește acțiunile concrete
necesare pentru realizarea obiectivelor rezultate din:
a) strategia programelor de dezvoltare a institutului
național;
b) programul anual de cercetare-dezvoltare;
c) bugetul de venituri și cheltuieli;
d) programul de investiții;
e) sistemul de asigurare a calității;
f) alte obligații.
Art. 22. — Comitetul de direcție se întrunește decadal
și ori de câte ori interesele institutului național o impun, la
convocarea directorului general sau, după caz, a
înlocuitorului acestuia.
Art. 23. — (1) La nivelul subunităților din institutul
național se organizează și funcționează comitetul de
conducere, care își desfășoară activitatea în conformitate
cu propriul regulament de organizare și funcționare, aprobat
de consiliul de administrație al institutului național, și este
prezidat de directorul subunității respective.
(2) Comitetul de direcție exercită atribuții și are
răspunderi în limita competențelor stabilite de directorul
general al institutului național și aprobate de consiliul de
administrație.
SUBCAPITOLUL 3

Directorul general
Art. 24. — (1) Activitatea curentă a institutului național
este condusă de directorul general, numit pentru o
perioadă de 4 ani pe baza rezultatelor concursului de
selecție organizat conform metodologiei elaborate de
autoritatea de stat pentru cercetare-dezvoltare. La expirarea
acestui termen, în funcție de performanțele realizate,
numirea directorului general poate fi prelungită pentru o
perioadă de cel mult 4 ani.

5

(2) Numirea și eliberarea din funcție a directorului
general se fac prin ordin al conducătorului ministerului
coordonator.
Art. 25. — Directorul general are, în principal,
următoarele atribuții și responsabilități:
a) reprezintă, personal sau prin delegat, interesele
institutului național în relațiile cu celelalte organe, organizații
și agenți economici, precum și cu persoane fizice din țară
și din străinătate;
b) stabilește atribuțiile, competențele și relațiile la nivelul
subunităților și departamentelor institutului național, precum
și relațiile acestora cu terții, cu avizul consiliului de
administrație;
c) propune consiliului de administrație modificarea
structurii organizatorice și funcționale a institutului național;
d) numește directorii și conducătorii compartimentelor
din structura organizatorică a institutului național, în urma
concursului organizat pe baza criteriilor propuse de
comitetul de direcție, și îi revocă, după caz, cu avizul
consiliului de administrație;
e) angajează și concediază personalul institutului
național, conform prevederilor legale și ale contractului
colectiv de muncă;
f) asigură negocierea contractului colectiv de muncă la
nivelul institutului național și a salariilor personalului
acestuia, prin comitetul de direcție; aprobă salariile
rezultate din negocierea directă;
g) răspunde de administrarea întregului patrimoniu, cu
respectarea prevederilor legale;
h) adoptă măsuri și urmărește realizarea operațiunilor
de comerț interior și de import-export, prin compartimentele
proprii specializate;
i) analizează lunar stadiul valorificării rezultatelor
cercetării, inclusiv activitatea compartimentului de marketing;
j) are atribuții și răspunderi similare unui ordonator de
credite pentru sumele alocate institutului național de la
bugetul de stat;
k) poate delega, în condițiile legii, o parte din atribuțiile
sale celorlalte persoane din conducerea institutului național;
l) exercită orice alte atribuții ce îi sunt delegate de
consiliul de administrație.
SUBCAPITOLUL 4

Consiliul științific
Art. 26. — (1) Consiliul științific este format din
minimum
5
membri,
reprezentând
principalele
compartimente din cadrul institutului național care
desfășoară activități de cercetare-dezvoltare.
(2) Consiliul științific este alcătuit din cercetători cu
realizări deosebite în domeniu, salariați ai institutului
național, aleși pe 4 ani prin vot secret de către cadrele cu
studii superioare din institutul național.
(3) Din consiliul științific fac parte, de drept, directorul
general și directorul științific al institutului național.
(4) Consiliul științific este condus de un președinte și un
vicepreședinte, aleși prin vot secret de către membrii
consiliului științific.
(5) Consiliul științific se organizează și funcționează în
conformitate cu regulamentul propriu aprobat de consiliul
de administrație.
Art. 27. — Atribuțiile principale ale consiliului științific
sunt următoarele:
a) participă la elaborarea strategiei de dezvoltare a
activității de cercetare-dezvoltare a domeniului și la
elaborarea planurilor proprii de cercetare-dezvoltare;
b) analizează, avizează și urmărește realizarea lucrărilor
de cercetare științifică;

6

MONITORUL OFICIAL AL ROMÂNIEI, PARTEA I, Nr. 861/21.IX.2004

c) propune spre aprobare consiliului de administrație
programul anual de cercetare-dezvoltare și inovare al
institutului național;
d) avizează hotărârile consiliului de administrație care
implică politica de cercetare a institutului național;
e) propune măsuri pentru perfecționarea profesională,
încadrarea personalului de cercetare în grade profesionale;
f) organizează și coordonează desfășurarea
manifestărilor cu caracter științific;
g) avizează acțiunile de cooperare, interne și
internaționale, cu scop științific;
h) avizează acordarea de burse de studii și stagii de
perfecționare în țară și în străinătate;
i) contribuie la realizarea obiectivelor științifice și
tehnologice ale programului național de cercetare științifică
și dezvoltare tehnologică.
CAPITOLUL VI
Bugetul de venituri și cheltuieli și execuția acestuia.
Relații financiare
Art. 28. — (1) Institutul național întocmește anual
bugetul de venituri și cheltuieli și situațiile financiare
anuale, potrivit reglementărilor în vigoare.
(2) Situațiile financiare se aprobă de către ministerul
coordonator, în condițiile legii.
Art. 29. — (1) Veniturile și cheltuielile institutului național
se stabilesc prin buget pentru fiecare exercițiu financiar.
(2) Bugetul de venituri și cheltuieli se întocmește pe
baza indicatorilor de performanță stabiliți de ministerul
coordonator, cu avizul Ministerului Finanțelor Publice și al
Ministerului Muncii, Solidarității Sociale și Familiei.
Art. 30. — Institutul național determină anual volumul de
venituri de realizat și de cheltuieli totale de efectuat,
corelat cu contractele încheiate pentru activitatea
programată.
Art. 31. — (1) Salariile individuale ale personalului se
stabilesc prin negociere, conform reglementărilor legale și
prevederilor contractului colectiv de muncă, în limita
fondului total destinat plății salariilor, prevăzut în bugetul de
venituri și cheltuieli stabilit, potrivit legii.
(2) Salariul de bază al directorului general se stabilește
prin ordin al conducătorului ministerului coordonator, potrivit
reglementărilor legale în vigoare.
Art. 32. — (1) Pentru acoperirea cheltuielilor curente, în
situația în care, în cursul unui an, resursele financiare ale
institutului național nu sunt suficiente, acesta poate

contracta credite bancare în valoare de cel mult 20% din
veniturile brute realizate în anul precedent.
(2) Contractarea de credite peste plafonul stabilit se
efectuează cu aprobarea ministerului coordonator, pe baza
avizului Ministerului Finanțelor Publice.
Art. 33. — (1) Institutul național hotărăște cu privire la
investițiile ce urmează a fi realizate, potrivit obiectului său
de activitate, finanțarea efectuându-se din surse proprii și
din credite bancare, precum și din surse bugetare, prin
ministerul coordonator, potrivit legii.
(2) Ministerul coordonator va cuprinde în bugetul său de
venituri și cheltuieli fondurile necesare realizării unor
investiții, dotări, achiziționării de aparatură, echipamente și
instalații pentru institut.
(3) Execuția investițiilor prevăzute la alin. (1) și (2) se
adjudecă potrivit legii.
Art. 34. — (1) Operațiunile de încasări și plăți ale
institutului național se efectuează prin conturi deschise la
bănci comerciale și prin unități de trezorerie, cu sediul în
România.
(2) Institutul național poate efectua operațiuni de
încasări și plăți în lei și în valută, prin casieria proprie, cu
respectarea nivelului plafonului de casă și a normativelor
de disciplină financiar-valutară stabilite prin actele normative
în vigoare.
(3) Institutul național poate efectua operațiuni de comerț
exterior, aferente obiectului său de activitate, potrivit legii.
Operațiunile de încasări și plăți cu străinătatea se vor
efectua prin conturi bancare deschise la unități bancare
specializate, cu sediul în România.
Art. 35. — Institutul național își va organiza controlul
financiar preventiv propriu și auditul financiar, potrivit legii.
CAPITOLUL VII
Reglementarea litigiilor
Art. 36. — Litigiile institutului național cu persoane fizice
sau persoane juridice, nesoluționate pe cale amiabilă, sunt
supuse spre rezolvare instanțelor judecătorești române de
drept comun.
CAPITOLUL VIII
Dispoziții finale
Art. 37. — Statutul de institut național se reînnoiește
periodic prin reacreditare, care are loc într-un interval de
maximum 5 ani sau la modificarea obiectului de activitate
al institutului național.

GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 1.022/2004 privind organizarea
și funcționarea Agenției Române de Intervenții și Salvare Navală — ARISN
În temeiul art. 108 din Constituție, republicată, și al art. 10 din Ordonanța Guvernului nr. 33/2004 privind
înființarea, organizarea și funcționarea Agenției Române de Salvare a Vieții Omenești pe Mare — ARSVOM, aprobată cu
modificări și completări prin Legea nr. 337/2004,
Guvernul României

adoptă prezenta hotărâre.

Art. I. — Hotărârea Guvernului nr. 1.022/2004 privind
organizarea și funcționarea Agenției Române de Intervenții
și Salvare Navală — ARISN, publicată în Monitorul Oficial
al României, Partea I, nr. 659 din 22 iulie 2004, se
modifică și se completează după cum urmează:

1. Titlul hotărârii va avea următorul cuprins:
,,HOTĂRÂRE
privind organizarea și funcționarea Agenției Române
de Salvare a Vieții Omenești pe Mare — ARSVOM“

7

MONITORUL OFICIAL AL ROMÂNIEI, PARTEA I, Nr. 861/21.IX.2004
2. Articolul 1 va avea următorul cuprins:
îArt. 1. — (1) Agenția Română de Salvare a Vieții
Omenești pe Mare, denumită în continuare ARSVOM, este
instituție publică cu personalitate juridică, în subordinea
Ministerului Transporturilor, Construcțiilor și Turismului.
(2) ARSVOM este organul tehnic de specialitate din
subordinea Ministerului Transporturilor, Construcțiilor și
Turismului, prin care acesta asigură activitatea de căutare
și salvare a vieții omenești pe mare și intervenții în caz de
poluare.“
3. La articolul 3 se introduce un alineat nou, alineatul (2),
cu următorul cuprins:
î(2) ARSVOM are în subordinea sa o sucursală tehnică,
ce realizează pe bază contractuală următoarele prestări de
servicii:
a) efectuarea operațiunilor de căutare, asistență și
salvare;
b) dezeșuarea, ranfluarea navelor și epavelor;
c) prestații de scafandrerie;
d) remorcaje interne și internaționale;
e) lucrări necesare la nave, conform specificului
activității;
f) stingerea incendiilor;
g) spargerea gheții în porturi și pe căile navigabile.“
4. Articolul 7 se abrogă.
5. Articolul 8 va avea următorul cuprins:
îArt. 8. — (1) Finanțarea cheltuielilor curente și de
capital ale ARSVOM se asigură din venituri proprii și
subvenții acordate de la bugetul de stat, prin bugetul
Ministerului Transporturilor, Construcțiilor și Turismului.
(2) Finanțarea cheltuielilor curente și de capital ale
sucursalei tehnice se asigură din venituri proprii, care se
constituie din tarife pentru:
a) efectuarea operațiunilor de căutare, asistență și
salvare;
b) dezeșuarea, ranfluarea navelor și epavelor;
c) prestații de scafandrerie;
d) remorcaje interne și internaționale;
e) lucrări necesare la nave, conform specificului activității;
Nr.
crt.

f) stingerea incendiilor;
g) spargerea gheții în porturi și pe căile navigabile;
h) alte activități specifice domeniului și din alte venituri
legal constituite.
(3) Veniturile obținute din activitățile sucursalei tehnice,
precum și cheltuielile aferente se înregistrează în conturi
contabile separate.“
6. Anexa nr. 3 se abrogă.
7. Articolul 15 va avea următorul cuprins:
îArt. 15. — Anexele nr. 1 și 2 fac parte integrantă din
prezenta hotărâre.“
8. În cuprinsul hotărârii, denumirea de îARISN“ se
înlocuiește cu îARSVOM“.
Art. II. — Regulamentul de organizare și funcționare al
Agenției Române de Intervenții și Salvare Navală —
ARISN, prevăzut în anexa nr. 1 la Hotărârea Guvernului
nr. 1.022/2004, se modifică după cum urmează:
1. Alineatul (3) al articolului 4 va avea următorul
cuprins:
î(3) ARSVOM, prin sucursala tehnică, poate realiza pe
bază contractuală prestări de servicii cu utilaje proprii.
2. Alineatul (6) al articolului 18 va avea următorul
cuprins:
î(6) Personalul ARSVOM beneficiază de sporuri
specifice activității și de drepturile rezultate ca urmare a
activităților de salvare, în condițiile legii.“
Art. III. — Hotărârea Guvernului nr. 1.022/2004 privind
organizarea și funcționarea Agenției Române de Intervenții
și Salvare Navală — ARISN, publicată în Monitorul Oficial
al României, Partea I, nr. 659 din 22 iulie 2004, cu
modificările și completările aduse prin prezenta hotărâre, se
va republica în Monitorul Oficial al României, Partea I,
dându-se textelor o nouă numerotare.
Art. IV. — Poziția 3 a literei C din anexa nr. 2 la
Hotărârea Guvernului nr. 412/2004 privind organizarea și
funcționarea Ministerului Transporturilor, Construcțiilor și
Turismului, publicată în Monitorul Oficial al României,
Partea I, nr. 276 din 30 martie 2004, cu modificările și
completările ulterioare, se modifică după cum urmează:

Denumirea unității

Sursa de finanțare

î3. Agenția Română de Salvare a Vieții Omenești
pe Mare — ARSVOM

Venituri proprii și subvenții de la bugetul
de stat, în condițiile legii

Localitatea

Constanța“

PRIM-MINISTRU

ADRIAN NĂSTASE
Contrasemnează:
p. Ministrul transporturilor, construcțiilor și turismului,
Ileana Tureanu,
secretar de stat
Ministrul muncii, solidarității sociale și familiei,
Dan Mircea Popescu
Ministrul finanțelor publice,
Mihai Nicolae Tănăsescu

București, 9 septembrie 2004.
Nr. 1.467.

8

MONITORUL OFICIAL AL ROMÂNIEI, PARTEA I, Nr. 861/21.IX.2004

ACTE ALE
ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI
Nr. 1.502 din 24 august 2004

MINISTERUL FINANȚELOR PUBLICE
Nr. 1.366 din 16 septembrie 2004

ORDIN
privind aplicarea unor măsuri financiare pentru agenții economici de sub autoritatea
Ministerului Transporturilor, Construcțiilor și Turismului
În temeiul art. 22 din Legea bugetului de stat pe anul 2004 nr. 507/2003, cu modificările ulterioare, al Hotărârii
Guvernului nr. 1.103/2004 privind aprobarea Listei agenților economici aflați sub autoritatea Ministerului Transporturilor,
Construcțiilor și Turismului, care beneficiază de prevederile art. 22 din Legea bugetului de stat pe anul 2004
nr. 507/2003, al art. 5 alin. (4) din Hotărârea Guvernului nr. 412/2004 privind organizarea și funcționarea Ministerului
Transporturilor, Construcțiilor și Turismului, cu modificările ulterioare, și al art. 10 alin. (6) din Hotărârea Guvernului
nr. 1.574/2003 privind organizarea și funcționarea Ministerului Finanțelor Publice și a Agenției Naționale de Administrare
Fiscală, cu modificările și completările ulterioare,
ministrul transporturilor, construcțiilor și turismului și ministrul finanțelor publice emit următorul ordin:
Art. 1. — Obligațiile agenților economici către bugetul
de stat, bugetul asigurărilor sociale de stat, bugetul
Fondului național unic de asigurări sociale de sănătate și
bugetul asigurărilor pentru șomaj, care se scutesc la plată
pentru perioada iulie 2004, în conformitate cu prevederile
art. 22 din Legea bugetului de stat pe anul 2004
nr. 507/2003, cu modificările ulterioare, sunt cele prevăzute
în anexa care face parte integrantă din prezentul ordin.
Art. 2. — Accesoriile aferente obligațiilor prevăzute la
art. 1, calculate până la data publicării prezentului ordin în
Monitorul Oficial al României, Partea I, se scutesc la plată.

Art. 3. — Plafonul în limita căruia se scutesc la plată
obligațiile prevăzute la art. 1 și accesoriile calculate
conform art. 2 este cel prevăzut pentru fiecare agent
economic în anexa la Hotărârea Guvernului nr. 1.103/2004
privind aprobarea Listei agenților economici aflați sub
autoritatea Ministerului Transporturilor, Construcțiilor și
Turismului, care beneficiază de prevederile art. 22 din
Legea bugetului de stat pe anul 2004 nr. 507/2003.
Art. 4. — Prezentul ordin va fi publicat în Monitorul
Oficial al României, Partea I.

p. Ministrul transporturilor, construcțiilor și turismului,

Ministrul finanțelor publice,

Marius Sorin Ovidiu Bota,

Mihai Nicolae Tănăsescu

secretar de stat
ANEXĂ

— milioane lei —
Compania Națională de Căi Ferate
îC.F.R.“ — S.A.

Valoarea sumelor scutite
pentru luna iulie 2004

208.529

Societatea Națională de Transport
Feroviar de Călători
îC.F.R. — Călători“ — S.A.

Societatea Comercială de Transport
cu Metroul București
îMetrorex“ — S.A.

92.373

20.491

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 861/21.IX.2004 conține 8 pagini.

Prețul de vânzare 8.500 lei

ISSN 1453—4495

