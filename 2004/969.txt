PARTEA

Anul 172 (XVI) — Nr. 969

I

LEGI, DECRETE, HOTĂRÂRI ȘI ALTE ACTE

Joi, 21 octombrie 2004

SUMAR
Nr.

Pagina

Nr.

Pagina

HOTĂRÂRI ALE CAMEREI DEPUTAȚILOR
24.

— Hotărâre cu privire la validarea unor mandate
de deputat..................................................................

78.
1

DECIZII ALE CURȚII CONSTITUȚIONALE
Decizia nr. 325 din 14 septembrie 2004 referitoare la
excepția de neconstituționalitate a prevederilor
art. 7 alin. (3), (4) și (5), art. 33 alin. (4) și
art. 35 din Legea nr. 67/2004 pentru alegerea
autorităților administrației publice locale ..................

HOTĂRÂRI

ALE

650.

2–5

ORDONANȚE ALE GUVERNULUI ROMÂNIEI
— Ordonanță de urgență pentru înființarea
Agenției Naționale pentru Romi ...............................

5–6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului transporturilor, construcțiilor
și turismului pentru aprobarea Reglementării
aeronautice civile române privind licențierea
personalului meteorologic aeronautic RACR—LMET

6–7

´
Rectificări ...............................................................................

CAMEREI

7

DEPUTAȚILOR

PARLAMENTUL ROMÂNIEI
CAMERA DEPUTAȚILOR

HOTĂRÂRE
cu privire la validarea unor mandate de deputat
În temeiul art. 70 alin. (1) din Constituția României, republicată, și al art. 91 alin. (10) din Legea nr. 373/2004
pentru alegerea Camerei Deputaților și a Senatului, cu modificările și completările ulterioare, și având în vedere raportul
Comisiei de validare,
Camera Deputaților adoptă prezenta hotărâre.
Articol unic. — Se validează următoarele mandate de
deputat:
— mandatul de deputat al domnului Virgil Delureanu,
declarat supleant la alegerile din 26 noiembrie 2000 în
Circumscripția electorală nr. 30 Olt, mandat devenit vacant
ca urmare a demisiei domnului deputat Florin Georgescu;

— mandatul de deputat al domnului Mircea Ciopraga,
declarat supleant la alegerile din 26 noiembrie 2000 în
Circumscripția electorală nr. 42 București, mandat devenit
vacant ca urmare a demisiei domnului deputat Napoleon
Pop.

Această hotărâre a fost adoptată în ședința Camerei Deputaților din 18 octombrie 2004, cu respectarea prevederilor
art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

VALER DORNEANU
București, 18 octombrie 2004.
Nr. 24.

2

MONITORUL OFICIAL AL ROMÂNIEI, PARTEA I, Nr. 969/21.X.2004

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 325
din 14 septembrie 2004

referitoare la excepția de neconstituționalitate a prevederilor art. 7 alin. (3), (4) și (5), art. 33 alin. (4)
și art. 35 din Legea nr. 67/2004 pentru alegerea autorităților administrației publice locale
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Popa
Gabriela Dragomirescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent șef

Pe rol se află soluționarea excepției de neconstituționalitate a prevederilor art. 7 alin. (3), (4) și (5), art. 33
alin. (4) și art. 35 din Legea nr. 67/2004 pentru alegerea
autorităților administrației publice locale, excepție ridicată de
Asociația îUniunea Civică Maghiară — Magyar Polgári
Szövetség“, cu sediul în Odorheiu Secuiesc, în Dosarul
nr. 2.911/2004 al Înaltei Curți de Casație și Justiție —
Secția civilă.
La apelul nominal răspunde pentru autorul excepției
domnul avocat Doru Costea, constatându-se lipsa Biroului
Electoral Central, față de care procedura de citare a fost
legal îndeplinită.
Cauza fiind în stare de judecată, avocatul autorului
excepției de neconstituționalitate solicită admiterea acesteia.
În acest sens arată că prevederile de lege criticate, care
stabilesc condițiile pentru depunerea candidaturilor
organizațiilor cetățenilor aparținând minorităților naționale
legal constituite în vederea participării la alegerea
autorităților administrației publice locale, precum și
caracterul definitiv și irevocabil al hotărârilor pronunțate de
Biroul Electoral Central cu prilejul soluționării contestațiilor,
în alte cazuri decât cele prevăzute de art. 35 alin. (1) și
(2) din Legea nr. 67/2004, sunt contrare art. 4 alin. (2),
art. 8, art. 16 alin. (1), art. 21 alin. (1) și (2) și art. 37
alin. (1) din Constituție, republicată, și ale art. 13 din
Convenția pentru apărarea drepturilor omului și a libertăților
fundamentale.
Reprezentantul Ministerului Public pune concluzii de
respingere a excepției, întrucât apreciază că prevederile de
lege criticate nu contravin dispozițiilor constituționale și
convenționale invocate ca fiind încălcate.
C U R T E A,

având în vedere actele și lucrările dosarului, constată
următoarele:
Prin Încheierea din 30 aprilie 2004, pronunțată în
Dosarul nr. 2.911/2004, Înalta Curte de Casație și Justiție —
Secția civilă a sesizat Curtea Constituțională cu excepția
de neconstituționalitate a prevederilor art. 7 alin. (3), (4) și
(5), art. 33 alin. (4) și art. 35 din Legea nr. 67/2004 pentru

alegerea autorităților administrației publice locale, excepție
ridicată de Asociația îUniunea Civică Maghiară — Magyar
Polgári Szövetség“, cu sediul în Odorheiu Secuiesc, într-o
cauză având ca obiect anularea Hotărârii nr. 13 din
24 aprilie 2004 a Biroului Electoral Central prin care a fost
respinsă cererea de înregistrare a semnului electoral al
acestei asociații.
În motivarea excepției se susține că prevederile art. 7
alin. (3), (4) și (5) din legea criticată sunt contrare art. 4
alin. (2), art. 8, art. 16 alin. (1) și art. 37 alin. (1) din
Constituție, republicată, precum și art. 13 din Convenția
pentru apărarea drepturilor omului și a libertăților
fundamentale, iar art. 33 alin. (4) și art. 35 din aceeași
lege încalcă prevederile constituționale ale art. 21 alin. (1)
și (2), precum și, de asemenea, ale art. 13 din convenție.
În sensul acestor susțineri se arată:
I. Art. 7 alin. (3), (4) și (5) din Legea nr. 67/2004, care
dispune cu privire la condițiile depunerii candidaturilor de
către organizațiile cetățenilor aparținând minorităților
naționale legal constituite pentru alegerea autorităților
administrației publice locale, încalcă:
— principiul egalității în drepturi a cetățenilor, consacrat
de art. 16 alin. (1), coroborat cu art. 4 din Constituție,
republicată, astfel: alin. (3) creează discriminare pe criterii
etnice, constând în aceea că prevede îobligativitatea
semnării listelor de către membrii acestora și nu de către
susținători sau simpatizanți“, deși îsusținerea unui candidat
este dictată de o opțiune cu caracter politic și nu etnic“;
alin. (4), prin condiția impusă cu privire la numărul
membrilor organizațiilor minorităților naționale și repartizarea
lor pe județe, îdeoarece, din considerente istorice, în
majoritatea lor minoritățile naționale sunt localizate pe
teritoriul câtorva județe ale țării“, așa încât prevederea
legală nu poate fi îndeplinită;
— principiul pluralismului politic, consacrat de art. 8 din
Constituție, republicată, întrucât limitează accesul în sfera
politicului al reprezentanților minorităților naționale și
îngrădește exprimarea voinței politice a tuturor cetățenilor.
În legătură cu prevederile art. 37 din Constituție,
republicată, invocate de asemenea ca fiind încălcate, nu
sunt formulate motive de neconstituționalitate, iar în ceea
ce privește dispozițiile art. 13 din Convenția pentru
apărarea drepturilor omului și a libertăților fundamentale se
menționează jurisprudența Curții Europene a Drepturilor
Omului (cazul Vasilescu împotriva României), în care s-a
statuat că îun obstacol de fapt poate duce la încălcarea
Convenției în aceeași măsură ca un obstacol juridic“.
II. Art. 33 alin. (4) și art. 35 din Legea nr. 67/2004 sunt
contrare art. 21 alin. (1) și (2) din Constituție, republicată,
precum și art. 13 din Convenția pentru apărarea drepturilor
omului și a libertăților fundamentale, întrucât: legea criticată

MONITORUL OFICIAL AL ROMÂNIEI, PARTEA I, Nr. 969/21.X.2004
nu reglementează o cale de atac împotriva hotărârilor
pronunțate de Biroul Electoral Central, în afara celor
prevăzute de art. 35 alin. (1) și (2); Biroul Electoral Central
nu este o instanță de judecată în sensul textelor
constituționale și convenționale menționate, așa încât
hotărârile sale nu pot avea caracter îdefinitiv și irevocabil“,
astfel cum prevede alin. (3) al art. 35 din lege; art. 35
alin. (1) și (2) sunt neconstituționale îîn măsura în care
interpretarea dată accesului la Înalta Curte de Casație și
Justiție este aceea că el este permis numai în condițiile în
care cererea are ca obiect modul de organizare și
componența birourilor electorale“.
Înalta Curte de Casație și Justiție — Secția civilă
apreciază că textele de lege criticate îpot face obiectul
excepției de neconstituționalitate“.
Potrivit prevederilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate.
De asemenea, în conformitate cu dispozițiile art. 181 din
Legea nr. 35/1997, cu modificările ulterioare, s-a solicitat
punctul de vedere al instituției Avocatul Poporului.
Guvernul apreciază că excepția de neconstituționalitate
ridicată este nefondată. În acest sens arată că prevederile
de lege criticate, care instituie condiții diferite — pentru
partidele politice și organizațiile cetățenilor aparținând
minorităților naționale care sunt reprezentate în Parlament,
pe de o parte, și organizațiile cetățenilor aparținând
minorităților naționale, altele decât cele reprezentate în
Parlament, pe de altă parte, — referitoare la depunerea
candidaturilor pentru alegerea autorităților administrației
publice locale, nu sunt contrare art. 16 din Constituție,
republicată, întrucât principiul egalității consacrat de acesta
presupune tratament juridic diferit pentru situații diferite.
Consideră că nici art. 8 din Constituție, republicată, nu este
încălcat, deoarece cetățenii români, indiferent de originea
etnică, pot face parte din partide politice, potrivit opțiunii lor
și în condițiile legii care reglementează constituirea și
funcționarea partidelor politice, iar faptul că prin această
lege se stabilesc doar căile de atac în cadrul jurisdicțiilor
specifice activității electorale nu are semnificația excluderii
celor interesați de la liberul acces la justiție. În sfârșit,
consideră că art. 4 alin. (2) din Constituție, republicată,
invocat de asemenea ca fiind încălcat, nu este incident în
cauză.
Avocatul Poporului apreciază că textele de lege
criticate sunt constituționale. În acest sens, în legătură cu
criticile referitoare la art. 7 alin. (3), (4) și (5) din Legea
nr. 67/2004, arată că art. 37 din Constituție, republicată,
lasă îla nivelul de reglementare al legii, în cazul de față al
Legii nr. 67/2004“, și alte condiții decât cele prevăzute de
Constituție, ce trebuie îndeplinite de către cetățeni pentru a
fi aleși în organele autorităților publice locale. Se invocă
jurisprudența Curții Constituționale în materie, de exemplu,
hotărârile nr. 37/1996, nr. 44/1996 și nr. 3/1992. Cu
referire la art. 33 alin. (4) și art. 35 din lege, criticate ca
fiind neconstituționale sub aspectul caracterului îdefinitiv și
irevocabil“ al hotărârilor birourilor electorale pronunțate cu
prilejul soluționării contestațiilor asupra modului de
organizare și asupra componenței acestor birouri, se arată
că, din coroborarea dispozițiilor vizate de excepție cu cele
ale art. 117 alin. (2) din aceeași lege, rezultă că înumai

3

împotriva hotărârilor definitive și irevocabile, pronunțate
potrivit Legii nr. 67/2004, de instanțele judecătorești, nu și
de către birourile electorale, nu există cale de atac“.
Hotărârile birourilor electorale sunt acte administrative ce
pot fi atacate în justiție, în condițiile Legii contenciosului
administrativ nr. 29/1990. În sfârșit, menționează că nici
dispozițiile din documentele internaționale nu prevăd
obligativitatea unui anumit număr al căilor de atac, cu
anumite excepții.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctul de vedere al
Guvernului și cel al Avocatului Poporului, raportul întocmit
de judecătorul-raportor, concluziile reprezentantului
Ministerului Public, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, republicată,
precum și celor ale art. 1 alin. (2), ale art. 2, 3, 10 și 29
din Legea nr. 47/1992, republicată, să soluționeze excepția
de neconstituționalitate cu care a fost sesizată.
Obiectul excepției de neconstituționalitate îl constituie
prevederile art. 7 alin. (3), (4) și (5), art. 33 alin. (4) și
art. 35 din Legea nr. 67/2004 pentru alegerea autorităților
administrației publice locale, publicată în Monitorul Oficial al
României, Partea I, nr. 271 din 29 martie 2004, al căror
conținut este următorul:
— Art. 7 alin. (3), (4) și (5): î(3) Pot depune candidaturi
și alte organizații ale cetățenilor aparținând minorităților
naționale legal constituite, care prezintă la Biroul Electoral
Central o listă de membri. Numărul membrilor nu poate fi mai
mic de 15% din numărul total al cetățenilor care la ultimul
recensământ s-au declarat ca aparținând minorității respective.
(4) Dacă numărul membrilor necesari pentru îndeplinirea
condițiilor prevăzute la alin. (3) este mai mare de 25.000 de
persoane, lista membrilor trebuie să cuprindă cel puțin
25.000 de persoane domiciliate în cel puțin 15 din județele țării
și în municipiul București, dar nu mai puțin de 300 de persoane
pentru fiecare dintre aceste județe și pentru municipiul
București.
(5) Lista membrilor se întocmește pe localități și pe județe și
trebuie să cuprindă: denumirea organizației, numele și
prenumele membrilor, data nașterii, adresa, denumirea, seria
și numărul actului de identitate, semnăturile acestora, precum
și numele și prenumele persoanei care a întocmit-o. Persoana
care a întocmit lista este obligată ca, împreună cu aceasta, să
depună o declarație pe propria răspundere prin care să ateste
veridicitatea semnăturii membrilor.“;
— Art. 33 alin. (4): îÎn exercitarea atribuțiilor ce îi revin
Biroul Electoral Central emite hotărâri care se aduc la
cunoștință în ședință publică și prin orice mijloc de publicitate.
Hotărârile Biroului Electoral Central sunt obligatorii pentru toate
birourile electorale din țară, precum și pentru toate organismele
cu atribuții în materie electorală, de la data aducerii la
cunoștință în ședința publică.“;
— Art. 35: î(1) Contestațiile asupra modului de organizare
și asupra componenței birourilor electorale se pot face în

4

MONITORUL OFICIAL AL ROMÂNIEI, PARTEA I, Nr. 969/21.X.2004

termen de 48 de ore de la desemnarea președinților și a
locțiitorilor acestora sau, după caz, de la completarea birourilor
electorale cu reprezentanții partidelor politice, alianțelor politice
sau alianțelor electorale.
(2) Contestațiile se soluționează de biroul electoral de
circumscripție comunală, orășenească, municipală sau de
sector al municipiului București, dacă privesc biroul electoral al
secției de votare, de biroul electoral de circumscripție
județeană sau a municipiului București, dacă privesc biroul
electoral de circumscripție comunală, orășenească sau
municipală, respectiv de sector al municipiului București, de
Biroul Electoral Central, dacă privesc biroul electoral de
circumscripție județeană sau a municipiului București, și de
Înalta Curte de Casație și Justiție, dacă privesc Biroul Electoral
Central, în termen de două zile de la înregistrarea
contestațiilor.
(3) Hotărârea pronunțată este definitivă și irevocabilă și se
comunică, în cazul președintelui biroului electoral și locțiitorului
acestuia, în termen de 24 de ore, președintelui tribunalului
care, în cazul admiterii contestației, procedează la o nouă
desemnare.“
În opinia autorului excepției de neconstituționalitate,
aceste dispoziții de lege contravin, în ordinea invocării lor,
art. 4 alin. (2), art. 8, art. 16 alin. (1), art. 37 alin. (1) și
art. 21 alin. (1) și (2) din Constituție, republicată, potrivit
cărora:
— Art. 4 alin. (2): îRomânia este patria comună și
indivizibilă a tuturor cetățenilor săi, fără deosebire de rasă, de
naționalitate, de origine etnică, de limbă, de religie, de sex, de
opinie, de apartenență politică, de avere sau de origine
socială.“;
— Art. 8: î(1) Pluralismul în societatea românească este o
condiție și o garanție a democrației constituționale.
(2) Partidele politice se constituie și își desfășoară
activitatea în condițiile legii. Ele contribuie la definirea și la
exprimarea voinței politice a cetățenilor, respectând
suveranitatea națională, integritatea teritorială, ordinea de
drept și principiile democrației.“;
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 37 alin. (1): îAu dreptul de a fi aleși cetățenii cu
drept de vot care îndeplinesc condițiile prevăzute în articolul 16
alineatul (3), dacă nu le este interzisă asocierea în partide
politice, potrivit articolului 40 alineatul (3).“;
— Art. 21 alin. (1) și (2): îOrice persoană se poate
adresa justiției pentru apărarea drepturilor, a libertăților și a
intereselor sale legitime.
(2) Nici o lege nu poate îngrădi exercitarea acestui drept.“
De asemenea, se invocă și încălcarea, prin raportare la
art. 20 alin. (1) din Constituție, republicată, a art. 13 din
Convenția pentru apărarea drepturilor omului și a libertăților
fundamentale, care prevede: îOrice persoană, ale cărei
drepturi și libertăți recunoscute de prezenta convenție au fost
încălcate, are dreptul să se adreseze efectiv unei instanțe
naționale, chiar și atunci când încălcarea s-ar datora unor
persoane care au acționat în exercitarea atribuțiilor lor oficiale.“
Examinând excepția de neconstituționalitate ridicată,
Curtea Constituțională reține următoarele:
I. Prima critică de neconstituționalitate privește
dispozițiile art. 7 alin. (3), (4) și (5) din Legea nr. 67/2004,
care stabilesc că numărul membrilor organizației aparținând

minorității naționale legal constituite și dispersia lor în
teritoriu trebuie să figureze pe lista de membri depusă la
Biroul Electoral Central, în vederea participării la alegeri. În
esență, potrivit opiniei autorului excepției, aceste condiții
prevăzute pentru depunerea candidaturilor organizațiilor
cetățenilor aparținând minorităților naționale legal constituite
în vederea participării la alegerea autorităților administrației
publice locale au caracter discriminatoriu și aduc atingere
principiului pluralismului politic, ceea ce contravine art. 16
din Constituție, republicată, coroborat cu art. 8 din aceasta,
precum și art. 13 din Convenția pentru apărarea drepturilor
omului și a libertăților fundamentale.
În legătură cu susținerile formulate Curtea constată că
aspectele sub care aceste prevederi sunt criticate nu
reprezintă o problemă de constituționalitate, ci o chestiune
de oportunitate ce intră în competența exclusivă a
legiuitorului. De altfel, din conținutul art. 7 alin. (3), (4) și
(5) din lege rezultă că acesta este chiar în sensul
dispozițiilor constituționale ale art. 37, referitoare la îDreptul
de a fi ales“, dispoziții care precizează limitele dreptului și
condițiile care trebuie îndeplinite de cei care doresc să
candideze. De asemenea, posibilitatea stabilită de text, în
sensul depunerii de candidaturi de către organizațiile legal
constituite ale cetățenilor aparținând minorităților naționale
pentru participarea la alegerile locale, reprezintă tocmai
respectarea principiului egalității între cetățeni, consacrat de
art. 16 alin. (1) din Constituție, republicată, iar nu, așa cum
susține autorul excepției, încălcarea lui. Curtea constată că
prevederile constituționale ale art. 4 alin. (2) referitoare la
îUnitatea poporului și egalitatea între cetățeni“, precum și
cele ale art. 8 privind îPluralismul și partidele politice“ nu
sunt incidente în cauză.
În ceea ce privește invocarea încălcării prevederilor
art. 37 din Constituție, republicată, nu sunt formulate critici
de neconstituționalitate, așa încât, sub acest aspect Curtea
nu se poate pronunța, întrucât s-ar substitui autorului
excepției în motivarea acesteia, exercitând astfel un control
din oficiu, ceea ce este inadmisibil.
În legătură cu jurisprudența Curții Europene a
Drepturilor Omului, respectiv cazul Vasilescu împotriva
României (Hotărârea din 22 mai 1998, publicată în
Monitorul Oficial al României, Partea I, nr. 637 din
27 decembrie 1999), evocată de autorul excepției în
motivarea susținerilor privind încălcarea art. 13 din
Convenția pentru apărarea drepturilor omului și a libertăților
fundamentale, Curtea constată, de asemenea, că aceasta
nu este relevantă în prezenta cauză. În acest sens Curtea
Constituțională reține că, pe de o parte, hotărârea
menționată a fost pronunțată într-o cauză având ca obiect
restituirea unor bunuri confiscate, iar pe de altă parte,
Curtea Europeană a Drepturilor Omului nu a considerat
necesar să se pronunțe asupra cererii din acea cauză prin
raportare la art. 13 din convenție, întrucât nu a fost
argumentată.
II. Cea de a doua critică privește dispozițiile art. 33
alin. (4) și art. 35 din Legea nr. 67/2004, în legătură cu
care, în esență, se susține că sunt neconstituționale,
întrucât îlegea nu reglementează o cale de atac împotriva
hotărârilor pronunțate de Biroul Electoral Central în alte
cazuri decât cele prevăzute de art. 35 alin. (1) și (2)“,
precum și îîn măsura în care interpretarea dată accesului

MONITORUL OFICIAL AL ROMÂNIEI, PARTEA I, Nr. 969/21.X.2004
la Înalta Curte de Casație este aceea că el este permis
numai în condițiile în care cererea are ca obiect modul de
organizare și componența birourilor electorale“. În opinia
autorului excepției, aceste texte de lege încalcă art. 21
alin. (1) și (2) din Constituție, republicată, privind accesul
liber la justiție, precum și art. 13 din Convenția pentru
apărarea drepturilor omului și a libertăților fundamentale.
Examinând dispozițiile de lege criticate și susținerile
formulate, Curtea reține că, într-adevăr, art. 33 alin. (4)
stabilește că hotărârile Biroului Electoral Central emise în
exercitarea atribuțiilor prevăzute de Legea nr. 67/2004 sunt
obligatorii pentru toate birourile electorale din țară, precum
și pentru toate organismele cu atribuții în materie
electorală, precum și că, potrivit art. 35 alin. (3), hotărârile
pronunțate de birourile electorale în legătură cu contestațiile
privind modul de organizare și componența acestor birouri
sunt definitive și irevocabile.
Tot astfel, Curtea reține că, potrivit art. 117 din Legea
nr. 67/2004, cuprins în Capitolul VI — Dispoziții tranzitorii și
finale: î(1) Judecarea de către instanță a întâmpinărilor,
contestațiilor și a oricăror alte cereri prevăzute de prezenta
lege se face potrivit regulilor stabilite de lege pentru ordonanța
președințială, cu participarea obligatorie a procurorului.

5

(2) Împotriva hotărârilor definitive și irevocabile, pronunțate
de instanțele judecătorești potrivit prezentei legi, nu există cale
de atac.“
Din coroborarea dispozițiilor textelor de lege menționate
rezultă că numai hotărârile instanțelor de judecată
pronunțate potrivit competenței stabilite de Legea
nr. 67/2004 sunt definitive și irevocabile și doar împotriva
lor nu există cale de atac. Or, potrivit prevederilor ce fac
obiectul controlului de constituționalitate, hotărârile birourilor
electorale sunt pronunțate în cadrul jurisdicțiilor specifice
activității electorale, și ele nu exclud accesul liber la
justiție. Aceste hotărâri, fiind acte cu caracter jurisdicțional
ale organelor administrative, pot fi atacate în justiție de
către cei interesați, în condițiile Legii contenciosului
administrativ nr. 29/1990.
Așa fiind, Curtea nu poate reține că art. 33 alin. (4) și
art. 35 din Legea nr. 67/2004 încalcă art. 21 alin. (1) și
(2) din Constituție, republicată, privind accesul liber la
justiție și nici, așa cum susține autorul excepției, art. 13
din Convenția pentru apărarea drepturilor omului și a
libertăților fundamentale, privind dreptul la un recurs efectiv.

Față de cele de mai sus, în temeiul art. 146 lit. d) și art. 147 alin. (4) din Constituție, republicată, precum și al
art. 1, 2, 3, art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 7 alin. (3), (4) și (5), art. 33 alin. (4) și art. 35 din
Legea nr. 67/2004 pentru alegerea autorităților administrației publice locale, excepție ridicată de Asociația îUniunea Civică
Maghiară — Magyar Polgári Szövetség“, cu sediul în Odorheiu Secuiesc, în Dosarul nr. 2.911/2004 al Înaltei Curți de
Casație și Justiție — Secția civilă.
Definitivă și general obligatorie.
Pronunțată în ședința publică din data de 14 septembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Gabriela Dragomirescu

ORDONANȚE

ALE

GUVERNULUI

ROMÂNIEI

GUVERNUL ROMÂNIEI

ORDONANȚĂ DE URGENȚĂ
pentru înființarea Agenției Naționale pentru Romi
În vederea asigurării cadrului legal necesar continuării aplicării strategiei guvernamentale pentru îmbunătățirea situației
romilor, etnie minoritară care se confruntă cu unele probleme socioeconomice, precum și pentru aplicarea reglementărilor
europene în materie de minorități, în cadrul procesului de aderare a României la Uniunea Europeană, elemente care
vizează interesul public și constituie situații de urgență și extraordinare,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. 1. — (1) Se înființează Agenția Națională pentru
Romi, organ de specialitate al administrației publice

centrale, cu personalitate juridică, în subordinea Guvernului,
prin preluarea atribuțiilor Oficiului pentru problemele romilor

6

MONITORUL OFICIAL AL ROMÂNIEI, PARTEA I, Nr. 969/21.X.2004

din structura Departamentului pentru Relații Interetnice,
inclusiv ale Unității de implementare a Programului PHARE
nr. RO/2002/000-586.01.02 — îSprijin pentru strategia
națională de îmbunătățire a situației romilor“.
(2) Agenția Națională pentru Romi este coordonată de
ministrul pentru coordonarea Secretariatului General al
Guvernului.
Art. 2. — (1) Finanțarea Agenției Naționale pentru Romi
se asigură prin bugetul Secretariatului General al
Guvernului.
(2) Agenția Națională pentru Romi preia, pe bază de
protocol, fondurile aferente activității Oficiului pentru
problemele romilor din structura Departamentului pentru
Relații Interetnice.
(3) Se autorizează Ministerul Finanțelor Publice să
introducă modificările în structura bugetului de stat pe anul
2004, corespunzător prevederilor prezentei ordonanțe de
urgență, pe baza protocoalelor de predare-primire încheiate
în acest scop.
Art. 3. — Agenția Națională pentru Romi este condusă
de un președinte cu rang de secretar de stat, numit prin
decizie a primului-ministru, la propunerea ministrului pentru
coordonarea Secretariatului General al Guvernului.
Art. 4. — Organizarea și funcționarea Agenției Naționale
pentru Romi, precum și statutul personalului acesteia se

stabilesc prin hotărâre a Guvernului, în termen de 15 zile
de la intrarea în vigoare a prezentei ordonanțe de urgență.
Art. 5. — Ordonanța de urgență a Guvernului
nr. 11/2004 privind stabilirea unor măsuri de reorganizare
în cadrul administrației publice centrale, publicată în
Monitorul Oficial al României, Partea I, nr. 266 din
25 martie 2004, aprobată cu modificări și completări prin
Legea nr. 228/2004, se modifică și se completează după
cum urmează:
1. Litera d) a alineatului (1) al articolului 1 va avea
următorul cuprins:
îd) Departamentul pentru Relații Interetnice, structură
fără personalitate juridică, în subordinea primului-ministru și
în coordonarea ministrului pentru coordonarea Secretariatului
General al Guvernului;“.
2. La alineatul (3) al articolului 5, după litera c) se
introduce o nouă literă, litera d), cu următorul cuprins:
îd) Agenția Națională pentru Romi, organ de specialitate
al administrației publice centrale, cu personalitate juridică,
în subordinea Guvernului“.
Art. 6. — Pe data intrării în vigoare a prezentei
ordonanțe de urgență, în cuprinsul actelor normative în
vigoare denumirea îOficiul pentru problemele romilor“ se
înlocuiește cu denumirea îAgenția Națională pentru Romi“.

PRIM-MINISTRU

ADRIAN NĂSTASE
Contrasemnează:
Șeful Cancelariei Primului-Ministru,
Alin Teodorescu
Ministrul pentru coordonarea
Secretariatului General al Guvernului,
Eugen Bejinariu
Ministrul muncii, solidarității sociale și familiei,
Dan Mircea Popescu
Ministrul finanțelor publice,
Mihai Nicolae Tănăsescu
București, 7 octombrie 2004.
Nr. 78.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL TRANSPORTURILOR, CONSTRUCȚIILOR ȘI TURISMULUI

ORDIN
pentru aprobarea Reglementării aeronautice civile române privind licențierea personalului
meteorologic aeronautic RACR– LMET
Pentru îndeplinirea atribuțiilor ce revin Ministerului Transporturilor, Construcțiilor și Turismului, ca autoritate de stat
în domeniul transporturilor,
în temeiul prevederilor art. 12 lit. b), f) și j) din Ordonanța Guvernului nr. 19/1997 privind transporturile,
republicată, cu modificările și completările ulterioare, ale art. 4 lit. b) și f), ale art. 62 și ale art. 66 din Ordonanța

MONITORUL OFICIAL AL ROMÂNIEI, PARTEA I, Nr. 969/21.X.2004

7

Guvernului nr. 29/1997 privind Codul aerian, republicată, ale art. 2 din Hotărârea Guvernului nr. 405/1993 privind
înființarea Autorității Aeronautice Civile Române, precum și ale art. 4 alin. (1) pct. 12 și ale art. 5 alin. (4) din Hotărârea
Guvernului nr. 412/2004 privind organizarea și funcționarea Ministerului Transporturilor, Construcțiilor și Turismului, cu
modificările și completările ulterioare,
ministrul transporturilor, construcțiilor și turismului emite următorul ordin:
intrării în vigoare a prezentului ordin, se face în
conformitate cu procedurile specifice prevăzute la alin. (1).
Art. 3. — Regia Autonomă îAutoritatea Aeronautică
Civilă Română“, conform atribuțiilor ce îi revin pe linie de
aviație civilă, va duce la îndeplinire prevederile prezentului
ordin.
Art. 4. — Prezentul ordin se publică în Monitorul Oficial
al României, Partea I, și va intra în vigoare în termen de
6 luni de la data publicării.
Art. 5. — La data intrării în vigoare a prezentului ordin
orice dispoziții contrare își încetează aplicabilitatea.

Art. 1. — Se aprobă Reglementarea aeronautică civilă
română privind licențierea personalului meteorologic
aeronautic RACR—LMET, ediția 1/2004, prevăzută în
anexa*) care face parte integrantă din prezentul ordin.
Art. 2. — (1) În termen de 6 luni de la publicarea
prezentului ordin, Regia Autonomă îAutoritatea Aeronautică
Civilă Română“ va elabora proceduri specifice privind
implementarea și aplicarea prevederilor RACR—LMET.
(2) Schimbarea documentelor nominale de licențiere a
personalului meteorologic aeronautic, valabile la momentul

p. Ministrul transporturilor, construcțiilor și turismului,
Ileana Tureanu,
secretar de stat
București, 5 aprilie 2004.
Nr. 650.
*) Anexa se pune la dispoziție celor interesați de către Regia Autonomă îAutoritatea Aeronautică Civilă Română“.

´
RECTIFICĂRI
În Legea nr. 373/2004 pentru alegerea Camerei Deputaților și a Senatului,
publicată în Monitorul Oficial al României, Partea I, nr. 887 din 29 septembrie 2004,
se face următoarea rectificare (care nu aparține Redacției îMonitorul Oficial“, Partea I):
— la art. 32 alin. (3), ultimul rând, în loc de: î...art. 5 alin. (2)“ se va citi:
î...art. 5 alin. (3).

P R E Ț U R I L E

publicațiilor legislative pentru anul 2005
— pe suport tradițional —
Nr.
crt.

1.
2.
3.
4.
5.
6.
7.
8.
9.
10.
11.
12.

Valoarea
abonamentului
anual
— lei —

Trim. I

Trim. II

Trim. III

română
română,

12.340.000
2.135.000

3.085.000
—

3.085.000
—

3.085.000
—

3.085.000
—

maghiară

9.480.000
15.000.000
3.040.000
12.820.000
11.820.000
3.130.000
5.190.000

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

800.000
565.000
3.000.000

—
—
—

—
—
—

—
—
—

—
—
—

Denumirea publicației

Monitorul Oficial, Partea I, în limba
Monitorul Oficial, Partea I, în limba
numere bis*)
Monitorul Oficial, Partea I, în limba
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Colecția Legislația României
Colecția de hotărâri ale Guvernului
acte normative
Repertoriul actelor normative
Decizii ale Curții Constituționale
Ediții trilingve

și alte

Valoarea
abonamentului trimestrial
— lei —
Trim. IV

**) Cu excepția numerelor bis în care se publică acte cu un volum extins și care interesează doar un număr restrâns de utilizatori.

Toate publicațiile Regiei Autonome îMonitorul Oficial“ sunt purtătoare de T.V.A. în cotă de 9%, aceasta fiind
inclusă în prețul de abonament.
Pentru siguranța clienților, abonamentele la publicațiile Regiei Autonome îMonitorul Oficial“ se pot efectua prin
următorii difuzori:
u COMPANIA NAȚIONALĂ îPOȘTA ROMÂNĂ“ — S.A. — prin oficiile sale poștale
u RODIPET — S.A.
— prin toate filialele
u INTERPRESS SPORT — S.R.L.
— București, str. Hristo Botev nr. 6
(telefon/fax: 313.85.07; 313.85.08; 313.85.09)
u PRESS EXPRES — S.R.L.
— Otopeni, str. Flori de Câmp nr. 9
(telefon/fax: 221.05.37; 0745.133.712)
u M.T. PRESS IMPEX — S.R.L.
— București, bd. Basarabia nr. 256
(telefon/fax: 255.48.15; 255.48.16)
u INFO EUROTRADING — S.A.
— București, Splaiul Independenței nr. 202A
(telefon/fax: 212.73.54)
u ACTA LEGIS — S.R.L.
— București, str. Banul Udrea nr. 10,
(telefon/fax: 411.91.79)
u CURIER PRESS — S.A.
— Brașov, str. Traian Grozăvescu nr. 7
(telefon/fax: 0268/47.05.96)
u MIMPEX — S.R.L.
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
u CALLIOPE — S.R.L.
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
u ASTOR-MED — S.R.L.
— Iași, str. Sucidava nr. 2, bl. U2, sc. C, ap. 2
(telefon/fax: 0232/27.91.76, 0232/25.84.27)
u ART ADVERTISING — S.R.L.
— Râmnicu Vâlcea, str. Regina Maria nr. 7, bl. C1, sc. C, mezanin II
(tel. 0250/73.54.75, 0744/50.90.99)
u ZIRKON MEDIA — S.R.L.
— București, str. Călin Ottoi nr. 29
(tel. 250.52.77, 250.22.94, fax 250.56.30)
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 969/21.X.2004 conține 8 pagini.

Prețul de vânzare 9.500 lei

ISSN 1453—4495

