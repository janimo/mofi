Anul 172 (XVI) — Nr. 769

PARTEA

I

LEGI, DECRETE, HOTĂRÂRI ȘI ALTE ACTE

Luni, 23 august 2004

SUMAR

Nr.

Pagina

DECRETE
640. — Decret privind conferirea unor decorații ...........
HOTĂRÂRI ALE GUVERNULUI ROMÂNIEI
1.254. — Hotărâre pentru abrogarea Hotărârii Guvernului
nr. 1.046/1996 privind înființarea și organizarea
Comisiei Naționale de Atestare a Mașinilor și
Echipamentelor Tehnologice de Construcții și a
Registrului Român al Mașinilor și Echipamentelor
Tehnologice de Construcții .....................................
1.273. — Hotărâre privind aprobarea Listei cuprinzând
echipamentele pentru protecția mediului,
achiziționate în cadrul proiectului îReabilitarea
grupului nr. 4 de 150 MW din CET Paroșeni“,
scutite de la plata taxelor vamale și a taxei pe
valoarea adăugată ...................................................

1–2

Nr.

Pagina

1.285. — Hotărâre pentru aprobarea Normelor
metodologice de aplicare a prevederilor Ordonanței
Guvernului nr. 55/2004 privind unele măsuri
financiare în vederea acordării ajutoarelor pentru
încălzirea locuinței ...................................................

4–15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
2

3

1.355/1.230. — Ordin al ministrului transporturilor,
construcțiilor și turismului și al ministrului finanțelor
publice privind aplicarea unor măsuri financiare
pentru agenții economici de sub autoritatea
Ministerului Transporturilor, Construcțiilor și
Turismului .................................................................

15–16

DECRETE
PREȘEDINTELE ROMÂNIEI

DECRET
privind conferirea unor decorații
În temeiul prevederilor art. 94 lit. a) și ale art. 100 din Constituția României, republicată, precum și ale art. 3
alin. (1), ale art. 4 alin. (1), ale art. 6 lit. A și B, ale art. 8 lit. A și B și ale art. 11 din Legea nr. 29/2000 privind
sistemul național de decorații al României, cu modificările ulterioare,
la propunerea ministrului de stat, ministrul administrației și internelor,
pentru profesionalismul de care au dat dovadă în acțiunile de salvare a unor persoane a căror viață era pusă în
pericol de efectele calamităților naturale produse în județele Bacău și Vrancea,
Președintele României

d e c r e t e a z ă:

Art. 1. — Se conferă Ordinul național Serviciul
Credincios în grad de Cavaler, cu însemn pentru militari,

de pace, domnului general de flotilă aeriană Constantin
A. Ilie, comandant al Unității Speciale de Aviație.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 769/23.VIII.2004

Art. 2. — Se conferă Ordinul național Pentru Merit în
grad de Cavaler, cu însemn pentru militari, de pace,
domnului comandor Ionescu V. Mircea, comandant de
detașament elicoptere.
Art. 3. — Se conferă Ordinul Virtutea Aeronautică în
grad de Cavaler, cu însemn pentru militari, de pace:
— domnului comandor Dumitru T. Eugen, comandant
de echipaj;
— domnului căpitan-comandor Chiriță Gh. Neculai,
comandant de echipaj;
— domnului locotenent Lupuț H.-T. Mircea-Flavius, pilot.
Art. 4. — Se conferă Crucea națională Serviciul
Credincios clasa I, cu însemn pentru militari, de pace,

plutonierului Dinică-Cîrstea A. Gh. Alexandru-Octavian,
subofițer operativ principal I.
Art. 5. — Se conferă Crucea națională Serviciul
Credincios clasa a III-a, cu însemn pentru militari, de pace:
— domnului maistru militar principal Cupa I. Dumitru,
maistru principal I aviație;
— domnului plutonier-major Ștefan I. Radu, subofițer
operativ principal I.
Art. 6. — Se conferă Medalia Virtutea Aeronautică
clasa a III-a, cu însemn pentru militari, de pace, domnului
maistru militar principal Movileanu D. Vasile, maistru
principal I aviație.

PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 18 august 2004.
Nr. 640.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru abrogarea Hotărârii Guvernului nr. 1.046/1996 privind înființarea și organizarea
Comisiei Naționale de Atestare a Mașinilor și Echipamentelor Tehnologice de Construcții
și a Registrului Român al Mașinilor și Echipamentelor Tehnologice de Construcții
În temeiul art. 108 din Constituție, republicată,
Guvernul României adoptă prezenta hotărâre.
Articol unic. — Pe data intrării în vigoare a prezentei
hotărâri se abrogă Hotărârea Guvernului nr. 1.046/1996
privind înființarea și organizarea Comisiei Naționale de
Atestare a Mașinilor și Echipamentelor Tehnologice de

Construcții și a Registrului Român al Mașinilor și
Echipamentelor Tehnologice de Construcții, publicată în
Monitorul Oficial al României, Partea I, nr. 279 din
8 noiembrie 1996.

PRIM-MINISTRU

ADRIAN NĂSTASE
Contrasemnează:
p. Ministrul transporturilor, construcțiilor și turismului,
Ileana Tureanu,
secretar de stat
Ministrul muncii, solidarității sociale și familiei,
Dan Mircea Popescu
Ministrul finanțelor publice,
Mihai Nicolae Tănăsescu

București, 5 august 2004.
Nr. 1.254.

PDF compression, OCR, web-optimization with CVISION's PdfCompressor

3

MONITORUL OFICIAL AL ROMÂNIEI, PARTEA I, Nr. 769/23.VIII.2004
GUVERNUL ROMÂNIEI

HOTĂRÂRE
privind aprobarea Listei cuprinzând echipamentele pentru protecția mediului,
achiziționate în cadrul proiectului îReabilitarea grupului nr. 4 de 150 MW din CET Paroșeni“,
scutite de la plata taxelor vamale și a taxei pe valoarea adăugată
În temeiul art. 108 din Constituție, republicată, al art. 7 lit. d) din Ordonanța Guvernului nr. 26/1993 privind Tariful
vamal de import al României, aprobată cu modificări și completări prin Legea nr. 102/1994, cu modificările și completările
ulterioare, precum și al art. 142 lit. j) din Legea nr. 571/2003 privind Codul fiscal,
Guvernul României adoptă prezenta hotărâre.
Art. 1. — Se aprobă Lista cuprinzând echipamentele
pentru protecția mediului, în valoare de 81 milioane euro,
achiziționate în cadrul proiectului îReabilitarea grupului nr. 4
de 150 MW din CET Paroșeni“, importate în condițiile
art. 7 lit. d) din Ordonanța Guvernului nr. 26/1993 privind
Tariful vamal de import al României, aprobată cu modificări
și completări prin Legea nr. 102/1994, cu modificările și
completările ulterioare, și ale art. 142 lit. j) din Legea
nr. 571/2003, prevăzută în anexa nr. 1.
Art. 2. — (1) Autoritatea vamală va aplica scutirea de
taxe vamale și de taxa pe valoarea adăugată numai pe

baza unui aviz eliberat de Ministerul Mediului și
Gospodăririi Apelor. Avizul trebuie să confirme utilizarea
exclusivă în scopul protecției mediului a echipamentelor
importate.
(2) Modelul avizului este prevăzut în anexa nr. 2.
Art. 3. — Ministerul Mediului și Gospodăririi Apelor,
Ministerul Economiei și Comerțului și Ministerul Finanțelor
Publice vor notifica Consiliului Concurenței, în vederea
autorizării, ajutorul de stat instituit prin prezenta hotărâre.
Art. 4. — Anexele nr. 1 și 2 fac parte integrantă din
prezenta hotărâre.

PRIM-MINISTRU

ADRIAN NĂSTASE
Contrasemnează:
Ministru de stat, ministrul economiei și comerțului,
Dan Ioan Popescu
Ministrul mediului și gospodăririi apelor,
Speranța Maria Ianculescu
Ministrul finanțelor publice,
Mihai Nicolae Tănăsescu
București, 13 august 2004.
Nr. 1.273.
ANEXA Nr. 1
LISTA

cuprinzând echipamentele pentru protecția mediului, achiziționate în cadrul proiectului îReabilitarea grupului nr. 4
de 150 MW din CET Paroșeni“, scutite de la plata taxelor vamale și a taxei pe valoarea adăugată
— Grup termoenergetic de cogenerare de 150 MW, cu
funcționare pe huile de Valea Jiului, cu instalațiile auxiliare

aferente, dotat cu instalațiile de depoluare standard:
electrofiltre, arzătoare cu NOx redus și desulfurare.

ANEXA Nr. 2
AVIZ

privind scutirea de taxe vamale și taxa pe valoarea adăugată a echipamentelor utilizate exclusiv
pentru protecția mediului, conform art. 7 lit. d) din Ordonanța Guvernului nr. 26/1993 privind Tariful vamal de import
al României, aprobată cu modificări și completări prin Legea nr. 102/1994, cu modificările și completările ulterioare ,
și ale art. 142 lit. j) din Legea nr. 571/2003 privind Codul fiscal
Exemplar destinat:
1. Denumirea agentului economic beneficiar al importului
2. Denumirea agentului economic care efectuează
importul
3. Autoritatea centrală care coordonează activitatea
agentului economic beneficiar al importului

4. Codul tarifar și denumirea echipamentelor importate și
utilizate exclusiv pentru protecția mediului
5. Detalii privind echipamentele importate și activitățile
pe care le vor deservi
6. Documentele care se anexează (în copie)
7. Ministerul Mediului și Gospodăririi Apelor — semnături

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 769/23.VIII.2004
GUVERNUL ROMÂNIEI

HOTĂRÂRE
pentru aprobarea Normelor metodologice de aplicare a prevederilor Ordonanței Guvernului
nr. 55/2004 privind unele măsuri financiare în vederea acordării ajutoarelor
pentru încălzirea locuinței
În temeiul art. 108 din Constituție, republicată, și al art. II din Ordonanța Guvernului nr. 55/2004 privind unele
măsuri financiare în vederea acordării ajutoarelor pentru încălzirea locuinței,
Guvernul României adoptă prezenta hotărâre.
Art. 1. — Se aprobă Normele metodologice de aplicare
a prevederilor Ordonanței Guvernului nr. 55/2004 privind
unele măsuri financiare în vederea acordării ajutoarelor
pentru încălzirea locuinței, prevăzute în anexa care face
parte integrantă din prezenta hotărâre.
Art. 2. — Pe data intrării în vigoare a prezentei hotărâri
se abrogă Hotărârea Guvernului nr. 1.206/2003 privind
aprobarea Normelor metodologice de aplicare a Ordonanței

de urgență a Guvernului nr. 81/2003 pentru modificarea
unor reglementări privind acordarea de ajutoare pentru
încălzirea locuinței și asigurarea fondurilor necesare în
vederea furnizării energiei termice și gazelor naturale pentru
populație, precum și unele măsuri pentru întărirea disciplinei
financiare, publicată în Monitorul Oficial al României,
Partea I, nr. 736 din 21 octombrie 2003.

PRIM-MINISTRU

ADRIAN NĂSTASE

București, 13 august 2004.
Nr. 1.285.

Contrasemnează:
Ministrul muncii, solidarității sociale și familiei,
Dan Mircea Popescu
Ministrul finanțelor publice,
Mihai Nicolae Tănăsescu
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
p. Ministrul de stat, ministrul economiei și comerțului,
Iulian Iancu,
secretar de stat
ANEXĂ

NORME METODOLOGICE
de aplicare a prevederilor Ordonanței Guvernului nr. 55/2004 privind unele măsuri financiare
în vederea acordării ajutoarelor pentru încălzirea locuinței
CAPITOLUL I
Dispoziții generale
Art. 1. — Beneficiază de drepturile prevăzute în
Ordonanța Guvernului nr. 55/2004 privind unele măsuri
financiare în vederea acordării ajutoarelor pentru încălzirea
locuinței, denumită în continuare Ordonanța Guvernului
nr. 55/2004, familiile și persoanele singure care locuiesc în
România, cu sau fără cetățenie română, precum și apatrizii.
Art. 2. — Familiile și persoanele singure care nu au
cetățenie română beneficiază de prevederile Ordonanței
Guvernului nr. 55/2004 dacă se află în una dintre
următoarele situații:
a) cetățenii străini, pe perioada în care au domiciliul
sau, după caz, reședința în România, în condițiile legii;
b) cetățenii străini și apatrizii care au dobândit, în
condițiile legii, statutul de refugiat în România sau cărora li
s-a acordat o altă formă de protecție umanitară prevăzută
de lege;
c) apatrizii care au domiciliul sau, după caz, reședința
în România, în condițiile legii.
CAPITOLUL II
Ajutorul pentru încălzirea locuinței cu energie termică
furnizată în sistem centralizat și cu gaze naturale
Art. 3. — Familiile și persoanele singure cu venituri
reduse, care utilizează pentru încălzirea locuinței energie

termică furnizată în sistem centralizat sau gaze naturale,
beneficiază, în condițiile prevăzute de Ordonanța Guvernului
nr. 55/2004, de ajutor lunar pentru încălzirea locuinței,
diferențiat în raport cu venitul net mediu lunar pe membru
de familie, respectiv al persoanei singure, precum și de
sistemul de încălzire utilizat, iar în cazul energiei termice, și
de modul de facturare pentru care acestea au optat.
Art. 4. — (1) Ajutorul pentru încălzirea locuinței se
acordă pe baza cererii titularului, însoțită de declarația pe
propria răspundere privind componența familiei și veniturile
acesteia.
(2) Formularul conținând cererea și declarația pe propria
răspundere se completează de către persoanele care
îndeplinesc condițiile de acordare a ajutorului pentru
încălzirea locuinței, potrivit modelului prevăzut în anexa nr. 1.
Art. 5. — La stabilirea venitului net mediu lunar pe
membru de familie și, după caz, al persoanei singure se
iau în calcul toate veniturile realizate de membrii acesteia
în luna anterioară depunerii cererii.
Art. 6. — Prin membri de familie se înțelege și
persoanele între care nu există relații de rudenie, dar care
locuiesc împreună, sunt înscrise în cartea de imobil și sunt
luate în calcul la stabilirea cheltuielilor de întreținere a
locuinței.
Art. 7. — Datele cuprinse în formularul de cerere și
declarația pe propria răspundere privind componența familiei
și veniturile acesteia sunt supuse confidențialității. Acestea

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 769/23.VIII.2004
vor putea fi folosite numai în scopul stabilirii dreptului de
ajutor pentru încălzirea locuinței și al întocmirii unor situații
statistice.
Art. 8. — (1) În aplicarea art. 15 din Ordonanța de
urgență a Guvernului nr. 5/2003, astfel cum a fost
modificat prin Ordonanța Guvernului nr. 55/2004, furnizorii
de energie termică în sistem centralizat și de gaze naturale
au obligația să transmită direcțiilor pentru dialog, familie și
solidaritate socială județene, respectiv a municipiului
București, denumite în continuare direcții teritoriale, până la
data de 31 august a fiecărui an, următoarele documente în
format electronic:
a) lista cuprinzând titularii de contracte de furnizare a
energiei termice în sistem centralizat și a gazelor naturale,
consumatori individuali sau, după caz, asociații de
proprietari/chiriași, completată cu date privind denumirea
titularului de contract de furnizare, adresa acestuia și codul
titularului de contract, în cazul furnizării energiei termice, ori
numărul carnetului folio, în cazul furnizării gazelor naturale;
b) lista cuprinzând beneficiarii de ajutoare pentru
încălzirea locuinței din sezonul anterior, completată cu date
privind denumirea titularilor de ajutoare, denumirea titularilor
de contract de furnizare, adresa titularului de ajutor,
precum și codul titularului de contract, în cazul furnizării
energiei termice, sau, după caz, numărul carnetului folio, în
cazul furnizării gazelor naturale.
(2) Pentru asociațiile de proprietari/chiriași, furnizorii de
energie termică în sistem centralizat și gaze naturale au
obligația de a completa lista prevăzută la alin. (1) lit. a) cu
numărul de apartamente cu destinația de locuință sau,
după caz, cu numărul de consumatori individuali din cadrul
fiecărei asociații.
(3) Prin titular de contract de furnizare a energiei termice
în sistem centralizat se înțelege inclusiv titularul de
convenție individuală încheiată în condițiile Hotărârii
Guvernului nr. 933/2004 privind contorizarea consumatorilor
racordați la sistemele publice centralizate de alimentare cu
energie termică.
Art. 9. — În aplicarea prevederilor art. 5 alin. (2) și ale
art. 15 alin. (2) din Ordonanța de urgență a Guvernului
nr. 5/2003, astfel cum au fost modificate prin Ordonanța
Guvernului nr. 55/2004, primarii au obligația să transmită în
format electronic direcțiilor teritoriale, până la data de
31 august a fiecărui an, lista cuprinzând beneficiarii de
ajutor social care utilizează pentru încălzirea locuinței
energie termică furnizată în sistem centralizat.
Art. 10. — (1) În cazul în care după data de 31 august
a fiecărui an intervin modificări în structura listelor
prevăzute la art. 8 alin. (1) și la art. 9, furnizorii și primarii
au obligația de a transmite lunar direcțiilor teritoriale aceste
modificări.
(2) În situația în care familiile și persoanele singure devin
titulari de contracte de furnizare a energiei termice sau a
gazelor naturale în perioada 1 septembrie—31 octombrie
a fiecărui an și îndeplinesc condițiile prevăzute la art. 5 și
6 din Ordonanța de urgență a Guvernului nr. 5/2003, astfel
cum au fost modificate prin Ordonanța Guvernului
nr. 55/2004, aprobarea dreptului se face pentru toată
perioada sezonului rece.
(3) În cazul în care beneficiarii de ajutor de încălzire nu
mai utilizează pentru încălzirea locuinței energie termică
sau gaze naturale, dreptul la ajutorul pentru încălzirea
locuinței încetează începând cu luna următoare încetării
contractului de furnizare.
(4) În situația în care apar modificări în lista prevăzută
la art. 9 a beneficiarilor de ajutor social care utilizează

5

pentru încălzirea locuinței energie termică, prevederile
alin. (2) și (3) se aplică în mod corespunzător.
Art. 11. — (1) Formularele tipizate conținând cererea și
declarația pe propria răspundere se transmit de către
direcțiile teritoriale atât titularilor de contracte individuale de
furnizare a energiei termice și a gazelor naturale, cât și
asociațiilor de proprietari/chiriași, până la data de
15 septembrie a fiecărui an.
(2) Direcțiile teritoriale transmit fiecărei asociații de
proprietari/chiriași care utilizează pentru încălzirea locuinței
energie termică furnizată în sistem centralizat sau gaze
naturale un număr de formulare tipizate corespunzător
numărului de consumatori individuali din cadrul asociației.
Art. 12. — (1) Familiile și persoanele singure care
îndeplinesc condițiile de acordare a ajutorului pentru
încălzirea locuinței și care nu au intrat în posesia
formularelor tipizate de cerere și declarație pe propria
răspundere se pot adresa telefonic direcției teritoriale în a
cărei rază aceștia își au domiciliul sau reședința pentru
obținerea acestora.
(2) În vederea îndeplinirii prevederilor alin. (1), începând
cu data de 1 septembrie 2004 se înființează o linie
telefonică specială în cadrul fiecărei direcții teritoriale,
destinată informării populației cu privire la ajutorul pentru
încălzirea locuinței.
Art. 13. — Formularele tipizate completate de solicitanții
care îndeplinesc condițiile prevăzute la art. 5 și 6 din
Ordonanța de urgență a Guvernului nr. 5/2003, astfel cum
au fost modificate prin Ordonanța Guvernului nr. 55/2004,
se transmit până la data de 15 octombrie a fiecărui an
direcției teritoriale în a cărei rază se află locuința de
domiciliu sau de reședință, cu confirmare de primire, după
cum urmează:
a) prin poștă;
b) prin poșta electronică;
c) prin intermediul asociației de proprietari/chiriași;
d) la sediul direcției teritoriale.
Art. 14. — Pe baza datelor înscrise în cererea și
declarația pe propria răspundere de către solicitantul ajutorului
pentru încălzirea locuinței, directorul executiv al direcției
teritoriale aprobă și stabilește cuantumul lunar al ajutorului
sau, după caz, respinge prin decizie dreptul la ajutor.
Art. 15. — (1) Până la data de 31 octombrie a fiecărui
an, directorii executivi ai direcțiilor teritoriale au obligația de
a transmite următoarele:
a) titularilor de ajutor pentru încălzirea locuinței, decizia
de aprobare a dreptului, însoțită de 5 bonuri valorice
reprezentând ajutorul pentru încălzirea locuinței pentru
fiecare lună din perioada sezonului rece sau de 12 bonuri
valorice reprezentând ajutorul lunar pentru încălzirea
locuinței, în cazul în care ajutorul se acordă pe o perioadă
de 12 luni;
b) solicitanților care nu îndeplinesc condițiile de
acordare a ajutorului pentru încălzirea locuinței, decizia
motivată privind respingerea cererii;
c) furnizorilor de energie termică în sistem centralizat și
de gaze naturale, precum și asociațiilor de
proprietari/chiriași, situația centralizatoare privind titularii
ajutoarelor pentru încălzirea locuinței, conform modelului
prezentat în anexa nr. 2.
(2) Situația centralizatoare prevăzută la alin. (1) lit. c)
se va transmite furnizorilor de către direcțiile teritoriale,
inclusiv în format electronic, în forma convenită de comun
acord.
Art. 16. — (1) Pentru familiile și persoanele singure
care îndeplinesc condițiile de acordare a ajutorului pentru
încălzirea locuinței pe parcursul sezonului rece, stabilirea

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 769/23.VIII.2004

dreptului se face începând cu luna depunerii cererii pentru
toată perioada rămasă până la sfârșitul sezonului rece.
(2) Numărul de bonuri valorice acordate titularilor
prevăzuți la alin. (1) corespunde cu numărul de luni pentru
care s-a aprobat ajutorul.
Art. 17. — În cazul titularilor individuali de contracte de
furnizare a energiei termice sau a gazelor naturale, care
sunt beneficiari de ajutor pentru încălzirea locuinței,
furnizorii transmit lunar factura reprezentând contravaloarea
consumului de energie termică sau de gaze naturale, pe
care vor fi menționate suma de plată cu bonuri valorice și
suma de plată în numerar.
Art. 18. — (1) Pentru asociațiile de proprietari/chiriași,
titulare de contracte de furnizare a energiei termice sau a
gazelor naturale, furnizorii transmit factura lunară
reprezentând consumul la nivelul asociației, însoțită de un
borderou cuprinzând consumatorii individuali din cadrul
asociației, inclusiv titularii ajutoarelor pentru încălzirea
locuinței și sumele aprobate cu acest titlu de direcția
teritorială, al cărui model este prezentat în anexa nr. 3.
(2) În termen de 10 zile de la primirea facturii și a
borderoului, asociațiile de proprietari/chiriași au obligația de
a defalca cheltuielile cu energia termică furnizată în sistem
centralizat sau cu gazele naturale pe consumatori individuali
și de a completa borderoul transmis de furnizori cu sumele
de plată atât în bonuri valorice, cât și în numerar.
(3) Sumele reprezentând ajutoarele pentru încălzirea
locuinței cu energie termică și gaze naturale se calculează
pentru fiecare beneficiar, după cum urmează:
a) la nivelul prevăzut de art. 5 și 6 din Ordonanța de
urgență a Guvernului nr. 5/2003, astfel cum au fost
modificate prin Ordonanța Guvernului nr. 55/2004, dacă
suma defalcată este mai mare sau egală cu acest nivel;
b) la nivelul sumei defalcate, dacă aceasta este mai
mică decât cuantumul ajutorului de încălzire prevăzut la
art. 5 și 6 din Ordonanța Guvernului nr. 55/2004.
Art. 19. — În cazul în care cheltuielile cu energia
termică și gazele naturale sunt mai mici sau egale cu
cuantumul ajutorului pentru încălzirea locuinței, acestea se
achită cu bonuri valorice, iar în cazul în care cheltuielile cu
energia termică și gazele naturale depășesc cuantumul
ajutorului pentru încălzirea locuinței înscris în bonul valoric,
diferența se achită în numerar.
Art. 20. — (1) Consumatorii individuali, titulari de
contracte de furnizare a energiei termice în sistem
centralizat și a gazelor naturale, achită contravaloarea
facturilor prin depunerea bonurilor valorice și, după caz, a
sumelor în numerar la furnizori.
(2) Consumatorii individuali din cadrul asociațiilor de
proprietari/chiriași achită contravaloarea cheltuielilor cu energia
termică sau cu gazele naturale prin depunerea bonurilor
valorice și a sumelor în numerar la asociația respectivă.
(3) Furnizorii de energie termică în sistem centralizat și
de gaze naturale au obligația să preia de la asociațiile de
proprietari/chiriași borderoul prevăzut la art. 18 alin. (2) și
bonurile valorice aferente lunii pentru care se face plata.
Art. 21. — Termenul final până la care titularul
ajutorului pentru încălzirea locuinței poate achita cu bonuri
valorice contravaloarea energiei termice sau a gazelor
naturale utilizate este:
a) 30 iunie a fiecărui an pentru bonurile valorice
reprezentând ajutorul pentru încălzirea locuinței, acordat
numai în perioada sezonului rece;
b) 31 ianuarie a anului următor pentru bonurile valorice
reprezentând ajutorul pentru încălzirea locuinței, acordat pe
o perioadă de 12 luni.

Art. 22. — (1) În aplicarea art. 169 din Ordonanța de
urgență a Guvernului nr. 5/2003, astfel cum a fost
completată prin Ordonanța Guvernului nr. 55/2004, până
cel târziu la data de 10 a fiecărei luni, furnizorii de energie
termică în sistem centralizat și de gaze naturale transmit
direcțiilor teritoriale situația centralizatoare cu titularii
ajutoarelor pentru încălzirea locuinței și sumele cuvenite
reprezentând ajutoarele pentru încălzire, însoțită de bonurile
valorice aferente lunii pentru care se solicită decontarea.
(2) În cazul asociațiilor de proprietari/chiriași, titularii de
ajutoare pentru încălzirea locuinței vor fi grupați în funcție
de titularii de contract de furnizare a energiei termice sau
a gazelor naturale corespunzător.
(3) Situația centralizatoare prevăzută la alin. (1) se
întocmește conform modelului prevăzut în anexa nr. 4,
constituie document justificativ de plată și se redactează în
sistem electronic, fără modificări manuale sau alte vicii de
formă ori de fond.
Art. 23. — Direcția teritorială, pe baza situației
centralizatoare și a bonurilor valorice transmise de furnizorii
de energie termică sau de gaze naturale, solicită
Ministerului Muncii, Solidarității Sociale și Familiei creditele
bugetare corespunzătoare ajutoarelor pentru încălzirea
locuinței, până cel târziu la data de 20 a fiecărei luni.
Art. 24. — Ministerul Muncii, Solidarității Sociale și
Familiei transmite Ministerului Finanțelor Publice, până la
data de 23 a fiecărei luni, documentația pentru deschiderea
de credite bugetare.
Art. 25. — În baza creditelor bugetare deschise de
Ministerul Finanțelor Publice, direcțiile teritoriale virează
până la sfârșitul lunii sumele alocate cu titlu de ajutoare
pentru încălzirea locuinței în conturile de tip angajament
scris în păstrarea unui terț, escrow, deschise la bănci de
către producătorii și distribuitorii de energie termică sau de
gaze naturale.
Art. 26. — (1) Sumele în numerar reprezentând
cheltuielile pentru încălzirea locuinței, aferente consumului
de energie termică sau de gaze naturale, plătite direct de
titularii de contract de furnizare a energiei termice sau a
gazelor naturale, subvențiile achitate furnizorilor de energie
termică de către autoritățile administrației publice locale,
precum și ajutoarele pentru încălzirea locuinței, achitate de
direcțiile teritoriale, se vor colecta în conturile de tip
escrow, deschise la bănci de către distribuitorii și
producătorii de energie termică sau de gaze naturale.
(2) În toate situațiile plata va fi considerată efectuată la
data la care sumele au intrat efectiv în contul furnizorilor
de energie termică sau de gaze naturale.
CAPITOLUL III
Ajutorul pentru încălzirea locuinței cu lemne,
cărbuni și combustibili petrolieri
Art. 27. — (1) Ajutorul pentru încălzirea locuinței cu
lemne, cărbuni și combustibili petrolieri se acordă
beneficiarilor de ajutor social stabilit în condițiile Legii
nr. 416/2001 privind venitul minim garantat, cu modificările
și completările ulterioare.
(2) Plata ajutorului pentru încălzirea locuinței, stabilit în
condițiile art. 1612 și 1613 din Ordonanța de urgență a
Guvernului nr. 5/2003, astfel cum a fost completată prin
Ordonanța Guvernului nr. 55/2004, se efectuează integral,
o singură dată pentru toată perioada aprobată.
Art. 28. — În cazul în care mai multe familii și
persoane singure beneficiare de ajutor social locuiesc
împreună, ajutorul pentru încălzirea locuinței cu lemne,
cărbuni și combustibili petrolieri se acordă pentru fiecare
dintre acestea.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 769/23.VIII.2004
CAPITOLUL IV
Dispoziții finale
Art. 29. — (1) În aplicarea art. 1618 din Ordonanța de
urgență a Guvernului nr. 5/2003, astfel cum a fost
completată prin Ordonanța Guvernului nr. 55/2004, directorii
executivi ai direcțiilor teritoriale pot dispune efectuarea de
anchete sociale pentru verificarea veridicității datelor
înscrise în cererea și declarația pe propria răspundere.
(2) La efectuarea anchetelor sociale se pot solicita
titularilor de ajutor pentru încălzirea locuinței orice
documente justificative și informații necesare verificării
îndeplinirii condițiilor de acordare a acestui drept.
(3) În cazul în care se constată neîndeplinirea condițiilor
de acordare a dreptului la ajutorul pentru încălzirea
locuinței sau modificări ce conduc la diminuarea
cuantumului acestuia, directorul executiv al direcției
teritoriale emite decizie privind încetarea dreptului sau,
după caz, stabilirea noului cuantum.
(4) Încetarea dreptului sau modificarea cuantumului
ajutorului pentru încălzirea locuinței se face începând cu
luna următoare efectuării anchetei sociale.
Art. 30. — (1) În aplicarea prevederilor art. 1619 din
Ordonanța de urgență a Guvernului nr. 5/2003, astfel cum
a fost completată prin Ordonanța Guvernului nr. 55/2004,
primarii transmit direcției teritoriale, până la data de
10 noiembrie a fiecărui an, raportul statistic privind titularii
de ajutor pentru încălzirea locuinței cu lemne, cărbuni și
combustibili petrolieri, cărora li s-a aprobat acest drept,
precum și sumele plătite la începutul sezonului rece,
conform modelului prevăzut în anexa nr. 5.
(2) Lunar, pe parcursul sezonului rece, raportul statistic
prevăzut la alin. (1) se actualizează de către primari cu
numărul de beneficiari de ajutor pentru încălzirea locuinței,
cărora li s-a aprobat sau le-a încetat acest drept, și cu
sumele plătite și se transmite direcției teritoriale până la
data de 10 a lunii următoare.
Art. 31. — (1) Bonurile valorice sunt hârtii de valoare
reprezentând documente cu regim special de tipărire,
înseriere și numerotare, care se emit de către Ministerul
Muncii, Solidarității Sociale și Familiei și se distribuie de
către direcțiile teritoriale titularilor de ajutor pentru încălzirea
locuinței care utilizează energie termică în sistem
centralizat sau gaze naturale.
(2) Fiecare bon valoric este valabil numai dacă are
înscrise seria și numărul sub care a fost înseriat și
cuprinde în mod obligatoriu următoarele:
a) instituția emitentă — Ministerul Muncii, Solidarității
Sociale și Familiei;
b) datele referitoare la anul și luna pentru care poate fi
utilizat;
c) tipul de încălzire pentru care se acordă ajutorul pentru
încălzirea locuinței — energie termică sau gaze naturale;
d) spațiul pentru înscrierea de către direcția teritorială a
numelui și prenumelui, a codului numeric personal și a
adresei titularului de ajutor pentru încălzirea locuinței;
e) cuantumul ajutorului de încălzire prevăzut de
Ordonanța de urgență a Guvernului nr. 5/2003, astfel cum
a fost modificată prin Ordonanța Guvernului nr. 55/2004,
care va fi tipărit diferit, în funcție de tipul de încălzire și
de perioada pentru care se acordă ajutorul;
f) spațiul destinat semnăturii titularului ajutorului pentru
încălzirea locuinței, precum și semnăturii și ștampilei
direcției teritoriale și a furnizorului de utilități.

7

(3) Falsificarea bonurilor valorifice se pedepsește
conform legii.
Art. 32. — (1) Gestionarea bonurilor valorice se
efectuează, potrivit legii, de persoane împuternicite prin
decizie a directorului executiv al direcției teritoriale.
(2) Evidența contabilă a operațiunilor privind
achiziționarea, emiterea și utilizarea bonurilor valorice se
face în conformitate cu prevederile legale în vigoare.
Art. 33. — În cazul în care valoarea nominală a bonului
valoric este mai mare decât cheltuielile lunare efectuate cu
energia termică sau cu gazele naturale, utilizarea acestuia
este considerată integrală și este interzisă acordarea către
titular a unui rest de bani la bonul valoric.
Art. 34. — Titularii bonurilor valorice au obligația să
restituie pe bază de proces-verbal de predare-primire
direcțiilor teritoriale bonurile valorice în următoarele situații:
a) în cazul în care cuantumul ajutorului pentru încălzirea
locuinței a fost modificat;
b) în cazul încetării dreptului la ajutorul pentru încălzirea
locuinței.
Art. 35. — (1) Bonurile valorice se completează sau,
după caz, se anulează numai de către personalul autorizat
din cadrul direcțiilor teritoriale.
(2) Bonurile valorice se anulează în următoarele situații:
a) sunt deteriorate sau prezintă modificări, adăugări ori
ștersături;
b) sunt pierdute sau sustrase;
c) sunt restituite în condițiile prevăzute la art. 34;
d) sunt nedistribuite către titulari.
Art. 36. — În cazul pierderii, deteriorării ori sustragerii
bonurilor valorice, Compania Națională îImprimeria
Națională“ — S.A., direcțiile teritoriale, titularii, asociațiile de
proprietari/chiriași, furnizorii de energie termică în sistem
centralizat și de gaze naturale au, după caz, următoarele
obligații:
a) să anunțe în scris direcțiile teritoriale, în termen de
72 de ore de la constatarea pierderii, deteriorării ori
sustragerii, iar în cazul sustragerii, și organele de poliție;
b) să transmită în scris Companiei Naționale îImprimeria
Națională“ — S.A., în termen de 72 de ore de la
constatare, lista seriilor și plajelor de numere ale bonurilor
valorice pierdute, deteriorate ori sustrase.
Art. 37. — (1) Bonurile valorice anulate în condițiile
art. 35 alin. (2) lit. a) și d) se restituie de către direcțiile
teritoriale Companiei Naționale îImprimeria Națională“ —
S.A. pe bază de aviz de însoțire și proces-verbal de
predare-primire, urmând a fi distruse contra cost.
(2) Bonurile valorice distribuite către titularii ajutorului de
încălzire, care au fost utilizate pentru achitarea consumului
de energie termică sau de gaze naturale și care au fost
returnate de către furnizorii de utilități, precum și cele
restituite în condițiile art. 34 se păstrează de direcțiile
teritoriale pe o perioadă stabilită potrivit dispozițiilor legale.
Art. 38. — Bonurile valorice anulate în condițiile
prevăzute la art. 35 alin. (2) lit. a)—c) se publică de
către direcțiile teritoriale în Monitorul Oficial al României,
Partea a III-a, și se declară nule.
Art. 39. — În aplicarea prezentelor norme metodologice
Ministerul Muncii, Solidarității Sociale și Familiei, Ministerul
Finanțelor Publice, Ministerul Economiei și Comerțului și
Ministerul Administrației și Internelor pot emite precizări sau
instrucțiuni care se aprobă prin ordin comun.
Art. 40. — Anexele nr. 1—5*) fac parte integrantă din
prezentele norme metodologice.

*) Anexele nr. 1—5 sunt reproduse în facsimil.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 769/23.VIII.2004
ANEXA Nr. 1
la normele metodologice

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 769/23.VIII.2004

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 769/23.VIII.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 769/23.VIII.2004

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 769/23.VIII.2004
ANEXA Nr. 2
la normele metodologice

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 769/23.VIII.2004

13
ANEXA Nr. 3
la normele metodologice

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 769/23.VIII.2004
ANEXA Nr. 4
la normele metodologice

PDF compression, OCR, web-optimization with CVISION's PdfCompressor

15

MONITORUL OFICIAL AL ROMÂNIEI, PARTEA I, Nr. 769/23.VIII.2004

ANEXA Nr. 5
la normele metodologice

ACTE
ALE

ALE

ORGANELOR

ADMINISTRAȚIEI

MINISTERUL TRANSPORTURILOR,
CONSTRUCȚIILOR ȘI TURISMULUI
Nr. 1.355 din 27 iulie 2004

DE

SPECIALITATE

PUBLICE

CENTRALE

MINISTERUL FINANȚELOR PUBLICE
Nr. 1.230 din 18 august 2004

ORDIN
privind aplicarea unor măsuri financiare pentru agenții economici de sub autoritatea
Ministerului Transporturilor, Construcțiilor și Turismului
În temeiul art. 22 din Legea bugetului de stat pe anul 2004 nr. 507/2003, al Hotărârii Guvernului nr. 1.103/2004
privind aprobarea Listei agenților economici aflați sub autoritatea Ministerului Transporturilor, Construcțiilor și Turismului,
care beneficiază de prevederile art. 22 din Legea bugetului de stat pe anul 2004 nr. 507/2003, al art. 5 alin. (4) din
Hotărârea Guvernului nr. 412/2004 privind organizarea și funcționarea Ministerului Transporturilor, Construcțiilor și
Turismului și al art. 10 alin. (6) din Hotărârea Guvernului nr. 1.574/2003 privind organizarea și funcționarea Ministerului
Finanțelor Publice și a Agenției Naționale de Administrare Fiscală, cu modificările și completările ulterioare,
ministrul transporturilor, construcțiilor și turismului și ministrul finanțelor publice emit următorul ordin:
Art. 1. — Obligațiile agenților economici către bugetul de
stat, bugetul asigurărilor sociale de stat, bugetul Fondului
național unic de asigurări de sănătate și bugetul asigurărilor
pentru șomaj, care se scutesc la plată pentru perioada

ianuarie—iunie 2004, în conformitate cu prevederile art. 22
din Legea bugetului de stat pe anul 2004 nr. 507/2003,
sunt cele prevăzute în anexa care face parte integrantă din
prezentul ordin.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 769/23.VIII.2004

Art. 2. — Accesoriile aferente obligațiilor prevăzute la
art. 1, calculate până la data publicării prezentului ordin în
Monitorul Oficial al României, Partea I, se scutesc la plată.
Art. 3. — Plafonul în limita căruia se scutesc la plată
obligațiile prevăzute la art. 1 și accesoriile calculate

conform art. 2 este cel prevăzut pentru fiecare agent

Ministrul transporturilor, construcțiilor și turismului,
Miron Tudor Mitrea

Ministrul finanțelor publice,
Mihai Nicolae Tănăsescu

economic în anexa la Hotărârea Guvernului nr. 1.103/2004.
Art. 4. — Prezentul ordin va fi publicat în Monitorul
Oficial al României, Partea I.

ANEXĂ

— milioane lei —
Compania Națională
de Căi Ferate
îC.F.R.“ — S.A.

Valoarea sumelor scutite pentru luna ianuarie
Valoarea sumelor scutite pentru luna februarie
Valoarea sumelor scutite pentru luna martie
Valoarea sumelor scutite pentru luna aprilie
Valoarea sumelor scutite pentru luna mai
Valoarea sumelor scutite pentru luna iunie
Valoarea sumelor scutite pentru perioada
ianuarie—iunie 2004

Societatea Națională
de Transport Feroviar
de Călători îC.F.R.“
Călători — S.A.

Societatea de Transport
cu Metroul București
îMetrorex“ — S.A.

125.033
104.675
153.551
306.186
245.625
391.084

62.302
61.153
65.182
167.821
67.749
65.898

21.212
20.755
20.030
21.254
20.789
20.421

1.326.154

490.105

124.461

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 769/23.VIII.2004 conține 16 pagini.

Prețul de vânzare 17.000 lei

ISSN 1453—4495

PDF compression, OCR, web-optimization with CVISION's PdfCompressor

