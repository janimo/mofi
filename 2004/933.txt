PARTEA

Anul 172 (XVI) — Nr. 933

I

Miercuri, 13 octombrie 2004

LEGI, DECRETE, HOTĂRÂRI ȘI ALTE ACTE
SUMAR
Pagina
REPUBLICĂRI
Legea nr. 50/1991 privind autorizarea executării lucrărilor
de construcții .............................................................

1–16

REPUBLICĂRI
L E G E A Nr. 50/1991*)
privind autorizarea executării lucrărilor de construcții
CAPITOLUL I
Autorizarea executării lucrărilor de construcții
Art. 1. — (1) Executarea lucrărilor de construcții este
permisă numai pe baza unei autorizații de construire sau
de desființare. Autorizația de construire sau de desființare se
emite la solicitarea deținătorului titlului de proprietate asupra

unui imobil — teren și/sau construcții — ori a altui act care
conferă dreptul de construire sau de desființare, în condițiile
prezentei legi.
(2) Construcțiile civile, industriale, inclusiv cele pentru
susținerea instalațiilor și utilajelor tehnologice, agricole sau
de orice altă natură se pot realiza numai cu respectarea
autorizației de construire, emisă în condițiile prezentei legi,

*) Republicată în temeiul art. II alin. (1) din Legea nr. 199/2004 pentru modificarea și completarea Legii nr. 50/1991 privind autorizarea
executării lucrărilor de construcții, publicată în Monitorul Oficial al României, Partea I, nr. 487 din 31 mai 2004, dându-se textelor o nouă numerotare.
Legea nr. 50/1991 a fost republicată în Monitorul Oficial al României, Partea I, nr. 3 din 13 ianuarie 1997 și a mai fost modificată prin:
— Ordonanța de urgență a Guvernului nr. 231/2000 pentru modificarea și completarea Legii nr. 50/1991 privind autorizarea executării
construcțiilor și unele măsuri pentru realizarea locuințelor, publicată în Monitorul Oficial al României, Partea I, nr. 612 din 29 noiembrie 2000, respinsă
prin Legea nr. 413/2001, publicată în Monitorul Oficial al României, Partea I, nr. 402 din 20 iulie 2001;
— Ordonanța de urgență a Guvernului nr. 295/2000 pentru suspendarea aplicării sau abrogarea unor ordonanțe și ordonanțe de urgență ale Guvernului,
publicată în Monitorul Oficial al României, Partea I, nr. 707 din 30 decembrie 2000, aprobată prin Legea nr. 109/2001, publicată în Monitorul Oficial al
României, Partea I, nr. 157 din 29 martie 2001;
— Legea nr. 350/2001 privind amenajarea teritoriului și urbanismul, publicată în Monitorul Oficial al României, Partea I, nr. 373 din
10 iulie 2001;
— Legea nr. 453/2001 pentru modificarea și completarea Legii nr. 50/1991 privind autorizarea executării lucrărilor de construcții și unele
măsuri pentru realizarea locuințelor, publicată în Monitorul Oficial al României, Partea I, nr. 431 din 1 august 2001, rectificată în Monitorul Oficial al
României, Partea I, nr. 712 din 8 noiembrie 2001;
— Ordonanța Guvernului nr. 5/2002 pentru modificarea și completarea art. 4 din Legea nr. 50/1991 privind autorizarea executării lucrărilor de
construcții, republicată, publicată în Monitorul Oficial al României, Partea I, nr. 70 din 31 ianuarie 2002, aprobată prin Legea nr. 455/2002, publicată în
Monitorul Oficial al României, Partea I, nr. 504 din 12 iulie 2002;
— Ordonanța Guvernului nr. 36/2002 privind impozitele și taxele locale, republicată în Monitorul Oficial al României, Partea I, nr. 670 din
10 septembrie 2002, abrogată prin Legea nr. 571/2003 privind Codul fiscal, publicată în Monitorul Oficial al României, Partea I, nr. 927 din 23
decembrie 2003;
— Legea nr. 401/2003 pentru modificarea și completarea Legii nr. 50/1991 privind autorizarea executării lucrărilor de construcții, publicată în
Monitorul Oficial al României, Partea I, nr. 749 din 27 octombrie 2003.

2

MONITORUL OFICIAL AL ROMÂNIEI, PARTEA I, Nr. 933/13.X.2004

și a reglementărilor privind proiectarea și executarea
construcțiilor.
Art. 2. — (1) Autorizația de construire constituie actul de
autoritate al administrației publice locale pe baza căruia se
asigură aplicarea măsurilor prevăzute de lege, referitoare la
amplasarea, proiectarea, executarea și funcționarea
construcțiilor.
(2) Autorizația de construire se emite în temeiul și cu
respectarea prevederilor documentațiilor de urbanism,
avizate și aprobate potrivit legii.
(3) Autorizațiile de construire pentru rețele magistrale,
căi de comunicație, amenajări pentru îmbunătățiri funciare,
rețele de telecomunicații ori alte lucrări de infrastructură,
care se execută în extravilanul localităților, se emit cu
respectarea planurilor de amenajare a teritoriului, avizate și
aprobate potrivit legii.
(4) Prin exceptare de la prevederile alin. (2) se pot
emite autorizații de construire și fără documentații de
amenajare a teritoriului și de urbanism aprobate, pentru:
a) lucrări de modificare, de reparare, de protejare, de
restaurare și de conservare a clădirilor de orice fel, cu
condiția menținerii aceleiași funcțiuni, a suprafeței construite
la sol și a volumetriei acestora;
b) lucrări de reparare privind căi de comunicație, dotări
tehnico-edilitare și altele asemenea, fără modificarea
traseului și, după caz, a funcționalității acestora;
c) lucrări de reparare privind împrejurimi, mobilier urban,
amenajări de spații verzi, parcuri și grădini publice, piețe
pietonale și celelalte lucrări de amenajare a spațiilor
publice;
d) lucrări de cercetare și de prospectare a terenurilor —
foraje și excavări —, necesare în vederea efectuării
studiilor geotehnice, exploatărilor de cariere, balastierelor,
sondelor de gaze și petrol, precum și altor exploatări;
e) organizarea de tabere de corturi.
Art. 3. — Autorizația de construire se eliberează pentru:
a) lucrări de construire, reconstruire, consolidare,
modificare, extindere, schimbare de destinație sau de
reparare a construcțiilor de orice fel, precum și a
instalațiilor aferente acestora, cu excepția celor prevăzute
la art. 11;
b) lucrări de construire, reconstruire, extindere, reparare,
consolidare, protejare, restaurare, conservare, precum și
orice alte lucrări, indiferent de valoarea lor, care urmează
să fie efectuate la construcții reprezentând monumente
istorice, inclusiv la cele din zonele lor de protecție, stabilite
potrivit legii;
c) lucrări de construire, reconstruire, modificare,
extindere, reparare, modernizare și reabilitare privind căi de
comunicație, inclusiv lucrări de artă, rețele și dotări tehnicoedilitare, lucrări hidrotehnice, amenajări de albii, lucrări de
îmbunătățiri funciare, lucrări de instalații de infrastructură,
noi capacități de producere, transport, distribuție a energiei
electrice și/sau termice, precum și de reabilitare și
retehnologizare a celor existente;
d) împrejmuiri și mobilier urban, amenajări de spații
verzi, parcuri, piețe și alte lucrări de amenajare a spațiilor
publice;
e) lucrări de foraje și excavări necesare în vederea
efectuării studiilor geotehnice, prospecțiunilor geologice,

exploatărilor de cariere, balastiere, sonde de gaze și petrol,
precum și alte exploatări de suprafață sau subterane;
f) lucrări, amenajări și construcții cu caracter provizoriu
necesare în vederea organizării execuției lucrărilor de bază,
dacă nu au fost autorizate o dată cu acestea;
g) organizarea de tabere de corturi, căsuțe sau de
rulote;
h) lucrări de construcții cu caracter provizoriu: chioșcuri,
tonete, cabine, spații de expunere situate pe căile și
spațiile publice, corpuri și panouri de afișaj, firme și
reclame, precum și anexele gospodărești ale exploatațiilor
agricole situate în extravilan;
i) cimitire — noi și extinderi.
Art. 4. — Autorizațiile de construire se emit de
președinții consiliilor județene, de primarul general al
municipiului București sau de primari, după cum urmează:
a) de președinții consiliilor județene, cu avizul primarilor,
pentru:
1. investițiile care se aprobă de Guvern;
2. investițiile care se realizează în extravilanul
comunelor, inclusiv anexele gospodărești ale exploatațiilor
agricole mai mari de 50 m2;
3. investițiile care se amplasează pe terenuri care
depășesc limita unei unități administrativ-teritoriale;
4. lucrări la construcții reprezentând monumente istorice,
inclusiv la cele din zonele lor de protecție, aflate în
teritoriul administrativ al județului, cu avizul prealabil al
Ministerului Culturii și Cultelor;
b) de primarii municipiilor sau orașelor, pentru
construcțiile și lucrările de orice fel din intravilanul și
extravilanul acestora, cu excepția celor prevăzute la lit. a);
c) de primarul general al municipiului București, cu
avizul primarilor de sectoare, pentru:
1. investițiile care se amplasează pe terenuri care
depășesc limita administrativ-teritorială a unui sector și cele
care se realizează în extravilan;
2. lucrări la construcții reprezentând monumente istorice,
cu avizul prealabil al Ministerului Culturii și Cultelor;
3. lucrări de modernizări, reabilitări, extinderi de rețele
edilitare municipale, de transport și de distribuție, pentru:
apă/canal, gaze, electrice, termoficare, comunicații —
inclusiv fibră optică, precum și lucrări de modernizări și/sau
reabilitări de străzi;
d) de primarii sectoarelor municipiului București, pentru
toate categoriile de construcții și amenajări urbanistice din
cadrul sectoarelor, cu excepția celor prevăzute la lit. a)
pct. 1 și 2 și la lit. c);
e) de primarii comunelor, pentru locuințe individuale și
anexele gospodărești ale acestora, precum și cu avizul
structurilor de specialitate din cadrul consiliilor județene,
pentru celelalte construcții și lucrări executate în intravilanul
localităților, cu excepția celor prevăzute la lit. a).
Art. 5. — (1) În vederea simplificării procedurii de
autorizare, emitentul autorizației are obligația să organizeze
structuri de specialitate, în vederea emiterii acordului unic,
respectiv a obținerii, în numele solicitantului, a avizelor
legale necesare autorizării, pentru:
a) racordarea la rețelele de utilități, în condițiile impuse
de caracteristicile și de amplasamentul rețelelor de
transport energetic sau tehnologic din zona de
amplasament;

MONITORUL OFICIAL AL ROMÂNIEI, PARTEA I, Nr. 933/13.X.2004
b) racordarea la rețeaua căilor de comunicații;
c) prevenirea și stingerea incendiilor, apărarea civilă,
protecția mediului și a sănătății populației.
(2) Pentru asigurarea funcționării structurilor de
specialitate, consiliile județene și locale pot stabili taxe pe
tipuri de lucrări, în raport cu numărul de avize necesare, în
condițiile legii.
Art. 6. — (1) Certificatul de urbanism este actul de
informare prin care autoritățile prevăzute la art. 4, în
conformitate cu prevederile planurilor urbanistice și ale
regulamentelor aferente acestora ori ale planurilor de
amenajare a teritoriului, după caz, avizate și aprobate
potrivit legii, fac cunoscute solicitantului elementele privind
regimul juridic, economic și tehnic al terenurilor și
construcțiilor existente la data solicitării și stabilesc cerințele
urbanistice care urmează să fie îndeplinite în funcție de
specificul amplasamentului, precum și lista cuprinzând
avizele și acordurile legale, necesare în vederea autorizării.
(2) Certificatul de urbanism se emite de autoritățile
prevăzute la art. 4, abilitate să autorizeze lucrările de
construcții, și se eliberează solicitantului în termen de cel
mult 30 de zile de la data înregistrării cererii,
menționându-se în mod obligatoriu scopul emiterii acestuia.
(3) Certificatul de urbanism se semnează de către
președintele consiliului județean sau de primar, după caz,
de secretar și de arhitectul-șef sau de către persoana cu
responsabilitate în domeniul amenajării teritoriului și
urbanismului din aparatul propriu al autorității administrației
publice emitente, responsabilitatea emiterii acestuia
revenind semnatarilor, potrivit atribuțiilor stabilite conform
legii.
(4) În vederea eliberării certificatului de urbanism
solicitantul — orice persoană fizică sau juridică interesată —
se va adresa autorităților prevăzute la art. 4 cu o cerere
care va cuprinde atât elementele de identificare a imobilului
pentru care se solicită certificatul de urbanism, cât și
elementele care definesc scopul solicitării.
(5) Certificatul de urbanism nu conferă dreptul de a
executa lucrări de construcții.
(6) Certificatul de urbanism se emite, potrivit legii, și în
vederea concesionării de terenuri, a adjudecării prin licitație
a proiectării lucrărilor publice în faza îStudiu de fezabilitate“
și pentru cereri în justiție și operațiuni notariale privind
circulația imobiliară atunci când operațiunile respective au
ca obiect împărțeli ori comasări de parcele solicitate în
scopul realizării de lucrări de construcții, precum și
constituirea unei servituți de trecere cu privire la un imobil.
Operațiunile juridice menționate se efectuează numai în
baza certificatului de urbanism, iar nerespectarea acestor
prevederi se sancționează cu nulitatea actului.
Art. 7. — (1) Autorizația de construire se emite în cel
mult 30 de zile de la data înregistrării cererii, pe baza
documentației depuse la autoritățile prevăzute la art. 4,
care va cuprinde:
a) certificatul de urbanism;
b) dovada titlului asupra terenului și/sau construcțiilor;
c) proiectul pentru autorizarea executării lucrărilor de
construcții;
d) avizele și acordurile legale necesare, stabilite prin
certificatul de urbanism;
e) dovada privind achitarea taxelor legale.

3

(2) Proiectul pentru autorizarea executării lucrărilor de
construcții este extras din proiectul tehnic și se elaborează
în conformitate cu conținutul-cadru prevăzut în anexa nr. 1,
în concordanță cu cerințele certificatului de urbanism, cu
conținutul avizelor și al acordurilor cerute prin acesta, și se
întocmește, se semnează și se verifică, potrivit legii.
(3) În situația depunerii unei documentații tehnice
incomplete, aceasta se restituie solicitantului în termen de
5 zile de la data înregistrării, cu menționarea în scris a
elementelor necesare în vederea completării acesteia.
(4) Executarea lucrărilor de construcții se poate face
numai pe baza proiectului tehnic și a detaliilor de execuție.
(5) Autoritatea emitentă a autorizației de construire
stabilește o perioadă de valabilitate de cel mult 12 luni de
la data emiterii, interval în care solicitantul este obligat să
înceapă lucrările. În această situație, valabilitatea
autorizației se extinde pe toată durata de execuție a
lucrărilor prevăzute prin autorizație, în conformitate cu
proiectul tehnic.
(6) Neînceperea lucrărilor ori nefinalizarea acestora în
termenele stabilite conduce la pierderea valabilității
autorizației, fiind necesară emiterea unei noi autorizații de
construire. În situația în care caracteristicile nu se schimbă
față de autorizația inițială, se va putea emite o nouă
autorizație de construire, fără a fi necesar un nou certificat
de urbanism.
(7) Prin excepție de la prevederile alin. (6), în cazul
justificat în care lucrările de construcții nu pot fi începute
ori nu pot fi executate integral la termenul stabilit,
investitorul poate solicita autorității emitente prelungirea
valabilității autorizației cu cel puțin 15 zile înaintea expirării
acesteia. Prelungirea valabilității autorizației se poate
acorda o singură dată și pentru o perioadă nu mai mare
de 12 luni.
(8) Investitorul are obligația să înștiințeze autoritatea
emitentă a autorizației de construire, precum și
inspectoratul teritorial în construcții asupra datei la care vor
începe lucrările autorizate. În caz contrar, dacă constatarea
faptei de începere a lucrărilor fără înștiințare s-a făcut în
termenul de valabilitate a autorizației, data începerii
lucrărilor se consideră ca fiind ziua următoare datei de
emitere a autorizației.
(9) O dată cu depunerea cererii de emitere a
autorizației de construire solicitantul are obligația să
prezinte o declarație pe propria răspundere din care să
rezulte că imobilul — teren și/sau construcții — nu face
obiectul unui litigiu aflat pe rolul unei instanțe judecătorești.
În caz contrar documentația se restituie solicitantului, care
o va depune spre autorizare numai după soluționarea
definitivă în instanță a litigiului.
(10) Prin excepție de la prevederile alin. (9), lucrările de
consolidare la clădirile multietajate încadrate prin raport de
expertiză tehnică în clasa I de risc seismic și care prezintă
pericol public se autorizează în regim de urgență, în
condițiile prevăzute la alin. (16), chiar în situația existenței
unor litigii aflate pe rolul instanțelor judecătorești.
(11) În condițiile prezentei legi nu se emit autorizații
provizorii.
(12) Autorizațiile de construire/desființare se emit numai
pe baza unei documentații complete, în conformitate cu

4

MONITORUL OFICIAL AL ROMÂNIEI, PARTEA I, Nr. 933/13.X.2004

conținutul-cadru prevăzut în anexa nr. 1, cu excepția
situațiilor prevăzute la alin. (16).
(13) Autorizația de construire se semnează de
președintele consiliului județean sau de primar, după caz,
de secretar și de arhitectul-șef sau de persoana cu
responsabilitate în domeniul amenajării teritoriului și
urbanismului din aparatul propriu al autorității administrației
publice emitente, responsabilitatea emiterii autorizațiilor
revenind semnatarilor, potrivit atribuțiilor stabilite conform
legii.
(14) Valabilitatea autorizației se menține în cazul
schimbării investitorului, înaintea finalizării lucrărilor, cu
condiția respectării prevederilor acesteia și a transcrierii
actelor care conferă dreptul de construire.
(15) În situația în care în timpul execuției lucrărilor, și
numai în perioada de valabilitate a autorizației de
construire, survin modificări de temă privind construcția
autorizată, care conduc la necesitatea modificării acesteia,
titularul are obligația de a solicita o nouă autorizație,
potrivit legii. Pentru obținerea noii autorizații de construire
solicitantul va depune o documentație, elaborată cu condiția
încadrării noilor propuneri în prevederile documentațiilor de
urbanism aprobate și numai în limitele avizelor și
acordurilor obținute pentru autorizația inițială. Nu este
necesară emiterea unui nou certificat de urbanism.
(16) Autorizația de construire pentru lucrările de
intervenție de primă necesitate în cazuri de avarii,
accidente tehnice, calamități ori alte evenimente cu caracter
excepțional, inclusiv la construcțiile prevăzute la art. 3
lit. b), se emite imediat de către autoritatea administrației
publice abilitată, conform legii, urmând ca documentația
legală necesară să fie definitivată pe parcursul sau la
încheierea executării lucrărilor, cu respectarea avizelor
legale.
(17) Primăriile pot dezafecta construcțiile, proprietate a
unității administrativ-teritoriale, aflate în stare avansată de
degradare și care pun în pericol siguranța publică, cu
excepția construcțiilor monument istoric, pe bază de
autorizație de desființare emisă în condițiile alin. (16), cu
obligația de a se întocmi documentații specifice în
conformitate cu prevederile cuprinse în anexa nr. 1.
(18) Taxa pentru eliberarea autorizației de construire se
calculează potrivit legii.
(19) Taxa pentru prelungirea valabilității autorizației de
construire se calculează la 30% din valoarea inițială a taxei
de autorizare.
(20) Instituțiile abilitate prin lege să emită avize și
acorduri în vederea autorizării lucrărilor de construcții, altele
decât cele prevăzute la art. 5 alin. (1), au obligația emiterii
acestora în termen de maximum 15 zile de la data
înregistrării cererii/documentației, după caz, direct
structurilor organizate de consiliile județene și locale sau,
după caz, solicitantului.
Art. 8. — (1) Demolarea, dezafectarea ori
dezmembrarea, parțială sau totală, a construcțiilor și
instalațiilor aferente construcțiilor, a instalațiilor și utilajelor
tehnologice, inclusiv elementele de construcții de susținere
a acestora, închiderea de cariere și exploatări de suprafață
și subterane, precum și a oricăror amenajări se fac numai
pe baza autorizației de desființare obținute în prealabil de
la autoritățile prevăzute la art. 4.

(2) Autorizația de desființare se emite în aceleași
condiții ca și autorizația de construire, în conformitate cu
prevederile planurilor urbanistice și ale regulamentelor
aferente acestora, potrivit legii, cu excepțiile prevăzute la
art. 11.
Art. 9. — (1) Proiectele pentru autorizarea executării
lucrărilor de construcții, precum și proiectele tehnice, pe
baza cărora se întocmesc acestea, se elaborează de
colective tehnice de specialitate, se însușesc și se
semnează de cadre tehnice cu pregătire superioară numai
din domeniul arhitecturii, construcțiilor și instalațiilor pentru
construcții, astfel:
a) de arhitect cu diplomă recunoscută de statul român,
pentru proiectarea părții de arhitectură pentru obiective de
investiții cuprinse la toate categoriile de importanță a
construcțiilor supraterane și a celor subterane;
b) de ingineri constructori și de instalații, cu diplomă
recunoscută de statul român, pentru părțile de inginerie în
domeniile specifice, pentru obiective de investiții cuprinse la
toate categoriile de importanță a construcțiilor supraterane
și subterane, precum și la instalațiile aferente acestora;
c) de conductor arhitect, urbanist și/sau de subinginer
de construcții, cu diplomă recunoscută de statul român,
pentru clădiri de importanță redusă și aflate în afara
zonelor protejate, stabilite conform legii.
(2) Prevederile alin. (1) se aplică și pentru documentația
de execuție.
(3) Semnarea documentațiilor de către persoanele
prevăzute la alin. (1) angajează răspunderea acestora în
condițiile legii.
Art. 10. — Pentru autorizarea executării lucrărilor de
construcții în zonele asupra cărora s-a instituit, potrivit legii,
un anumit regim de protecție prevăzut în planurile de
amenajare a teritoriului și în documentațiile de urbanism
aprobate, se va proceda după cum urmează:
a) în ansamblurile de arhitectură, în rezervațiile de
arhitectură și de urbanism, în cazul siturilor arheologice, al
parcurilor și grădinilor monument istoric, cuprinse în listele
aprobate potrivit legii, precum și în cazul lucrărilor de orice
natură în zonele de protecție a monumentelor, solicitantul
va obține avizul comun al Ministerului Culturii și Cultelor și
al Ministerului Transporturilor, Construcțiilor și Turismului,
potrivit competențelor specifice;
b) în cazul lucrărilor de intervenții asupra construcțiilor
monumente istorice, pe lângă avizul Ministerului Culturii și
Cultelor se vor obține avizele specifice cerințelor de calitate
a construcțiilor, potrivit prevederilor legale;
c) în zonele naturale protejate, stabilite potrivit legii, în
zonele de siguranță și protecție ale amenajărilor
hidrotehnice de interes public, precum și în alte arii
protejate solicitantul va obține avizul Ministerului Mediului și
Gospodăririi Apelor și al Ministerului Agriculturii, Pădurilor și
Dezvoltării Rurale;
d) în zonele de siguranță și de protecție a
infrastructurilor de transport de interes public, precum și în
zonele aferente construirii căilor de comunicație, stabilite
prin documentațiile de amenajare a teritoriului și/sau de
urbanism, se va obține și autorizația Ministerului
Transporturilor, Construcțiilor și Turismului, conform
prevederilor legale;

MONITORUL OFICIAL AL ROMÂNIEI, PARTEA I, Nr. 933/13.X.2004
e) în zonele unde s-a instituit alt tip de restricție
solicitantul va obține avizul organismelor competente.
Art. 11. — (1) Se pot executa fără autorizație de
construire următoarele lucrări care nu modifică structura de
rezistență, caracteristicile inițiale ale construcțiilor sau
aspectul arhitectural al acestora:
a) reparații la împrejmuiri, acoperișuri, învelitori sau
terase, atunci când nu se schimbă forma acestora și
materialele din care sunt executate;
b) reparații și înlocuiri de tâmplărie interioară și
exterioară, dacă se păstrează forma, dimensiunile golurilor
și tâmplăriei;
c) reparații și înlocuiri de sobe de încălzit;
d) zugrăveli și vopsitorii interioare;
e) zugrăveli și vopsitorii exterioare, dacă nu se modifică
elementele de fațadă și culorile clădirilor;
f) reparații la instalațiile interioare, la branșamentele și
racordurile exterioare, de orice fel, aferente construcțiilor, în
limitele proprietății, montarea sistemelor locale de încălzire
și de preparare a apei calde menajere cu cazane
omologate, precum și montarea aparatelor individuale de
climatizare și/sau de contorizare a consumurilor de utilități;
g) reparații și înlocuiri la pardoseli;
h) reparații și înlocuiri la finisaje interioare și exterioare —
tencuieli, placaje, altele asemenea —, la trotuare, la ziduri
de sprijin și la scări de acces, fără modificarea calității și a
aspectului elementelor constructive;
i) lucrări de întreținere la căile de comunicație și la
instalațiile aferente;
j) lucrări de investigare, cercetare, expertizare,
conservare și restaurare a componentelor artistice ale
construcțiilor prevăzute la art. 3 lit. b), cu avizul Ministerului
Culturii și Cultelor și al autorității administrației publice
județene sau locale, după caz;
k) lucrări de foraje și sondaje geotehnice pentru
construcții de importanță normală sau redusă, situate în
afara zonelor de protecție instituite pentru zăcăminte
acvifere;
l) lucrări de construcții funerare subterane și
supraterane, cu avizul administrației cimitirului.
(2) Se pot executa fără autorizație de construire și
lucrări pentru amplasarea de tonete, pupitre acoperite sau
închise, destinate difuzării și comercializării presei, cărților
și florilor, care sunt amplasate direct pe sol, fără fundații și
platforme, precum și fără racorduri și/sau branșamente la
utilități urbane, cu excepția energiei electrice.
(3) Dacă lucrările prevăzute la alin. (1), cu excepția
celor prevăzute la lit. e) și j), se execută la construcțiile
menționate la art. 3 lit. b), este obligatorie emiterea
autorizației de construire.
Art. 12. — (1) Autorizațiile de construire sau de
desființare, emise cu încălcarea prevederilor legale, pot fi
anulate de către instanțele de contencios administrativ,
potrivit legii. Anularea autorizațiilor de construire sau de
desființare poate fi cerută, în condițiile legii, și de către
prefect, inclusiv la sesizarea expresă a organelor de
control ale Inspectoratului de Stat în Construcții.
(2) Prin introducerea acțiunii autorizația de construire
sau de desființare se suspendă de drept și, pe cale de
consecință, instanța va dispune oprirea lucrărilor până la
soluționarea în fond a cauzei.

5

CAPITOLUL II
Concesionarea terenurilor pentru construcții
Art. 13. — (1) Terenurile aparținând domeniului privat al
statului sau al unităților administrativ-teritoriale, destinate
construirii, pot fi vândute, concesionate ori închiriate prin
licitație publică, potrivit legii, în condițiile respectării
prevederilor documentațiilor de urbanism și de amenajare a
teritoriului, aprobate potrivit legii, în vederea realizării de
către titular a construcției.
(2) Terenurile aparținând domeniului public al statului
sau al unităților administrativ-teritoriale se pot concesiona
numai în vederea realizării de construcții sau de obiective
de uz și/sau de interes public, cu respectarea
documentațiilor de urbanism aprobate potrivit legii.
(3) Concesionarea se face pe bază de oferte prezentate
de către solicitanți, cu respectarea prevederilor legale,
urmărindu-se valorificarea superioară a potențialului
terenului.
Art. 14. — Până la reglementarea prin lege a situației
juridice, nu pot face obiectul concesiunii terenurile libere de
construcții, aflate în administrarea consiliilor locale și care
pot fi revendicate de foștii proprietari.
Art. 15. — Prin excepție de la prevederile art. 13
alin. (1), terenurile destinate construirii se pot concesiona
fără licitație publică, cu plata taxei de redevență stabilite
potrivit legii, ori pot fi date în folosință pe termen limitat,
după caz, în următoarele situații:
a) pentru realizarea de obiective de utilitate publică sau
de binefacere, cu caracter social, fără scop lucrativ, altele
decât cele care se realizează de către colectivitățile locale
pe terenurile acestora;
b) pentru realizarea de locuințe de către Agenția
Națională pentru Locuințe, potrivit legii;
c) pentru realizarea de locuințe pentru tineri până la
împlinirea vârstei de 35 de ani;
d) pentru strămutarea gospodăriilor afectate de dezastre,
potrivit legii;
e) pentru extinderea construcțiilor pe terenuri alăturate,
la cererea proprietarului sau cu acordul acestuia;
f) pentru lucrări de protejare ori de punere în valoare a
monumentelor istorice și de arhitectură, cu avizul comun al
Ministerului Culturii și Cultelor și al Ministerului
Transporturilor, Construcțiilor și Turismului, atunci când
terenul se află în zona de protecție a acestora.
Art. 16. — (1) Terenurile prevăzute la art. 13, ce fac
obiectul licitației, se aduc la cunoștință publică de către
primarii unităților administrativ-teritoriale unde sunt situate,
printr-o publicație afișată la sediul acestora și tipărită în cel
puțin două ziare de largă circulație, cu minimum 20 de zile
înainte de data licitației.
(2) Publicațiile privind licitația vor cuprinde data și locul
desfășurării acesteia, suprafața și destinația terenului,
stabilite prin documentațiile de urbanism, precum și taxa
anuală minimală de redevență.
(3) Oferta solicitanților va fi însoțită de un studiu de
prefezabilitate sau de fezabilitate, după caz, cuprinzând în
mod obligatoriu elementele tehnice necesare pentru
caracterizarea funcționalității și a capacității construcției, a
gradului de ocupare a terenului, precum și a celorlalte
elemente cuprinse în certificatul de urbanism. Nu vor fi

6

MONITORUL OFICIAL AL ROMÂNIEI, PARTEA I, Nr. 933/13.X.2004

acceptate decât oferte care corespund prevederilor
documentațiilor de urbanism, aprobate potrivit legii.
(4) Licitația se efectuează, în condițiile legii, de comisiile
instituite în acest scop, prin hotărâre a consiliilor locale
și/sau județene, respectiv a Consiliului General al
Municipiului București, în conformitate cu competențele de
autorizare stabilite la art. 4. Comisiile funcționează la sediul
consiliilor locale în a căror rază administrativ-teritorială sunt
situate terenurile.
Art. 17. — Limita minimă a prețului concesiunii se
stabilește, după caz, prin hotărârea consiliului județean, a
Consiliului General al Municipiului București sau a
consiliului local, astfel încât să asigure recuperarea în
25 de ani a prețului de vânzare al terenului, în condiții de
piață, la care se adaugă costul lucrărilor de infrastructură
aferente.
Art. 18. — Terenurile prevăzute la art. 13, ce se
concesionează pentru realizarea de locuințe și spații
construite asociate acestora, în funcție de prevederile
regulamentelor locale de urbanism, aprobate potrivit legii,
vor avea următoarele suprafețe:
a) în localitățile urbane:
1. până la 450 m2 pentru un apartament într-o clădire
cu parter sau parter și etaj;
2. până la 300 m2 pentru un apartament într-o clădire
cu parter și etaj, cu două apartamente;
3. până la 250 m 2 pentru un apartament, în cazul
clădirilor cu parter și mai multe etaje, având cel mult
6 apartamente;
4. pentru clădirile cu mai mult de 6 apartamente,
suprafața de teren va fi stabilită potrivit documentațiilor de
urbanism;
b) în localitățile rurale, până la 1.000 m 2 pentru o
locuință.
Art. 19. — Pentru realizarea unei case de vacanță se
poate concesiona un teren în suprafață de până la
250 m2.
Art. 20. — Împotriva licitației, până la momentul
adjudecării, se va putea face contestație, de către orice
persoană interesată, la judecătoria în a cărei rază teritorială
are loc licitația. Contestația suspendă desfășurarea licitației
până la soluționarea sa definitivă.
Art. 21. — Pe baza procesului-verbal de adjudecare a
licitației sau a hotărârii consiliului local, respectiv a
Consiliului General al Municipiului București, pentru situațiile
prevăzute la art. 15, se va încheia actul de concesiune,
care se va înregistra de către concesionar în evidențele de
publicitate imobiliară, în termen de 10 zile de la data
adjudecării sau emiterii hotărârii.
Art. 22. — Concesionarea terenurilor prevăzute la
art. 13—19 se face în conformitate cu prevederile legii,
durata acesteia fiind stabilită de către consiliile locale,
consiliile județene, respectiv de Consiliul General al
Municipiului București, în funcție de prevederile
documentațiilor de urbanism și de natura construcției.
Art. 23. — (1) Intravilanul localităților se stabilește prin
planurile generale de urbanism — PUG —, aprobate
potrivit legii.
(2) Ulterior aprobării Planului General de Urbanism —
PUG — pot fi introduse în intravilanul localităților și unele
terenuri din extravilan, numai în condiții temeinic

fundamentate pe bază de planuri urbanistice zonale —
PUZ —, aprobate potrivit legii.
(3) Terenurile destinate construirii se scot din circuitul
agricol, temporar sau definitiv, potrivit legii.
CAPITOLUL III
Răspunderi și sancțiuni
Art. 24. — (1) Constituie infracțiuni următoarele fapte:
a) executarea, fără autorizație de construire sau de
desființare, ori cu nerespectarea prevederilor acesteia, a
lucrărilor prevăzute la art. 3 lit. b);
b) continuarea executării lucrărilor după dispunerea
opririi acestora de către organele de control;
c) întocmirea ori semnarea proiectelor tehnice, precum
și a proiectelor pentru autorizarea executării lucrărilor de
construcții pentru alte specialități decât cele certificate prin
diplomă universitară, în condițiile prevăzute la art. 9.
(2) Infracțiunile prevăzute la alin. (1) se pedepsesc cu
închisoare de la 3 luni la 3 ani sau cu amendă de
la 1.000.000 lei la 50.000.000 lei.
Art. 25. — În cazul săvârșirii faptelor prevăzute la
art. 24, organele de control prevăzute de prezenta lege,
care au constatat fapta, sunt obligate să sesizeze organele
de urmărire penală.
Art. 26. — (1) Constituie contravenții următoarele fapte,
dacă nu au fost săvârșite în astfel de condiții încât, potrivit
legii, să fie considerate infracțiuni:
a) executarea sau desființarea, totală ori parțială, fără
autorizație a lucrărilor prevăzute la art. 3, cu excepția celor
menționate la lit. b), de către investitor și executant;
b) executarea sau desființarea, cu nerespectarea
prevederilor autorizației și a proiectului tehnic, a lucrărilor
prevăzute la art. 3, cu excepția celor prevăzute la lit. b),
de către investitor și executant;
c) aprobarea furnizării de utilități urbane, ca urmare a
executării de lucrări de branșamente și racorduri la rețele
pentru construcții noi neautorizate;
d) menținerea după expirarea termenului prevăzut prin
autorizație sau după terminarea lucrărilor autorizate ori
adaptarea în alte scopuri față de cele prevăzute în
autorizație a construcțiilor, lucrărilor și amenajărilor cu
caracter provizoriu;
e) neaducerea terenului la starea inițială de către
investitor, după terminarea lucrărilor prevăzute la art. 3
lit. c), precum și nerealizarea lucrărilor de curățare,
amenajare ori degajare, după caz, a amplasamentului
și/sau a terenurilor adiacente ocupate temporar pe durata
execuției, o dată cu încheierea lucrărilor de bază;
f) împiedicarea ori sustragerea de la efectuarea
controlului, prin interzicerea accesului organelor de control
abilitate sau prin neprezentarea documentelor și a actelor
solicitate;
g) neanunțarea datei începerii lucrărilor de construcții
autorizate, în conformitate cu prevederile art. 7 alin. (8),
precum și depășirea termenului legal prevăzut la art. 7
alin. (1);
h) emiterea de certificate de urbanism incomplete ori cu
date eronate, care nu conțin lista cuprinzând avizele și
acordurile legale necesare în raport cu obiectivul de
investiții, sau eliberarea acestora cu depășirea termenului
legal;

MONITORUL OFICIAL AL ROMÂNIEI, PARTEA I, Nr. 933/13.X.2004
i) emiterea de autorizații de construire/desființare:
— în lipsa unui drept real asupra imobilului, care să
confere
dreptul
de
a
solicita
autorizația
de
construire/desființare;
— în lipsa sau cu nerespectarea prevederilor
documentațiilor de urbanism, aprobate potrivit legii;
— în baza unor documentații incomplete sau elaborate
în neconcordanță cu prevederile certificatului de urbanism,
ale Codului civil, ale conținutului-cadru al proiectului pentru
autorizarea executării lucrărilor de construcții, care nu
conțin avizele și acordurile legale necesare sau care nu
sunt verificate potrivit legii;
— în lipsa expertizei tehnice privind punerea în
siguranță a întregii construcții, în cazul lucrărilor de
consolidare;
— în baza altor documente decât cele cerute prin
prezenta lege;
j) neorganizarea și neexercitarea controlului privind
disciplina în autorizarea și executarea lucrărilor de
construcții de către compartimentele abilitate din cadrul
aparatului propriu al consiliilor județene și al primăriilor, în
unitățile lor administrativ-teritoriale, potrivit prevederilor
art. 27 alin. (3) și (4), precum și neurmărirea modului de
îndeplinire a celor dispuse de Inspectoratul de Stat în
Construcții, potrivit dispozițiilor art. 29 alin. (3);
k) neîndeplinirea, la termenul stabilit, a măsurilor
dispuse de Inspectoratul de Stat în Construcții la controlul
anterior;
l) refuzul nejustificat sau obstrucționarea sub orice formă
a accesului persoanelor fizice sau al reprezentanților
persoanelor juridice la documentele prevăzute la art. 34
alin. (7);
m) depășirea termenului de 15 zile pentru emiterea
avizelor și acordurilor necesare în vederea autorizării
lucrărilor de construcții, conform prevederilor art. 7
alin. (20).
(2) Contravențiile prevăzute la alin. (1), săvârșite de
persoanele fizice sau juridice, se sancționează cu amendă,
după cum urmează:
— de la 10.000.000 lei la 100.000.000 lei, cele de la
lit. a);
— de la 30.000.000 lei la 75.000.000 lei, cele de la
lit. f);
— de la 30.000.000 lei la 40.000.000 lei, cele de la
lit. c);
— de la 20.000.000 lei la 75.000.000 lei, cele de la
lit. b), d) și e);
— de la 10.000.000 lei la 30.000.000 lei, cele de la
lit. h) și i);
— de la 10.000.000 lei la 25.000.000 lei, cele de la
lit. j) și k);
— de la 10.000.000 lei la 20.000.000 lei, cele de la
lit. l) și m);
— de 10.000.000 lei, cele de la lit. g).
(3) Cuantumul amenzilor se actualizează anual prin
hotărâre a Guvernului.
(4) Sancțiunea amenzii poate fi aplicată și
reprezentantului persoanei juridice.
(5) Sancțiunea amenzii pentru faptele prevăzute la
alin. (1) lit. h) și i) se aplică funcționarilor publici
responsabili de verificarea documentațiilor care stau la

7

baza emiterii certificatelor de urbanism și a autorizațiilor de
construire sau de desființare, precum și semnatarilor,
potrivit atribuțiilor stabilite conform legii.
Art. 27. — (1) Organele de control ale consiliilor
județene și ale primăriilor au obligația de a urmări
respectarea disciplinei în domeniul autorizării executării
lucrărilor în construcții în cadrul unităților lor administrativteritoriale, potrivit competențelor de emitere a autorizațiilor
de construire/desființare.
(2) Arhitectul-șef al județului și personalul împuternicit al
compartimentului de specialitate din subordinea acestuia
urmăresc respectarea disciplinei în domeniul autorizării
executării lucrărilor de construcții pe teritoriul administrativ
al județului, precum și respectarea disciplinei în urbanism
și amenajarea teritoriului legată de procesul de autorizare a
construcțiilor.
(3) Contravențiile prevăzute la art. 26 alin. (1), cu
excepția celor de la lit. h) — m), se constată și se
sancționează de către organele de control ale consiliilor
locale ale municipiilor, sectoarelor municipiului București,
orașelor și comunelor, pentru faptele săvârșite în unitatea
lor administrativ-teritorială sau, după caz, în teritoriul
administrativ al sectoarelor municipiului București, potrivit
competențelor
de
emitere
a
autorizațiilor
de
construire/desființare.
(4) Contravențiile prevăzute la art. 26 alin. (1) lit. h), i)
și j) se constată și se sancționează de către organele de
control ale consiliului județean, pentru faptele săvârșite pe
teritoriul județului respectiv, și, după caz, de către cele ale
municipiului București.
(5) Procesele-verbale de constatare a contravențiilor,
încheiate de organele de control ale administrației publice
locale, se înaintează, în vederea aplicării sancțiunii, șefului
compartimentului care coordonează activitatea de
amenajare a teritoriului și de urbanism sau, după caz,
președintelui consiliului județean ori primarului unității
administrativ-teritoriale în a cărei rază s-a săvârșit
contravenția.
(6) Contravențiile privind executarea sau desființarea
construcțiilor fără autorizații, prevăzute la art. 26 alin. (1)
lit. a), c) și e), pot fi constatate și de organele de poliție.
Procesul-verbal de constatare a contravenției se trimite de
îndată autorității administrației publice pe teritoriul căreia
s-a săvârșit contravenția, care va aplica sancțiunea potrivit
legii.
Art. 28. — (1) O dată cu aplicarea amenzii pentru
contravențiile prevăzute la art. 26 alin. (1) lit. a) și b) se
dispune oprirea executării lucrărilor, precum și, după caz,
luarea măsurilor de încadrare a acestora în prevederile
autorizației sau de desființare a lucrărilor executate fără
autorizație ori cu nerespectarea prevederilor acesteia,
într-un termen stabilit în procesul-verbal de constatare a
contravenției.
(2) Decizia menținerii sau a desființării construcțiilor
realizate fără autorizație de construire sau cu
nerespectarea prevederilor acesteia se va lua de către
autoritatea administrației publice competente, pe baza
planurilor urbanistice și a regulamentelor aferente, avizate
și aprobate în condițiile legii, sau, după caz, de instanță.
Pentru lucrări ce se execută la clădirile prevăzute la art. 3
lit. b) este necesar avizul Ministerului Culturii și Cultelor.

8

MONITORUL OFICIAL AL ROMÂNIEI, PARTEA I, Nr. 933/13.X.2004

(3) Măsura desființării construcțiilor se aplică și în
situația în care, la expirarea termenului de intrare în
legalitate stabilit în procesul-verbal de constatare a
contravenției, contravenientul nu a obținut autorizația
necesară.
Art. 29. — (1) Controlul statului în amenajarea
teritoriului, urbanism și autorizarea executării lucrărilor de
construcții se exercită de Inspectoratul de Stat în
Construcții, pe întregul teritoriu al țării, și de inspectoratele
teritoriale ale acestuia, care dispun măsurile și sancțiunile
prevăzute de prezenta lege.
(2) Inspectoratul de Stat în Construcții și inspectoratele
teritoriale pot dispune oprirea executării lucrărilor de
construire sau de desființare, după caz, atunci când
constată că acestea se realizează cu încălcarea dispozițiilor
legale, a cerințelor privind asigurarea calității în construcții,
fără proiect tehnic ori pe baza unor autorizații nelegal
emise.
(3) Inspectoratul de Stat în Construcții și inspectoratele
teritoriale încunoștințează autoritatea administrației publice
pe teritoriul căreia s-a efectuat controlul asupra
constatărilor și măsurilor dispuse. În această situație
organele de control ale consiliilor județene sau locale, după
caz, au obligația să urmărească modul de conformare
privind cele dispuse de Inspectoratul de Stat în Construcții.
Art. 30. — (1) Cheltuielile pentru controlul statului în
amenajarea teritoriului, urbanism și autorizarea executării
lucrărilor de construcții se suportă de către investitori, în
valoare echivalentă cu o cotă de 0,1% din valoarea
lucrărilor autorizate, cu excepția celor prevăzute la art. 3
lit. b) și a lăcașurilor de cult.
(2) Virarea sumelor stabilite conform dispozițiilor alin. (1)
se face în contul inspectoratelor teritoriale în construcții,
județene, respectiv al municipiului București, după caz, o
dată cu transmiterea înștiințării privind data începerii
lucrărilor, astfel cum se prevede la art. 7 alin. (8).
Întârzierea la plată a cotei prevăzute la alin. (1) se
penalizează cu 0,15% pe zi de întârziere, fără a se depăși
suma datorată. Disponibilitățile la finele anului din veniturile
extrabugetare se reportează în anul următor și au aceeași
destinație.
(3) Cota stabilită la alin. (1) se aplică și diferențelor
rezultate din actualizarea valorii lucrărilor autorizate, care
se face o dată cu recepția la terminarea lucrărilor.
Art. 31. — Dreptul de a constata contravențiile și de a
aplica amenzile prevăzute la art. 26 se prescrie în termen
de 2 ani de la data săvârșirii faptei.
Art. 32. — (1) În cazul în care persoanele sancționate
contravențional au oprit executarea lucrărilor, dar nu s-au
conformat în termen celor dispuse prin procesul-verbal de
constatare a contravenției, potrivit prevederilor art. 28 alin. (1),
organul care a aplicat sancțiunea va sesiza instanțele
judecătorești pentru a dispune, după caz:
a) încadrarea lucrărilor în prevederile autorizației;
b) desființarea construcțiilor realizate nelegal.
(2) În cazul admiterii cererii, instanța va stabili
termenele limită de executare a măsurilor prevăzute la
alin. (1).
(3) În cazul nerespectării termenelor limită stabilite,
măsurile dispuse de instanță, în conformitate cu prevederile
alin. (2), se vor duce la îndeplinire prin grija primarului, cu

sprijinul organelor de poliție, cheltuielile urmând să fie
suportate de către persoanele vinovate.
(4) În situațiile prevăzute la art. 24 organele de control
vor putea cere instanței să dispună, prin hotărârea de
condamnare, măsurile menționate la alin. (1). Organele de
control pot cere organelor de urmărire penală sesizate și,
după caz, instanței să dispună ca măsură provizorie, pe tot
parcursul procesului penal, oprirea executării lucrărilor.
(5) Persoanele care au beneficiat de subvenție pentru
construirea unei locuințe și pentru care s-a dispus măsura
prevăzută la alin. (1) lit. b) vor restitui subvențiile primite,
cu plata dobânzilor legale pentru perioada în care le-au
folosit.
Art. 33. — (1) Prin derogare de la prevederile art. 32,
construcțiile executate fără autorizație de construire pe
terenuri aparținând domeniului public sau privat al statului,
al județelor, orașelor sau comunelor vor putea fi desființate
pe cale administrativă de către autoritatea administrației
publice locale competentă, fără sesizarea instanțelor
judecătorești și pe cheltuiala contravenientului.
(2) Pentru realizarea prevederilor alin. (1) consiliile
locale comunale, orășenești, municipale ori județene, după
caz, pot contracta efectuarea acestor servicii cu societăți
comerciale, în condițiile legii.
Art. 34. — (1) Studiile de teren și documentațiile
elaborate pentru realizarea investițiilor de orice fel, a
elementelor de infrastructură, de gospodărie comunală,
precum și a lucrărilor de amenajare a teritoriului și de
urbanism — studii și proiecte de sistematizare elaborate
înainte de 1990 la comanda fostelor consilii populare sau a
altor instituții ale statului — sunt și rămân proprietate
publică a județului sau a municipiului București.
(2) În înțelesul prezentei legi, prin studiile și
documentațiile menționate la alin. (1) se înțelege
exemplarul-martor compus din piesele scrise: tema de
proiectare, memorii generale și pe specialități, breviare de
calcul, avizele și acordurile obținute, precum și piesele
desenate.
(3) Arhivele cuprinzând studiile și documentațiile
menționate la alin. (1), intrate, la constituire, în patrimoniul
societăților comerciale înființate pe structura fostelor unități
de proiectare județene și din municipiul București, se
gestionează, potrivit legii, de către consiliile județene,
respectiv de Primăria Municipiului București.
(4) Inventarierea arhivelor se face de către comisii
constituite în acest scop prin hotărâri ale consiliilor
județene, respectiv ale Consiliului General al Municipiului
București.
(5) Refuzul inventarierii și/sau al predării studiilor și
documentațiilor se sancționează potrivit prevederilor Legii
Arhivelor Naționale nr. 16/1996, cu modificările ulterioare.
(6) În situația refuzului predării arhivelor, consiliile
județene și/sau Primăria Municipiului București, după caz,
se vor adresa instanțelor judecătorești, care vor soluționa
cererile în procedură de urgență, potrivit legii. Acțiunea în
instanță este scutită de taxa de timbru.
(7) Accesul persoanelor fizice sau al reprezentanților
persoanelor juridice la arhivele cuprinzând documentațiile
prevăzute la alin. (1), precum și la documentațiile de
urbanism elaborate ulterior acestora și gestionate de
administrațiile publice locale, în vederea întocmirii
documentațiilor de execuție, se stabilește prin hotărâre a

MONITORUL OFICIAL AL ROMÂNIEI, PARTEA I, Nr. 933/13.X.2004
consiliului județean, respectiv a Consiliului General al
Municipiului București.
Art. 35. — (1) În condițiile prezentei legi, descrierea
faptei ce constituie contravenție se face cu indicarea
locului, datei și orei constatării, în conformitate cu
dispozițiile art. 31.
(2) Împotriva procesului-verbal de constatare și
sancționare a contravenției se poate face plângere în
termen de 15 zile de la data înmânării sau comunicării
acestuia. Plângerea suspendă executarea sancțiunii
amenzii, dar nu suspendă măsura de oprire a executării
lucrărilor, dispusă o dată cu aplicarea sancțiunii
contravenționale, în condițiile art. 28 alin. (1) și ale art. 29
alin. (2).
(3) În măsura în care prin prezenta lege nu se dispune
altfel, sunt aplicabile prevederile Ordonanței Guvernului
nr. 2/2001 privind regimul juridic al contravențiilor, aprobată
cu modificări și completări prin Legea nr. 180/2002, cu
modificările ulterioare, cu excepția dispozițiilor art. 28 și 29.*)
CAPITOLUL IV
Dispoziții finale și tranzitorii
Art. 36. — (1) Persoanele fizice și juridice, care
beneficiază de teren în condițiile prezentei legi, sunt
obligate să solicite emiterea autorizației de construire și să
înceapă construcția în termen de cel mult un an de la
data obținerii actului de concesionare a terenului.
(2) În caz de încălcare a obligației prevăzute la alin. (1)
concesionarea își pierde valabilitatea.
Art. 37. — (1) Persoanele fizice și juridice care
realizează lucrări de construcții în condițiile prezentei legi
au obligația de a executa integral lucrările până la
termenul prevăzut în autorizație.
(2) Lucrările de construcții autorizate se consideră
finalizate dacă s-au realizat toate elementele prevăzute în
autorizație și dacă s-a efectuat recepția la terminarea
lucrărilor, în condițiile legii, emiterea autorizației de
funcționare fiind condiționată de existența procesului-verbal
de recepție. Efectuarea recepției la terminarea lucrărilor
este obligatorie și în situația realizării lucrărilor în regie
proprie.
(3) La terminarea lucrărilor, beneficiarul autorizației de
construire are obligația să regularizeze taxa pentru
autorizația de construire, potrivit legii.
(4) O dată cu regularizarea taxei prevăzute la alin. (3),
beneficiarii autorizațiilor de construire vor regulariza și
celelalte cote prevăzute de lege.
(5) Construcțiile executate fără autorizație de construire
sau cu nerespectarea prevederilor acesteia, precum și cele
care nu au efectuată recepția la terminarea lucrărilor,
potrivit legii, nu se consideră finalizate și nu pot fi
intabulate în cartea funciară. În această situație se aplică
în continuare sancțiunile prevăzute de lege.

9

Art. 38. — (1) Sunt de utilitate publică lucrările privind
construcțiile care nu mai pot fi finalizate conform
prevederilor autorizației de construire, inclusiv terenurile
aferente acestora.
(2) În vederea realizării lucrărilor prevăzute la alin. (1),
autoritatea administrației publice locale pe teritoriul căreia
se află construcțiile va aplica prevederile Legii nr. 33/1994
privind exproprierea pentru cauză de utilitate publică, iar
imobilele pot fi trecute din proprietatea publică în
proprietatea privată și valorificate, în condițiile legii.
Art. 39. — Toate construcțiile proprietate particulară,
realizate în condițiile prezentei legi, se declară, în vederea
impunerii, la organele financiare teritoriale sau la unitățile
subordonate acestora, după terminarea lor completă și nu
mai târziu de 15 zile de la data expirării termenului
prevăzut în autorizația de construire.
Art. 40. — (1) În cazul când într-o clădire se realizează
mai multe apartamente și suprafețe locative cu altă
destinație, proprietarii acestora dobândesc și o cotă-parte
de proprietate asupra tuturor părților de construcție și
instalații, precum și asupra tuturor dotărilor care, prin
natura lor, nu se pot folosi decât în comun, indiferent de
tronsonul, scara sau etajul la care este situată proprietatea lor.
(2) O dată cu dreptul de proprietate asupra
construcțiilor, în situația celor realizate în clădiri cu mai
multe apartamente, proprietarul dobândește și o cotă-parte
din dreptul de concesiune asupra terenului aparținând
domeniului privat al statului sau al unităților administrativteritoriale.
(3) Cotele-părți prevăzute la alineatele precedente se
determină proporțional cu suprafața construită a locuințelor,
a caselor de vacanță ori a suprafețelor cu altă destinație
din clădire, după caz.
Art. 41. — Dreptul de concesiune asupra terenului se
transmite în caz de succesiune sau de înstrăinare a
construcției pentru a cărei realizare acesta a fost constituit.
În aceleași condiții se transmite și autorizația de construire.
Art. 42. — (1) Autorizația de construire pentru lucrările
de intervenție în scopul asigurării cerințelor de rezistență,
stabilitate și siguranță în exploatare a construcțiilor asupra
cărora au intervenit factori distructivi de origine naturală
sau umană se emite pentru consolidarea întregii construcții.
(2) Emiterea autorizației de construire în vederea
executării lucrărilor de intervenție pentru consolidarea
construcțiilor cu destinația de locuințe, a monumentelor
istorice înscrise în listele oficiale, indiferent de proprietar,
cu excepția celor în care se desfășoară activități
comerciale, precum și a lăcașurilor de cult este scutită de
taxa de autorizare.
Art. 43. — Autorizarea construcțiilor cu caracter militar
se face în condițiile stabilite de Ministerul Transporturilor,
Construcțiilor și Turismului împreună cu ministerele și
celelalte organe de specialitate ale administrației publice
centrale interesate.

*) Art. 35, fost art. 30, modificat prin Legea nr. 453/2001 și Legea nr. 401/2003, era alcătuit din 4 alineate.
Alin. (4), al cărui conținut era: î(4) În măsura în care prin prezenta lege nu se dispune altfel, sunt aplicabile prevederile Legii nr. 32/1968.“,
nu a fost modificat sau abrogat expres prin Legea nr. 401/2003.
Alin. (3) al art. 35, așa cum a fost modificat prin Legea nr. 401/2003, a preluat prevederile alin. (4), însă cu trimitere la Ordonanța Guvernului
nr. 2/2001.
Alin. (4) al art. 35 nu este inclus în forma republicată, aplicarea acestui text încetând o dată cu abrogarea Legii nr. 32/1968 prin Ordonanța
Guvernului nr. 2/2001.

10

MONITORUL OFICIAL AL ROMÂNIEI, PARTEA I, Nr. 933/13.X.2004

Art. 44. — (1) În condițiile prezentei legi, în vederea
realizării unui cadru legislativ unitar privind autorizarea
lucrărilor de construcții, toate reglementările tehnice —
norme, normative, instrucțiuni —, cu aplicabilitate în
domeniul construcțiilor și urbanismului, elaborate de
ministere și de alte organe centrale, se transmit în mod
obligatoriu spre avizare Ministerului Transporturilor,
Construcțiilor și Turismului.
(2) Ministerele și celelalte organe centrale care au
elaborat reglementări tehnice, potrivit prevederilor alin. (1),
au obligația de a le transmite Ministerului Transporturilor,
Construcțiilor și Turismului, în vederea avizării în termen de
30 de zile de la data publicării prezentei legi, sub
sancțiunea încetării aplicabilității acestora.
Art. 45. — (1) În termen de 60 de zile de la publicarea
prezentei legi, consiliile județene, Consiliul General al
Municipiului București, precum și consiliile locale
municipale, orășenești și ale sectoarelor municipiului
București vor organiza, în cadrul aparatului propriu, structuri
de specialitate pentru îndeplinirea atribuțiilor aflate în
responsabilitatea arhitectului-șef, funcționar public cu funcție
de conducere, șeful compartimentului/structurii de
specialitate, cu atribuții în domeniul urbanismului, amenajării
teritoriului și autorizării executării lucrărilor de construcții, și
pentru:
a) avizarea documentațiilor de amenajare a teritoriului și
urbanism, precum și eliberarea certificatelor de urbanism;
b) obținerea avizelor solicitate prin certificatul de
urbanism, necesare în vederea emiterii acordului unic;
c)
întocmirea
construire/desființare;

și

eliberarea

autorizației

de

d) organizarea și exercitarea controlului propriu privind
disciplina în construcții.
(2) Consiliul local al comunei poate organiza structuri de
specialitate la nivelul aparatului propriu, în condițiile
prevăzute la alin. (1), în baza unei hotărâri adoptate în
acest sens.
(3) Structurile de specialitate constituite în cadrul
consiliilor județene acordă asistență tehnică de specialitate,
analizează și avizează documentațiile depuse pentru
certificatele de urbanism și autorizațiile de construire din
competența de emitere a primarilor comunelor care nu au
constituite structuri de specialitate, în condițiile prevederilor
alin. (2) și ale art. 4 alin. (1) lit. d), la cererea acestora.
(4) În cazul în care, din cauza lipsei de specialiști, nu
se pot constitui structurile de specialitate prevăzute la
alin. (1) la nivelul orașelor sau al municipiilor se vor aplica
în mod corespunzător prevederile alin. (3).
(5) Funcția de arhitect-șef, prevăzută la alin. (1), se
înscrie în nomenclatorul funcțiilor de conducere din cadrul
aparatului propriu al consiliilor județene și locale și se
echivalează după cum urmează:
a) șef de departament sau director general, pentru
arhitectul-șef al municipiului București, respectiv pentru

arhitectul-șef al județului, arhitecții-șefi ai municipiilor,
precum și ai sectoarelor municipiului București;
b) șef serviciu, pentru arhitecții-șefi ai orașelor;
c) șef birou, pentru persoanele cu responsabilitate în
domeniul amenajării teritoriului, urbanismului și al autorizării
executării lucrărilor de construcții din cadrul primăriilor de
comună, șefi ai structurilor de specialitate organizate la
nivelul acestora, în condițiile prevăzute la alin. (2).
(6) Pentru constituirea băncii de date, toți posesorii de
rețele tehnico-edilitare supra- și subterane sunt obligați ca,
în termen de 60 de zile de la intrarea în vigoare a
prezentei legi, să transmită administrației publice județene
și a municipiului București planurile cadastrale cuprinzând
traseele rețelelor existente pe teritoriul județului și al
localităților, respectiv al municipiului București.
Art. 46. — Prin hotărâre a Guvernului, în termen de
30 de zile de la data intrării în vigoare a prezentei legi, se
constituie Comisia Interministerială pentru Zone Construite
Protejate, pentru emiterea avizului comun al Ministerului
Culturii și Cultelor și al Ministerului Transporturilor,
Construcțiilor și Turismului, prevăzut la art. 10 alin. (1)
lit. a) și la art. 15 lit. f).
Art. 47. — Anexa nr. 1 privind conținutul-cadru al
proiectului pentru autorizarea lucrărilor de construcții și
anexa nr. 2 privind definirea unor termeni de specialitate
utilizați în cuprinsul legii fac parte integrantă din prezenta
lege.
Art. 48. — Pe data intrării în vigoare a prezentei legi,
Legea nr. 4/1973 privind dezvoltarea construcției de
locuințe și vânzarea de locuințe din fondul de stat către
populație, publicată în Buletinul Oficial nr. 46 din 31 martie
1973, Hotărârea Consiliului de Miniștri nr. 880 din 16 iulie
1973 pentru stabilirea măsurilor de executare a dispozițiilor
Legii nr. 4/1973 privind dezvoltarea construcției de locuințe,
vânzarea de locuințe din fondul de stat către populație și
construirea de case de odihnă proprietate personală,
publicată în Buletinul Oficial nr. 108 din 20 iulie 1973,
Decretul nr. 144/1958 privind reglementarea eliberării
autorizațiilor de construire, reparare și desființare a
construcțiilor, precum și a celor referitoare la înstrăinările și
împărțelile terenurilor cu sau fără construcții, publicat în
Buletinul Oficial nr. 15 din 29 martie 1958, Decretul
nr. 545/1958 privind reglementarea amplasării construcțiilor,
precum și a trecerii în proprietatea statului a terenurilor și
construcțiilor necesare efectuării unor lucrări sau unor
acțiuni de interes de stat, publicat în Buletinul Oficial
nr. 41 din 30 decembrie 1958, Hotărârea Consiliului de
Miniștri nr. 2.490/1969 privind stabilirea și sancționarea
contravențiilor la normele privind amplasarea și autorizarea
construirii, reparării și desființării construcțiilor și a altor
lucrări, publicată în Buletinul Oficial nr. 158 din
31 decembrie 1969, precum și orice alte dispoziții contrare
prezentei legi se abrogă.

MONITORUL OFICIAL AL ROMÂNIEI, PARTEA I, Nr. 933/13.X.2004

11
ANEXA Nr. 1

CONȚINUTUL-CADRU
al proiectului pentru autorizarea executării lucrărilor de construcții
Proiectul pentru autorizarea executării lucrărilor de
construcții se elaborează de proiectanți autorizați, persoane
fizice sau juridice, în condițiile prevederilor art. 9 din
prezenta lege, și este extras din proiectul tehnic întocmit
conform prevederilor legale în vigoare, în concordanță cu
cerințele certificatului de urbanism, cu conținutul avizelor și
al acordurilor cerute prin acesta.
Proiectul pentru autorizarea executării lucrărilor de
construcții se întocmește pentru:
— autorizarea executării lucrărilor de construire — P.A.C.;
— autorizarea executării lucrărilor de desființare — P.A.D.;
— autorizarea executării organizării lucrărilor — P.O.E.
Conținutul-cadru al proiectului pentru autorizarea
executării lucrărilor de construcții cuprinde opisul pieselor
scrise și desenate, necesar a fi prezentate spre autorizare.
În situații cu totul excepționale, în funcție de
complexitatea investiției supuse autorizării, structurile de
specialitate constituite potrivit prezentei legi vor putea cere
prin certificatul de urbanism și alte elemente tehnice cu rol
de precizare suplimentară, care să fie cuprinse în cadrul
Proiectului pentru autorizarea executării lucrărilor de
construcții — P.A.C./P.A.D.
A. Proiectul pentru autorizarea executării lucrărilor de
construire — P.A.C.
I. Piese scrise
1. Lista și semnăturile proiectanților
Se completează cu numele în clar și calitatea
proiectanților, precum și cu partea din proiect pentru care
răspund.
2. Memoriu
2.1. Date generale:
Descrierea lucrărilor care fac obiectul proiectului pentru
autorizarea lucrărilor de construcții, făcându-se referiri la:
— amplasamentul, topografia acestuia, trasarea
lucrărilor;
— clima și fenomenele naturale specifice;
— geologia și seismicitatea;
— categoria de importanță a obiectivului.
2.2. Memorii pe specialități
Descrierea lucrărilor de:
— arhitectură;
— structură;
— instalații;
— dotări și instalații tehnologice, după caz;
— amenajări exterioare și sistematizare verticală.
2.3. Date și indici care caracterizează investiția
proiectată, cuprinși în anexa la cererea pentru autorizare:
— suprafețele — construită desfășurată, construită la sol
și utilă;
— înălțimile clădirilor și numărul de niveluri;
— volumul construcțiilor;
— procentul de ocupare a terenului — P.O.T.;
— coeficientul de utilizare a terenului — C.U.T.
2.4. Devizul general al lucrărilor, întocmit în conformitate
cu prevederile legale în vigoare
2.5. Anexe la memoriu

2.5.1. Studiul geotehnic
2.5.2. Referatele de verificare a proiectului, în conformitate
cu legislația în vigoare privind calitatea în construcții,
întocmite de verificatori atestați de Ministerul Transporturilor,
Construcțiilor și Turismului și agreați de investitor.
2.5.3. Fișe tehnice necesare obținerii avizelor în vederea
emiterii acordului unic din competența emitentului
autorizației, potrivit legii, cerute prin certificatul de urbanism.
2.5.4. Documentațiile specifice necesare pentru
obținerea, prin grija emitentului autorizației, a avizelor și
acordurilor privind prevenirea și stingerea incendiilor,
apărarea civilă, protecția mediului și a sănătății populației.
2.5.5. Avize specifice cerute prin certificatul de urbanism,
ca urmare a condițiilor speciale de amplasament sau a
funcționalității investiției, obținute în prealabil de solicitant —
avizul Ministerului Transporturilor, Construcțiilor și Turismului,
Ministerului Culturii și Cultelor, Ministerului Apărării
Naționale, Ministerului Administrației și Internelor, Serviciului
Român de Informații, al altor organisme ale administrației
centrale sau ale serviciilor descentralizate ale acestora,
după caz, conform reglementărilor legale în vigoare.
2.5.6. Acordul vecinilor, conform prevederilor legale în
vigoare, exprimat în formă autentică, pentru construcțiile
noi, amplasate adiacent construcțiilor existente sau în
imediata lor vecinătate — și numai dacă sunt necesare
măsuri de intervenție pentru protejarea acestora —, pentru
lucrări de construcții necesare în vederea schimbării
destinației în clădiri existente, precum și în cazul amplasării
de construcții cu altă destinație decât cea a clădirilor
învecinate.
II. Piese desenate
1. Planuri generale
1.1. Plan de încadrare în teritoriu
— planșă pe suport topografic vizat de oficiul județean
de cadastru, geodezie și cartografie*), întocmită la scările
1:10.000, 1:5.000, 1:2.000 sau 1:1.000, după caz
1.2. Plan de situație
— privind amplasarea obiectivelor investiției — planșă
pe suport topografic vizat de oficiul județean de cadastru,
geodezie și cartografie, întocmită la scările 1:2.000,
1:1.000, 1:500, 1:200 sau 1:100, după caz, prin care se
precizează:
• parcela cadastrală pentru care a fost emis certificatul
de urbanism, descrisă prin totalitatea elementelor topografice determinante pentru suprafața, lungimea laturilor,
unghiuri, inclusiv poziția și înălțimea la coamă a calcanelor
limitrofe, precum și poziția reperelor fixe și mobile de
trasare;
• amplasarea tuturor construcțiilor care se vor menține,
se vor desființa sau se vor construi;
• cotele construcțiilor proiectate și menținute, pe cele trei
dimensiuni (cotele ±0,00; cote de nivel; distanțe de
amplasare; axe; cotele trotuarelor, aleilor, platformelor etc.);
• denumirile și destinațiile fiecărui corp de construcție;

*) Conform art. 3 din Legea cadastrului și a publicității imobiliare nr. 7/1996, astfel cum a fost modificat prin Ordonanța de urgență a
Guvernului nr. 41/2004, publicată în Monitorul Oficial al României, Partea I, nr. 509 din 7 iunie 2004, s-a înființat Agenția Națională de Cadastru și
Publicitate Imobiliară în subordinea Ministerului Administrației și Internelor, prin reorganizarea Oficiului Național de Cadastru, Geodezie și Cartografie, iar
oficiile județene de cadastru, geodezie și cartografie și al municipiului București s-au reorganizat în oficii de cadastru și publicitate imobiliară la nivelul
fiecărui județ și în municipiul București.
Agenția Națională de Cadastru și Publicitate Imobiliară a fost organizată și funcționează în temeiul Hotărârii Guvernului nr. 1.210/2004,
publicată în Monitorul Oficial al României, Partea I, nr. 718 din 9 august 2004.

12

MONITORUL OFICIAL AL ROMÂNIEI, PARTEA I, Nr. 933/13.X.2004

• sistematizarea pe verticală a terenului și modul de
scurgere a apelor pluviale;
• accesele pietonale și carosabile din incintă și clădiri,
plantațiile prevăzute.
1.3. Planul privind construcțiile subterane
Va cuprinde amplasarea acestora, în special a rețelelor
de utilități urbane din zona amplasamentului: trasee,
dimensiuni, cote de nivel privind poziționarea căminelor —
radier și capac —, și va fi redactat la scara 1:500.
În cazul lipsei unor rețele publice de echipare tehnicoedilitară se vor indica instalațiile proprii prevăzute prin
proiect, în special cele pentru alimentare cu apă și
canalizare.
2. Planșe pe specialități
2.1. Arhitectură
Piesele desenate de arhitectură vor cuprinde planșele
principale privind arhitectura fiecărui obiect, redactate la
scara 1:50 sau 1:100, după cum urmează:
— planurile cotate ale tuturor nivelurilor subterane și
supraterane, cu indicarea funcțiunilor, dimensiunilor și a
suprafețelor;
— planurile acoperișurilor — terasă sau șarpantă —, cu
indicarea pantelor de scurgere a apelor meteorice și a
modului de colectare a acestora, inclusiv indicarea
materialelor din care se execută învelitorile;
— secțiuni caracteristice — în special pe linia de cea
mai mare pantă, acolo unde este cazul —, care să
cuprindă cota ±0,00, cotele tuturor nivelurilor, înălțimile
determinante ale acoperișului — cotele la coamă și la
cornișă —, fundațiile clădirilor învecinate la care se alătură
construcțiile proiectate;
— toate fațadele, cu indicarea materialelor și finisajelor,
inclusiv culorile, cotate și cu indicarea racordării la nivelul
terenului amenajat;
— în situația integrării construcțiilor într-un front existent,
se va prezenta și desfășurarea stradală prin care se va
arăta modul de integrare a acestora în țesutul urban
existent.
2.2. Structura
2.2.1. Planul fundațiilor
Se redactează la scara 1:50 și va releva:
— modul de respectare a condițiilor din studiul
geotehnic;
— măsurile de protejare a fundațiilor clădirilor
învecinate, la care se alătură construcțiile proiectate.
2.2.2. Detalii de fundații
2.2.3. Proiect de structură complet
Se prezintă pentru construcții cu mai multe subsoluri și
cel puțin 10 niveluri.
2.3. Instalații
2.3.1. Schemele instalațiilor
Se prezintă parametrii principali și schemele funcționale
ale instalațiilor proiectate.
2.4. Dotări și instalații tehnologice
În situația în care investiția urmează să funcționeze pe
baza unor dotări și instalații tehnologice, determinante

pentru configurația planimetrică a construcțiilor, se vor
prezenta:
2.4.1. Desene de ansamblu
2.4.2. Scheme ale fluxului tehnologic
Fiecare planșă prezentată în cadrul secțiunii II îPiese
desenate“ va avea în partea dreaptă jos un cartuș, care
va cuprinde: numele firmei sau al proiectantului elaborator,
numărul de înmatriculare sau numărul autorizației, după
caz, titlul proiectului și al planșei, numărul proiectului și al
planșei, data elaborării, numele, calitatea și semnătura
elaboratorilor și ale șefului de proiect.
B. Proiectul pentru autorizarea executării lucrărilor de
desființare — P.A.D.
I. Piese scrise
1. Lista și semnăturile proiectanților
Se completează cu numele în clar și calitatea
proiectanților, precum și cu partea din proiect pentru care
răspund.
2. Memoriu
2.1. Date generale
Descrierea construcției care urmează să fie desființată:
— scurt istoric: anul edificării, meșteri cunoscuți, alte
date caracteristice;
— descrierea structurii, a materialelor constituente, a
stilului arhitectonic;
— menționarea și descrierea elementelor patrimoniale
sau decorative care urmează a se preleva;
— fotografii color — format 9 x 12 cm — ale tuturor
fațadelor, iar acolo unde este cazul se vor prezenta
desfășurări rezultate din asamblarea mai multor fotografii;
— descrierea lucrărilor care fac obiectul proiectului
pentru autorizarea lucrărilor de desființare.
2.2. Fișe tehnice cuprinzând elementele de aviz
necesare emiterii acordului unic, obținute prin grija
emitentului autorizației și cerute prin certificatul de
urbanism.
II. Piese desenate
1. Plan de încadrare în teritoriu
— planșă pe suport topografic vizat de oficiul județean
de cadastru, geodezie și cartografie, întocmită la scările
1:10.000, 1:5.000, 1:2.000 sau 1:1.000, după caz.
2. Plan de situație a imobilelor
— planșă pe suport topografic vizat de oficiul județean
de cadastru, geodezie și cartografie, întocmită la scările
1:2.000, 1:1.000, 1:500, 1:200 sau 1:100, după caz, prin
care se precizează:
• parcela cadastrală pentru care a fost emis certificatul
de urbanism;
• amplasarea tuturor construcțiilor care se vor menține
sau se vor desființa;
• modul de amenajare a terenului după desființarea
construcțiilor;
• sistematizarea pe verticală a terenului și modul de
scurgere a apelor pluviale;
• plantațiile existente și care se mențin după desființare.
Pe planșă se vor indica în mod distinct elementele
existente, cele care se desființează și cele propuse — plan
de situație, construcții noi sau umpluturi de pământ,
plantații etc., după caz.

MONITORUL OFICIAL AL ROMÂNIEI, PARTEA I, Nr. 933/13.X.2004
3. Planul privind construcțiile subterane
Va cuprinde amplasarea acestora, în special a rețelelor
de utilități urbane din zona amplasamentului: trasee,
dimensiuni, cote de nivel privind poziționarea căminelor —
radier și capac —, și va fi redactat la scara 1:500.
În cazul lipsei unor rețele publice de echipare tehnicoedilitară se vor indica instalațiile proprii, în special cele
pentru alimentare cu apă și canalizare.
4. Releveul construcțiilor care urmează să fie
desființate
Planșele se vor redacta la o scară convenabilă —
1:100 sau 1:50 — care să permită evidențierea spațiilor și
a funcțiunilor existente, cu indicarea cotelor, suprafețelor și
a materialelor existente:
— planurile tuturor nivelurilor și planul acoperișului;
— principalele secțiuni: transversală, longitudinală, alte
secțiuni caracteristice, după caz;
— toate fațadele.
În situația în care desființarea necesită operațiuni
tehnice complexe, se va prezenta și proiectul de
organizare a lucrărilor.
Fiecare planșă prezentată în cadrul secțiunii II îPiese
desenate“ va avea în partea dreaptă jos un cartuș care va
cuprinde: numele firmei sau al proiectantului elaborator,
numărul de înmatriculare sau numărul autorizației, după
caz, titlul proiectului și al planșei, numărul proiectului și al
planșei, data elaborării, numele, calitatea și semnătura
elaboratorilor și ale șefului de proiect.
C. Proiectul de organizare a execuției lucrărilor —
P.O.E.
Proiectul de organizare a execuției lucrărilor — P.O.E. —
este necesar în toate cazurile în care se realizează o
investiție. În situația în care acesta nu se prezintă
împreună cu proiectul pentru autorizarea executării lucrărilor
de construcții, se va obține o autorizație de construire
separată de cea pentru investiția propriu-zisă.
Proiectul de organizare a execuției lucrărilor trebuie să
cuprindă descrierea tuturor lucrărilor provizorii pregătitoare
și necesare în vederea asigurării tehnologiei de execuție a
investiției, atât pe terenul aferent investiției, cât și pe
spațiile ocupate temporar în afara acestuia, inclusiv cele de
pe domeniul public, după cum urmează:

13

I. Piese scrise
1. Lista și semnăturile proiectanților
Se completează cu numele în clar și calitatea
proiectanților, precum și cu partea din proiect pentru care
răspund.
2. Memoriu
Acesta va cuprinde:
— descrierea lucrărilor provizorii: organizarea incintei,
modul de amplasare a construcțiilor, amenajărilor și
depozitelor de materiale;
— asigurarea și procurarea de materiale și
echipamente;
— asigurarea racordării provizorii la rețeaua de utilități
urbane din zona amplasamentului;
— precizări cu privire la accese și împrejmuiri;
— precizări privind protecția muncii.
Elementele tehnice de avizare privind racordarea
provizorie la utilitățile urbane din zonă, necesare în
vederea obținerii acordului unic, se vor prezenta în cadrul
fișelor tehnice întocmite în Proiectul pentru autorizarea
executării lucrărilor de construcții — P.A.C. sau P.A.D.,
după caz.
II. Piese desenate
Plan general
a) la lucrările de mai mare amploare se redactează o
planșă realizată conform planului de situație privind
amplasarea
obiectivelor
investiției,
cuprinzând
amplasamentul investiției și toate amenajările și construcțiile
provizorii necesare realizării acesteia;
b) la lucrările de mai mică amploare elementele de
organizare a execuției lucrărilor vor putea fi prezentate și
în planul de situație privind amplasarea obiectivelor
investiției al proiectului pentru autorizarea executării
lucrărilor de construcții.
Fiecare planșă prezentată în cadrul secțiunii II îPiese
desenate“ va avea în partea dreaptă jos un cartuș, care
va cuprinde: numele firmei sau al proiectantului elaborator,
numărul de înmatriculare sau numărul autorizației, după
caz, titlul proiectului și al planșei, numărul proiectului și al
planșei, data elaborării, numele, calitatea și semnătura
elaboratorilor și ale șefului de proiect.
ANEXA Nr. 2

DEFINIREA
unor termeni de specialitate utilizați în cuprinsul legii
• Acord unic
Documentul cu valoare de aviz conform, necesar pentru
elaborarea și emiterea autorizației de construire/desființare,
întocmit în baza concluziilor și propunerilor rezultate ca
urmare a examinării și aprobării documentațiilor tehnice
depuse în vederea autorizării, însumând condițiile și
recomandările formulate prin:
a) avizele și acordurile pentru utilități urbane privind
racordarea obiectivului și a organizării execuției lucrărilor la
rețelele de utilități urbane (apă/canal, electricitate, gaze,
termoficare, telecomunicații, salubritate, transport urban);

b) avizele și acordurile specifice privind prevenirea și
stingerea incendiilor, apărarea civilă, protecția mediului și a
sănătății populației.
Acordul unic se elaborează de structurile de specialitate
constituite sub autoritatea administrației publice locale, în
condițiile prevederilor art. 5 alin. (1).
• Autorizația de construire/desființare
Actul de autoritate al administrației publice locale —
consilii județene și consilii locale municipale, orășenești și
comunale —, pe baza căruia se pot realiza lucrări de
construcții.

14

MONITORUL OFICIAL AL ROMÂNIEI, PARTEA I, Nr. 933/13.X.2004

Procedura
de
emitere
a
autorizației
de
construire/desființare este reglementată prin prezenta lege
și prin normele metodologice elaborate de Ministerul
Transporturilor, Construcțiilor și Turismului.
• Anexe gospodărești
Construcțiile cu caracter definitiv sau provizoriu, menite
să adăpostească activități specifice, complementare
funcțiunii de locuire, care, prin amplasarea în vecinătatea
locuinței, alcătuiesc împreună cu aceasta o unitate
funcțională distinctă.
În categoria anexelor gospodărești, de regulă în mediul
rural, sunt cuprinse: bucătării de vară, grajduri pentru
animale mari, pătule, magazii, depozite și altele asemenea.
În mod similar, sunt asimilabile noțiunii de anexe
gospodărești și garajele, serele, piscinele și altele
asemenea.
• Anexe gospodărești ale exploatațiilor agricole
Construcțiile situate în zone izolate în extravilan și
îndepărtate de localitatea de reședință a lucrătorilor agricoli,
menite să adăpostească mașini agricole, utilaje, mici
ateliere, scule, alte bunuri ale acestora, inclusiv animale,
precum și spații pentru cazare temporară pe timpul
campaniilor agricole.
• Avizare/aprobare
Avizare — procedura de analiză și de exprimare a
punctului de vedere al unei comisii tehnice din structura
ministerelor, a administrației publice locale ori a altor
organisme centrale sau teritoriale interesate, având ca
obiect analiza soluțiilor funcționale, a indicatorilor tehnicoeconomici și sociali ori a altor elemente prezentate prin
documentațiile de amenajare a teritoriului și urbanism sau
prin proiectul pentru autorizarea execuției lucrărilor de
construcții — extras din proiectul tehnic (P.Th.) pe baza
căruia se vor executa lucrările.
Avizarea se concretizează printr-un act (aviz favorabil
sau nefavorabil) care are caracter tehnic de obligativitate.
Aprobare — opțiunea forului deliberativ al autorității
competente de însușire a propunerilor din documentațiile
prezentate și susținute de avizele tehnice favorabile,
prealabil emise. Prin actul de aprobare se conferă
documentațiilor putere de aplicare, constituindu-se astfel ca
temei juridic în vederea realizării programelor de dezvoltare
teritorială și urbanistică, precum și al autorizării lucrărilor de
execuție a obiectivelor de investiții.
• Clădiri de importanță redusă
Construcții cu funcții obișnuite, cu un grad de risc
scăzut, care afectează un număr redus de oameni:
a) clădiri de locuit cu S+P+1E, cu maximum
6 apartamente, inclusiv anexele gospodărești ale acestora;
b) clădiri pentru învățământ cu cel mult 4 unități
funcționale;
c) dispensare comunale fără staționar;
d) sedii administrative în mediul rural: primării, posturi
de poliție, cooperative de credit rural, biblioteci, oficii
poștale și altele asemenea;
e) clădiri pentru comerț și alimentație publică, cu o
suprafață de până la 200 m2 și cu deschideri până la
6 m;

f) hale și ateliere pentru activități meșteșugărești care
nu generează vibrații, cu o suprafață de până la 200 m2 și
deschideri până la 6 m;
g) dependințe și anexe gospodărești: garaje, bucătării
de vară, grajduri, șuri și altele asemenea;
h) construcții cu caracter provizoriu.
• Construcții cu caracter provizoriu
Construcțiile autorizate ca atare, indiferent de natura
materialelor utilizate, care, prin specificul funcțiunii
adăpostite ori datorită cerințelor urbanistice impuse de
autoritatea publică, au o durată de existență limitată,
precizată și prin autorizația de construire.
De regulă, construcțiile cu caracter provizoriu se
realizează din materiale și alcătuiri care permit demontarea
rapidă în vederea aducerii terenului la starea inițială
(confecții metalice, piese de cherestea, materiale plastice
ori altele asemenea) și sunt de dimensiuni reduse. Din
categoria construcțiilor cu caracter provizoriu fac parte:
chioșcuri, tonete, cabine, locuri de expunere situate pe
căile și în spațiile publice, corpuri și panouri de afișaj,
firme și reclame, copertine, pergole ori altele asemenea. În
sensul prezentei legi realizarea construcțiilor provizorii se
autorizează în aceleași condiții în care se autorizează
construcțiile definitive.
• Construcții speciale
Construcțiile cu caracter militar care se autorizează în
condițiile prevăzute la art. 43.
• Documentațiile de amenajare a teritoriului și de
urbanism
Ansamblurile de documente scrise și desenate,
referitoare la un teritoriu definit, prin care se analizează
situația existentă și se stabilesc obiectivele, acțiunile și
măsurile de dezvoltare pe o perioadă determinată.
Structura documentațiilor de amenajare a teritoriului și
de urbanism cuprinde:
a) planurile de amenajare a teritoriului;
b) planurile urbanistice;
c) regulamentele locale de urbanism.
Definirea și conținutul-cadru al documentațiilor de
amenajare a teritoriului și de urbanism se fac prin legea
amenajării teritoriului și urbanismului.
• Drept de execuție a lucrărilor de construcții
Dreptul real sau, după caz, dreptul de creanță privind
imobilul, care conferă titularului dreptul de a obține, potrivit
legii, din partea autorității competente, autorizația de
construire sau de desființare. Dovada dreptului asupra
imobilului se face prin actul, denumit titlu, prin care se
atestă dreptul de proprietate (precum contractul de
vânzare-cumpărare, de schimb, de donație, certificatul de
moștenitor, actul administrativ de restituire, hotărâre
judecătorească) sau printr-un contract de concesiune,
contract de cesiune, contract de comodat. Emiterea
autorizației de construire în baza unui contract de închiriere
se poate face numai pentru construcții cu caracter
provizoriu și cu acordul expres al proprietarului de drept.
• Firma
Elementul constructiv aplicabil pe clădire sau
independent, pe care se inscripționează date de identificare
a unei instituții publice, societăți comerciale, fundații,

MONITORUL OFICIAL AL ROMÂNIEI, PARTEA I, Nr. 933/13.X.2004
denumirea comercială, obiectul de activitate sau orice alt
text specific, sub care o persoană fizică sau juridică își
exercită activitatea într-o clădire sau într-o incintă.
• Instalații aferente construcțiilor
Totalitatea conductelor și echipamentelor care asigură
utilitățile necesare funcționării construcțiilor, situate în
interiorul limitei de proprietate, de la branșament/racord
(inclusiv) la utilizatori, indiferent dacă acestea sunt sau nu
încorporate în construcție. Instalațiile aferente construcțiilor
se autorizează împreună cu acestea sau, după caz,
separat.
• Intravilanul localității
Teritoriul care constituie o localitate se determină prin
Planul urbanistic general (PUG) și cuprinde ansamblul
terenurilor de orice fel, cu/fără construcții, organizate și
delimitate ca trupuri independente, plantate, aflate
permanent sub ape, aflate în circuitul agricol sau având o
altă destinație, înăuntrul căruia este permisă realizarea de
construcții, în condițiile legii.
Intravilanul se poate dezvolta prin extinderea în
extravilan numai pe bază de planuri urbanistice zonale
(PUZ), legal aprobate, integrându-se ulterior în Planul
urbanistic general (PUG) al localității.
• Extravilanul localității
Teritoriul cuprins între limita intravilanului și limita
administrativ-teritorială a unității de bază (municipiu, oraș,
comună), înăuntrul căruia autorizarea executării lucrărilor de
construcții este restricționată, în condițiile prezentei legi.
• Împrejmuiri
Construcțiile definitive sau provizorii, cu rolul de a
delimita suprafețe, arii sau parcele asupra cărora există
forme de proprietate, executate pentru protecție împotriva
intruziunilor, realizate din diferite materiale — beton,
cărămidă, piatră, lemn, metal, inclusiv sârmă ghimpată
întinsă pe bulumaci —, ori prin planții specifice.
• Lucrări de construcții
Operațiunile specifice prin care:
— se realizează construcții de orice fel — civile,
industriale, agrozootehnice, edilitare subterane și aeriene,
căi de comunicații, lucrări inginerești, de artă etc.;
— se desființează astfel de construcții prin demolare,
dezmembrare, dinamitare etc.
• Lucrări de modificare
Lucrări de intervenții asupra elementelor constructive,
structurale și/sau nestructurale, având ca efect modificarea
(totală sau în parte) a acestora, privind:
— modificarea planimetriei interioare sau exterioare;
— modificarea volumetriei.
În toate cazurile este necesară emiterea unei autorizații
de construire, cu respectarea prevederilor legale privind
calitatea în construcții pentru care legea prevede emiterea
autorizației de construire.
• Lucrări specifice la căile de comunicație, care nu
necesită autorizație de construire
Lucrările de întreținere care nu necesită proiect și deviz
general, constând dintr-un complex de lucrări care se
execută în mod permanent, în vederea menținerii
construcțiilor-instalațiilor în condiții tehnice corespunzătoare

15

desfășurării continue, confortabile și în deplină siguranță a
circulației, la nivelul traficului maxim.
• Mobilier urban
Elementele funcționale și/sau decorative amplasate în
spațiile publice care, prin alcătuire, aspect, amplasare,
conferă personalitate aparte zonei sau localității. Prin
natura lor piesele de mobilier urban sunt asimilate
construcțiilor dacă amplasarea lor se face prin legare
constructivă la sol (fundații platforme de beton, racorduri la
utilități urbane, cu excepția energiei electrice), necesitând
emiterea autorizației de construire. Fac parte din categoria
mobilier urban: jardiniere, lampadare, bănci, bazine, pavaje
decorative, pergole, cabine telefonice și altele asemenea.
• Parcelare
Operațiunea de proiectare urbanistică prin care se
determină divizarea uneia sau mai multor proprietăți
funciare distincte, destinate construirii, în scopul atribuirii,
concesionării sau vânzării loturilor rezultate.
• Proiect tehnic (P.Th.)
Documentația — piese scrise și desenate —, care
cuprinde soluțiile tehnice și economice de realizare a
obiectivului de investiții și pe baza căreia se execută
lucrările autorizate.
• Proiect pentru autorizarea executării lucrărilor de
construcții
Proiectul pentru autorizarea executării lucrărilor de
construcții, necesar emiterii autorizației de construire, este
extras din proiectul tehnic (P.Th.) și se elaborează în
condițiile prevederilor prezentei legi și în conformitate cu
conținutul-cadru cuprins în anexa nr. 1.
• Recepția lucrărilor
Recepția lucrărilor constituie o componentă a sistemului
calității în construcții și este actul prin care se certifică
finalizarea lucrărilor executate în conformitate cu prevederile
proiectului tehnic și cu detaliile de execuție.
Recepția lucrărilor de construcții de orice categorie și de
instalții se efectuează atât la lucrări noi, cât și la intervenții
în timp asupra construcțiilor existente, conform legii.
Recepția lucrărilor de construcții se realizează în două
etape, potrivit prevederilor legale în vigoare, după cum
urmează:
— recepția la terminarea lucrărilor;
— recepția finală.
• Schimbare de destinație
În înțelesul prevederilor art. 3, este necesară emiterea
unei autorizații de construire și/sau de desființare, după
caz, numai în situația în care pentru realizarea schimbării
de destinație a spațiilor sunt necesare lucrări de construcții
pentru care legea prevede emiterea autorizației de
construire.
• Zone protejate
Teritoriile delimitate geografic, în cuprinsul cărora se află
elemente sau ansambluri ale patrimoniului natural sau
cultural cu valoare deosebită. În raport cu natura
elementelor de patrimoniu, zonele protejate sunt:
a) zone naturale protejate, instituite pentru protejarea și
punerea în valoare a patrimoniului natural cu valoare
deosebită;

16

MONITORUL OFICIAL AL ROMÂNIEI, PARTEA I, Nr. 933/13.X.2004

b) zone construite protejate, instituite pentru salvarea,
protejarea și punerea în valoare a patrimoniului construit,
cu valoare istorică, culturală sau memorialistică deosebită.
N O T Ă:

Reproducem mai jos prevederile art. III din Legea
nr. 453/2001 pentru modificarea și completarea Legii
nr. 50/1991 privind autorizarea executării lucrărilor de
construcții și unele măsuri pentru realizarea locuințelor, ale
art. II alin. (2) și ale art. III din Legea nr. 401/2003 pentru
modificarea și completarea Legii nr. 50/1991 privind
autorizarea executării lucrărilor de construcții și ale art. II
alin. (2) din Legea nr. 199/2004 pentru modificarea și
completarea Legii nr. 50/1991 privind autorizarea executării
lucrărilor de construcții, care nu sunt încorporate în textul
republicat al Legii nr. 50/1991:
— art. III din Legea nr. 453/2001:
îArt. III. — Pe data intrării în vigoare a prezentei legi
se abrogă: anexa la Legea nr. 50/1991, republicată, art. 8
alin. 5 și pct. 8 lit. j) din anexa nr. II la Legea protecției
mediului nr. 137/1995, republicată în Monitorul Oficial al
României, Partea I, nr. 70 din 17 februarie 2000, precum
și referirile la obligativitatea emiterii acordului de mediu
pentru lucrările de construcții-montaj din cuprinsul legii, din
actele de aplicare a acesteia, precum și orice alte dispoziții
contrare prevederilor prezentei legi.“;

— art. II alin. (2) și art. III din Legea nr. 401/2003:
î(2) În termen de 60 de zile de la data intrării în
vigoare a prezentei legi, Ministerul Transporturilor,
Construcțiilor și Turismului va modifica normele
metodologice de aplicare a Legii nr. 50/1991, republicată,
cu modificările și completările ulterioare, inclusiv cu cele
aduse prin prezenta lege, care vor include formularele,
procedura de autorizare și conținutul documentațiilor
necesare acestei proceduri. În același termen se vor
efectua operațiunile de preluare, predare-primire a studiilor
de teren și a documentațiilor prevăzute la art. I pct. 23
[alin. (1) al art. 291], prin proces-verbal încheiat între părți
după inventarierea arhivelor menționate la art. I pct. 23
[art. 291 alin. (3)], fără a mai fi nevoie de punerea în
întârziere.
Art. III. — La data intrării în vigoare a prezentei legi se
abrogă litera c) a articolului 48 din Legea nr. 422/2001
privind protejarea monumentelor istorice.“;
— art. II alin. (2) din Legea nr. 199/2004:
î(2) În termen de 30 de zile de la data intrării în
vigoare a prezentei legi, Ministerul Transporturilor,
Construcțiilor și Turismului va modifica Normele
metodolgoice de aplicare a Legii nr. 50/1991 privind
autorizarea executării lucrărilor de construcții, republicată,
cu modificările și completările ulterioare, aprobate prin
Ordinul ministrului lucrărilor publice, transporturilor și
locuinței nr. 1.943/2001, cu modificările ulterioare.“

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 933/13.X.2004 conține 16 pagini.

Prețul de vânzare 18.500 lei

ISSN 1453—4495

