Anul 172 (XVI) — Nr. 997

PARTEA

I

Vineri, 29 octombrie 2004

LEGI, DECRETE, HOTĂRÂRI ȘI ALTE ACTE

SUMAR

Nr.
LEGI ȘI DECRETE
428. — Lege privind respingerea Ordonanței Guvernului
nr. 53/2004 pentru prorogarea termenelor de
intrare în vigoare a unor prevederi din Legea
nr. 306/2004 privind exercitarea profesiei de
medic, precum și organizarea și funcționarea
Colegiului Medicilor din România, din Legea
nr. 307/2004 privind exercitarea profesiei de
asistent medical și a profesiei de moașă, precum
și organizarea și funcționarea Ordinului Asistenților
Medicali și Moașelor din România și din Legea
nr. 308/2004 privind exercitarea profesiei de medic
dentist, precum și înființarea, organizarea și
funcționarea Colegiului Medicilor Dentiști din
România .....................................................................
808. — Decret pentru promulgarea Legii privind
respingerea Ordonanței Guvernului nr. 53/2004
pentru prorogarea termenelor de intrare în vigoare
a unor prevederi din Legea nr. 306/2004 privind
exercitarea profesiei de medic, precum și
organizarea și funcționarea Colegiului Medicilor din
România, din Legea nr. 307/2004 privind
exercitarea profesiei de asistent medical și a
profesiei de moașă, precum și organizarea și
funcționarea Ordinului Asistenților Medicali și
Moașelor din România și din Legea nr. 308/2004
privind exercitarea profesiei de medic dentist,
precum și înființarea, organizarea și funcționarea
Colegiului Medicilor Dentiști din România...............
HOTĂRÂRI ALE GUVERNULUI ROMÂNIEI
1.718. — Hotărâre privind darea în administrarea
Ministerului Justiției a unui imobil din domeniul
public al statului ........................................................

Pagina

Nr.

Pagina

1.722. — Hotărâre privind transmiterea unui imobil,
proprietate publică a statului, din administrarea
Ministerului Justiției în administrarea Ministerului
Culturii și Cultelor, pentru Patriarhia Română —
Episcopia Giurgiului...................................................

3–4

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

2

4

532/1.349. — Ordin al ministrului muncii, solidarității
sociale și familiei și al ministrului sănătății privind
caracterul voluntar al standardelor menționate în
Normele generale de protecție a muncii.................

2

266. — Ordin al președintelui Autorității Naționale
de Reglementare pentru Serviciile Publice de
Gospodărie Comunală pentru modificarea Ordinului
președintelui Autorității Naționale de Reglementare
pentru Serviciile Publice de Gospodărie Comunală
nr. 92/2004 privind modul de achitare a
contribuției operatorilor din sfera de reglementare
a Autorității Naționale de Reglementare pentru
Serviciile Publice de Gospodărie Comunală ...........

5

1.333. — Ordin al ministrului sănătății pentru aprobarea
Normelor metodologice de autorizare a furnizorilor
de servicii de asistență medicală de urgență
prespitalicească și de transport sanitar, elaborate
în aplicarea prevederilor Ordinului ministrului
sănătății nr. 270/2004 privind asistența medicală
de urgență prespitalicească......................................

5–8

´
3

Rectificări ...............................................................................

8

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 997/29.X.2004

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind respingerea Ordonanței Guvernului nr. 53/2004 pentru prorogarea termenelor de intrare
în vigoare a unor prevederi din Legea nr. 306/2004 privind exercitarea profesiei de medic,
precum și organizarea și funcționarea Colegiului Medicilor din România, din Legea nr. 307/2004
privind exercitarea profesiei de asistent medical și a profesiei de moașă, precum și organizarea
și funcționarea Ordinului Asistenților Medicali și Moașelor din România și din Legea nr. 308/2004
privind exercitarea profesiei de medic dentist, precum și înființarea, organizarea și funcționarea
Colegiului Medicilor Dentiști din România
Parlamentul României adoptă prezenta lege.
Articol unic. — Se respinge Ordonanța Guvernului
nr. 53 din 23 iulie 2004 pentru prorogarea termenelor de
intrare în vigoare a unor prevederi din Legea nr. 306/2004
privind exercitarea profesiei de medic, precum și
organizarea și funcționarea Colegiului Medicilor din
România, din Legea nr. 307/2004 privind exercitarea
profesiei de asistent medical și a profesiei de moașă,
precum și organizarea și funcționarea Ordinului Asistenților

Medicali și Moașelor din România și din Legea
nr. 308/2004 privind exercitarea profesiei de medic dentist,
precum și înființarea, organizarea și funcționarea Colegiului
Medicilor Dentiști din România, adoptată în temeiul art. 1
pct. III.4 din Legea nr. 291/2004 privind abilitarea
Guvernului de a emite ordonanțe, publicată în Monitorul
Oficial al României, Partea I, nr. 690 din 30 iulie 2004.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,
VIOREL HREBENCIUC

PREȘEDINTELE SENATULUI

NICOLAE VĂCĂROIU

București, 25 octombrie 2004.
Nr. 428.
PREȘEDINTELE ROMÂNIEI

DECRET
pentru promulgarea Legii privind respingerea Ordonanței Guvernului nr. 53/2004
pentru prorogarea termenelor de intrare în vigoare a unor prevederi din Legea nr. 306/2004
privind exercitarea profesiei de medic, precum și organizarea și funcționarea Colegiului Medicilor
din România, din Legea nr. 307/2004 privind exercitarea profesiei de asistent medical și a profesiei
de moașă, precum și organizarea și funcționarea Ordinului Asistenților Medicali și Moașelor
din România și din Legea nr. 308/2004 privind exercitarea profesiei de medic dentist,
precum și înființarea, organizarea și funcționarea Colegiului Medicilor Dentiști din România
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind respingerea
Ordonanței Guvernului nr. 53/2004 pentru prorogarea
termenelor de intrare în vigoare a unor prevederi din
Legea nr. 306/2004 privind exercitarea profesiei de medic,
precum și organizarea și funcționarea Colegiului Medicilor
din România, din Legea nr. 307/2004 privind exercitarea
profesiei de asistent medical și a profesiei de moașă,

precum și organizarea și funcționarea Ordinului Asistenților
Medicali și Moașelor din România și din Legea
nr. 308/2004 privind exercitarea profesiei de medic dentist,
precum și înființarea, organizarea și funcționarea
Colegiului Medicilor Dentiști din România și se dispune
publicarea acestei legi în Monitorul Oficial al României,
Partea I.

PREȘEDINTELE ROMÂNIEI

ION ILIESCU
București, 22 octombrie 2004.
Nr. 808.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 997/29.X.2004

HOTĂRÂRI

ALE

GUVERNULUI

3

ROMÂNIEI

GUVERNUL ROMÂNIEI

HOTĂRÂRE
privind darea în administrarea Ministerului Justiției a unui imobil din domeniul public al statului
În temeiul art. 108 din Constituția României, republicată, precum și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă darea în administrarea Ministerului
Justiției, pentru Direcția Generală a Penitenciarelor, a unei
suprafețe de 22,7 ha teren agricol, trecut în domeniul
public al statului prin Hotărârea Consiliului Local al
Municipiului Caracal nr. 15 din 10 august 2004, situat în
municipiul Caracal, județul Olt, având datele de identificare

prevăzute în anexa care face parte integrantă din prezenta
hotărâre.
Art. 2. — Predarea-preluarea imobilului prevăzut la
art. 1 se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

ADRIAN NĂSTASE
Contrasemnează:
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
Ministrul justiției,
Cristian Diaconescu
Ministrul finanțelor publice,
Mihai Nicolae Tănăsescu

București, 14 octombrie 2004.
Nr. 1.718.

ANEXĂ
DATELE DE IDENTIFICARE

a terenului aflat în domeniul public al statului, care trece în administrarea Ministerului Justiției
Locul unde este situat
terenul care se transmite

Municipiul Caracal,
județul Olt, DN 54
Caracal — Corabia

Persoana juridică
de la care se transmite terenul

Municipiul Caracal,
Consiliul Local
al Municipiului Caracal,
județul Olt

Persoana juridică
la care se transmite terenul

Statul român —
Ministerul Justiției,
Direcția Generală
a Penitenciarelor

Caracteristicile tehnice ale terenului

Teren agricol (izlaz)
Suprafața = 22,7 ha
Tarlaua nr. 74/1

GUVERNUL ROMÂNIEI

HOTĂRÂRE
privind transmiterea unui imobil, proprietate publică a statului, din administrarea
Ministerului Justiției în administrarea Ministerului Culturii și Cultelor,
pentru Patriarhia Română — Episcopia Giurgiului
În temeiul art. 108 din Constituția României, republicată, și al art. 12 alin. (1) și (2) din Legea nr. 213/1998
privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea imobilului,
proprietate publică a statului, situat în municipiul Giurgiu,
Str. Portului nr. 13, județul Giurgiu, compus din teren și
construcție, având datele de identificare prevăzute în

anexa care face parte integrantă din prezenta hotărâre,
din administrarea Ministerului Justiției în administrarea
Ministerului Culturii și Cultelor, pentru Patriarhia Română —
Episcopia Giurgiului.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 997/29.X.2004

Art. 2. — Predarea-preluarea imobilului transferat potrivit
art. 1 se face pe bază de protocol încheiat între părțile

interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

ADRIAN NĂSTASE
Contrasemnează:
p. Ministrul justiției,
Claudiu Ștefan Seucan,
secretar de stat
Ministrul culturii și cultelor,
Răzvan Theodorescu
p. Ministrul finanțelor publice,
Maria Manolescu,
secretar de stat

București, 14 octombrie 2004.
Nr. 1.722.

ANEXĂ
DATELE DE IDENTIFICARE

a imobilului, proprietate publică a statului, care se transmite din administrarea Ministerului Justiției
în administrarea Ministerului Culturii și Cultelor, pentru Patriarhia Română — Episcopia Giurgiului
Locul situării imobilului

Municipiul Giurgiu,
Str. Portului nr. 13,
județul Giurgiu

Persoana juridică
de la care
se transmite imobilul

Ministerul
Justiției

Persoana juridică
la care
se transmite imobilul

Ministerul Culturii
și Cultelor

Caracteristicile tehnice ale imobilului

Situația juridică
a imobilului

Suprafața construită = 588 m2
Suprafața desfășurată = 1.203 m2
Nr. atribuit de Ministerul Finanțelor
Publice: 28.297
Codul de clasificare: 8.29.07

Trecut în administrarea Ministerului
Justiției prin Decizia nr. 1.457
din 25 noiembrie 1963 a Comitetului
Executiv al Sfatului Popular al Regiunii
București

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
GUVERNUL ROMÂNIEI
AUTORITATEA NAȚIONALĂ DE REGLEMENTARE
PENTRU SERVICIILE PUBLICE DE GOSPODĂRIE COMUNALĂ

ORDIN
pentru modificarea Ordinului președintelui Autorității Naționale de Reglementare
pentru Serviciile Publice de Gospodărie Comunală nr. 92/2004 privind modul de achitare
a contribuției operatorilor din sfera de reglementare a Autorității Naționale de Reglementare
pentru Serviciile Publice de Gospodărie Comunală
În temeiul prevederilor art. 2 alin. (4) și ale art. 10 alin. (5) și (6) din Hotărârea Guvernului nr. 373/2002 privind
organizarea și funcționarea Autorității Naționale de Reglementare pentru Serviciile Publice de Gospodărie Comunală —
A.N.R.S.C., cu modificările și completările ulterioare,
președintele Autorității Naționale de Reglementare pentru Serviciile Publice de Gospodărie Comunală emite
prezentul ordin.
Art. I. — Alineatul (1) al articolului 2 din Ordinul
președintelui Autorității Naționale de Reglementare pentru
Serviciile Publice de Gospodărie Comunală nr. 92/2004
privind modul de achitare a contribuției operatorilor din
sfera de reglementare a Autorității Naționale de
Reglementare pentru Serviciile Publice de Gospodărie
Comunală, publicat în Monitorul Oficial al României, Partea I,
nr. 357 din 23 aprilie 2004, se modifică și va avea
următorul cuprins:

îArt. 2. — (1) Contribuția se varsă în contul Autorității
Naționale de Reglementare pentru Serviciile Publice de
Gospodărie Comunală — A.N.R.S.C. — cod IBAN R073
TREZ 7005 025X XX00 0275 deschis la Direcția de
Trezorerie și Contabilitate Publică a Municipiului București —
D.T.C.P.M.B.“
Art. II. — Prezentul ordin va fi publicat în Monitorul
Oficial al României, Partea I.
Art. III. — Prezentul ordin va intra în vigoare la data
publicării în Monitorul Oficial al României, Partea I.

Președintele Autorității Naționale de Reglementare
pentru Serviciile Publice de Gospodărie Comunală,
Ioan Radu,
secretar de stat
București, 21 octombrie 2004.
Nr. 266.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 997/29.X.2004
MINISTERUL MUNCII, SOLIDARITĂȚII SOCIALE ȘI FAMILIEI
Nr. 532 din 11 octombrie 2004

5

MINISTERUL SĂNĂTĂȚII
Nr. 1.349 din 21 octombrie 2004

ORDIN
privind caracterul voluntar al standardelor menționate în Normele generale de protecție a muncii
Având în vedere art. 6 alin. (1) din Ordonanța Guvernului nr. 39/1998, aprobată cu modificări și completări prin
Legea nr. 355/2002, și art. 5 alin. (1) din Legea protecției muncii nr. 90/1996, republicată,
în temeiul art. 17 din Hotărârea Guvernului nr. 737/2003 privind organizarea și funcționarea Ministerului Muncii,
Solidarității Sociale și Familiei, cu modificările și completările ulterioare, precum și al Hotărârii Guvernului nr. 743/2003
privind organizarea și funcționarea Ministerului Sănătății, cu modificările și completările ulterioare,
ministrul muncii, solidarității sociale și familiei și ministrul sănătății emit următorul ordin:
Art. 1. — (1) Standardele valabile, aprobate de
Asociația de Standardizare din România, denumită în
continuare ASRO, menționate în Normele generale de
protecție a muncii, aprobate prin Ordinul ministrului muncii
și solidarității sociale și al ministrului sănătății și familiei
nr. 508/933/2002, publicat în Monitorul Oficial al României,
Partea I, nr. 880 din 6 decembrie 2002, sunt voluntare.
(2) În aplicarea Normelor generale de protecție a
muncii, prevederile standardelor menționate în acestea
reprezintă cerințe minime.
Art. 2. — Se consideră valabile, pentru actul normativ
prevăzut la art. 1, următoarele:

a) standardele menționate în cuprinsul Normelor
generale de protecție a muncii dacă acestea sunt în
vigoare la data aplicării acestuia;
b) standardele care au înlocuit ulterior standardele
menționate în cuprinsul respectivei reglementări, în condițiile
legii, conform datelor publicate de ASRO.
Art. 3. — În cazul acestui act normativ, se consideră
abrogate mențiunile privind standardele anulate, în condițiile
legii, conform datelor publicate de ASRO.
Art. 4. — Prezentul ordin se publică în Monitorul Oficial
al României, Partea I.

Ministrul muncii, solidarității sociale și familiei,
Dan Mircea Popescu

Ministrul sănătății,
Ovidiu Brînzan

MINISTERUL SĂNĂTĂȚII

ORDIN
pentru aprobarea Normelor metodologice de autorizare a furnizorilor de servicii de asistență
medicală de urgență prespitalicească și de transport sanitar, elaborate în aplicarea prevederilor
Ordinului ministrului sănătății nr. 270/2004 privind asistența medicală de urgență prespitalicească
Având în vedere prevederile art. 1 alin. (1), (2) și (3) din Ordinul ministrului sănătății nr. 270/2004 privind
asistența medicală de urgență prespitalicească,
văzând Referatul de aprobare al Direcției generale asistență medicală nr. OB.12077/2004,
în temeiul prevederilor Hotărârii Guvernului nr. 743/2003 privind organizarea și funcționarea Ministerului Sănătății,
cu modificările și completările ulterioare,
ministrul sănătății emite următorul ordin:
Art. 1. — Se aprobă Normele metodologice de
autorizare a furnizorilor de servicii de asistență medicală
de urgență prespitalicească și de transport sanitar,
elaborate în aplicarea prevederilor Ordinului ministrului
sănătății nr. 270/2004 privind asistența medicală de urgență
prespitalicească, prevăzute în anexa care face parte
integrantă din prezentul ordin.
Art. 2. — Direcția generală asistență medicală din cadrul
Ministerului Sănătății, direcțiile de sănătate publică județene
și a municipiului București și toți furnizorii de servicii

medicale de urgență prespitalicească și de transport sanitar
vor duce la îndeplinire prevederile prezentului ordin.
Art. 3. — În termen de 3 luni de la data intrării în
vigoare a prezentului ordin, toți furnizorii de servicii
medicale de urgență prespitalicească și de transport sanitar
din România sunt obligați să înceapă procedurile de
autorizare prevăzute în normele metodologice aprobate prin
prezentul ordin.
Art. 4. — Prezentul ordin se publică în Monitorul Oficial
al României, Partea I.

Ministrul sănătății,
Ovidiu Brînzan
București, 19 octombrie 2004.
Nr. 1.333.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 997/29.X.2004
ANEXĂ

NORME METODOLOGICE
de autorizare a furnizorilor de servicii de asistență medicală de urgență prespitalicească și de transport sanitar,
elaborate în aplicarea prevederilor Ordinului ministrului sănătății nr. 270/2004
privind asistența medicală de urgență prespitalicească
Art. 1. — Asistența medicală de urgență prespitalicească
este asigurată numai de către furnizorii de servicii medicale
de urgență prespitalicească și de transport sanitar prevăzuți
în anexa nr. 3 la Ordinul ministrului sănătății nr. 270/2004.
Art. 2. — (1) Autorizația de funcționare a furnizorilor de
servicii de asistență medicală de urgență prespitalicească și
de transport sanitar se eliberează de către direcțiile de
sănătate publică județene, respectiv a municipiului
București.
(2) Autorizația de funcționare prevăzută la alin. (1) este
valabilă pentru o perioadă de 4 ani; după această perioadă
toate serviciile de asistență medicală de urgență
prespitalicească și de transport sanitar se reautorizează
periodic din 4 în 4 ani.
(3) Autorizația de funcționare necesită prezentarea
avizelor și autorizațiilor individuale prevăzute la art. 6 și
menționează explicit tipul dispeceratului, existența
substațiilor, tipul și numărul unităților mobile, structura de
personal și procedurile de operare.
(4) Autorizația de funcționare se afișează la loc vizibil la
dispecerat și în fiecare substație, după caz.
(5) Autorizația inițială de funcționare se retrage în
situațiile în care nu sunt întrunite condițiile de funcționare
cerute de direcțiile de sănătate publică județene, respectiv
a municipiului București, precum și în situațiile în care nu
există toate celelalte avize cerute în dosarul de autorizare.
(6) În situațiile în care în urma verificărilor și inspecțiilor
se constată existența unor nereguli, furnizorul este notificat
de către direcțiile de sănătate publică județene, respectiv a
municipiului București, în termen de 48 de ore de la
inspecție și i se acordă un termen de grație de o lună
pentru remedierea neregulilor constatate.
(7) Dacă după perioada prevăzută la alin. (6) nu se
constată remedierea neregulilor sesizate sau dacă furnizorul
înregistrează un număr mai mare de două notificări în
decursul a 4 ani, autorizația de funcționare se retrage
definitiv, furnizorul fiind înștiințat cu privire la această
măsură.
(8) Unităților mobile care nu au autorizație de
funcționare valabilă sau aceasta este necorespunzătoare
categoriei pentru care au fost autorizate nu li se permite
să funcționeze ca ambulanțe și li se interzic purtarea și
folosirea tuturor însemnelor specifice de ambulanță.
(9) Autorizația de funcționare se poate retrage și la
cererea altor organe de control abilitate în acest sens,
inclusiv a celor care au emis autorizațiile inițiale de
funcționare.
(10) Direcțiile de sănătate publică județene, respectiv a
municipiului București, pot efectua inspecții și verificări
privind respectarea condițiilor cerute în dosarul de
autorizare.
Art. 3. — (1) Membrii echipelor de evaluare a
furnizorilor de servicii de urgență prespitalicească și de
transport sanitar sunt numiți de către conducerile direcțiilor
de sănătate publică județene, respectiv a municipiului
București.
(2) Echipa de evaluare cuprinde obligatoriu câte un
reprezentant din partea direcțiilor de sănătate publică
județene, respectiv a municipiului București, și din partea
consiliilor județene ale Colegiului Medicilor din România,

respectiv al municipiului București, iar la numirea celorlalți
membri se ține seama de eventuale conflicte de interese.
(3) Controlul eliberării autorizațiilor de funcționare se
efectuează semestrial de către o comisie numită de
directorul general al Direcției generale asistență medicală
din cadrul Ministerului Sănătății.
Art. 4. — (1) Autorizarea este procesul prin care se
verifică și se avizează organizarea, structura tehnică și de
personal, procedurile de operare a unui furnizor de servicii
de asistență medicală de urgență prespitalicească și de
transport sanitar, înainte ca acesta să-și înceapă activitatea.
(2) Autorizarea se face în urma unei cereri scrise
adresate direcțiilor de sănătate publică județene, respectiv
a municipiului București, pe baza unei documentații de
autorizare și a unei evaluări prealabile.
(3) Modelul formularului de solicitare a autorizației de
funcționare pentru unitățile de asistență medicală de
urgență prespitalicească și de transport sanitar este
prevăzut în anexa nr. 1.
(4) În situația în care activitatea a fost începută,
evaluarea și autorizarea se efectuează în termen de 6 luni
de la publicarea prezentelor norme metodologice în
Monitorul Oficial al României, Partea I.
(5) Autorizarea se face numai pentru pozițiile menționate
în cererea de autorizare, avându-se în vedere următoarele
elemente:
a) dispecerat;
b) substații — unde este cazul;
c) unități mobile;
d) încadrare cu personal;
e) proceduri de operare.
Art. 5. — Direcțiile de sănătate publică județene,
respectiv a municipiului București, înștiințează furnizorul de
servicii de asistență medicală de urgență prespitalicească și
de transport sanitar care solicită autorizarea cu privire la
componența echipei de evaluare, precum și la data la care
va avea loc această acțiune.
Art. 6. — Documentația necesară pentru autorizare
cuprinde următoarele:
a) documente care confirmă înregistrarea cu activitate
de asistență medicală de urgență prespitalicească și de
transport sanitar în registrul comerțului, în cazul societăților
comerciale înființate în baza Legii nr. 31/1990, republicată,
cu modificările și completările ulterioare;
b) documente care să dovedească existența sediului
dispeceratului și a substațiilor, acolo unde este cazul;
c) aviz/autorizație de la brigada de pompieri județeană,
respectiv a municipiului București;
d) aviz/autorizație de la stația de verificare și întreținere
a aparaturii medicale (SVIAM) județeană, respectiv a
municipiului București, în situațiile în care se utilizează
aparatură medicală care nu este autorizată pentru
comercializare în România;
e) aviz/autorizație de la agenția de protecție a mediului
județeană, respectiv a municipiului București;
f) aviz/autorizație de la inspectoratul de muncă teritorial;
g) documente care să dovedească pregătirea de
specialitate a personalului angajat și autorizarea acestuia:
— pentru ambulanțieri: diploma de absolvire a școlii de
ambulanțieri;

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 997/29.X.2004
— pentru asistenți medicali: diploma de absolvire a
colegiului medical sau a școlii postliceale sanitare și
autorizația de liberă practică;
— pentru medici: diploma de absolvire a facultății de
medicină, documente privind specialitatea obținută și
autorizația de liberă practică;
— pentru personal nemedical, dar implicat în activități
medicale, voluntari, salvatori: dovada sau diploma de
absolvire a cursului de B.L.S. (Basic Life Support);
h) documente care să dovedească continuitatea în
pregătirea profesională:
— cursuri de B.L.S. pentru ambulanțieri, asistenți
medicali și personal nemedical;
— cursuri de A.L.S. (Advanced Life Support) pentru
medici;
i) structura de personal și schema de organizare a
serviciului;
j) formularele medicale pe care le va utiliza, precum:
— fișa de solicitare;
— rețeta medicală;
— bilet de trimitere sau de recomandare;
— adeverința medicală;
k) documente auto și aviz R.A.R.;
l) documentația tehnică a unităților mobile, în funcție de
categoria pentru care se dorește autorizarea, conform
anexei nr. 2 la Ordinul ministrului sănătății nr. 270/2004.
Art. 7. — (1) Evaluarea necesară eliberării autorizației
de funcționare se efectuează pe baza unei programări și
cuprinde etapele prevăzute în Ordinul ministrului sănătății
nr. 270/2004:
a) verificarea sediului central și a substațiilor (acolo
unde este cazul);
b) verificarea documentelor cuprinse în dosarul de
autorizare și a concordanței lor cu cele constatate la acel
moment la locul evaluării;
c) verificarea dispeceratului, personalului și a tuturor
unităților mobile menționate în cererea de autorizare și

existente, cu dotarea tehnică corespunzătoare categoriei
solicitate;
d) verificarea unităților mobile nou-achiziționate sau a
schimbării categoriei pentru care o unitate mobilă a fost
inițial autorizată.
(2) La dispecerat se verifică:
a) modul în care funcționează primirea și gestionarea
apelurilor medicale de urgență, coordonarea și controlul
misiunilor medicale;
b) integrarea în cazuri de urgențe majore, catastrofe și
dezastre;
c) permanența în funcționare;
d) existența unui medic coordonator de tură;
e) respectarea cerințelor de structură tehnică și dotare
minimală;
f) existența personalului pregătit, atestat și acreditat în
acest sens și care este autorizat pentru funcționare.
(3) În cazul serviciilor de asistență medicală de urgență
prespitalicească private, dispeceratul poate fi propriu —
independent, neintegrat într-un sistem de apeluri de
urgență, dar cu obligația de a fi integrabil în caz de
catastrofe și dezastre.
(4) Modelul formularului autorizației de funcționare este
prevăzut în anexa nr. 2.
Art. 8. — La primirea autorizației de funcționare emise
de direcțiile de sănătate publică județene, respectiv a
municipiului București, persoana responsabilă de activitatea
serviciului autorizat depune o declarație pe propria
răspundere prin care se angajează să nu modifice
structura unităților mobile autorizate, a dispeceratului sau
structura de personal pentru care a fost autorizat sau să
notifice direcției de sănătate publică județene, respectiv a
municipiului București, care a eliberat autorizația orice
schimbare intervenită, în termen de 24 de ore de la
apariția acesteia.
Art. 9. — Anexele nr. 1 și 2 fac parte integrantă din
prezentele norme metodologice.
ANEXA Nr. 1
la normele metodologice

MODELUL

formularului de solicitare a autorizației de funcționare pentru unitățile de asistență medicală
de urgență prespitalicească și de transport sanitar
Subsemnatul/Subsemnata …………..........……………, domiciliat/domiciliată în …………......………,
str. ……......………… nr. …, bl. …, sc. …, et. …, ap. …, județul/sectorul ……………,
posesor/posesoare al/a buletinului/cărții de identitate seria …… nr. …………, eliberat/eliberată la data
de …………...…, reprezentant legal al …………....…………, cu sediul în ….................……………,
str. ………………… nr. ……, bl. …, sc. …, et. …, ap. …, județul/sectorul ………………, vă rog să
binevoiți a aproba eliberarea autorizației de funcționare pentru activitatea de asistență medicală de
urgență prespitalicească/transport sanitar, în conformitate cu reglementările legale în vigoare, pentru
instituția (societatea, organizația, fundația, asociația, unitatea) sus-menționată.
Anexez în completarea cererii mele următoarea documentație:
a) documente referitoare la înscrierea în registrul comerțului a activităților pentru care solicit
autorizare;
b) documente referitoare la deținerea spațiilor necesare pentru dispecerat și pentru substații,
după caz;
c) avizul/autorizația brigăzii de pompieri județene, respectiv a municipiului București;
d) avizul/autorizația stației de verificare și întreținere a aparaturii medicale județene, respectiv
a municipiului București;
e) avizul agenției de protecție a mediului județene, respectiv a municipiului București;
f) avizul/autorizația inspectoratului de muncă teritorial;
g) documente doveditoare ale pregătirii de specialitate a personalului angajat, precum și ale
autorizării acestuia:
— pentru ambulanțieri — diploma de absolvire a școlii de ambulanțieri;

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 997/29.X.2004
— pentru asistenți medicali — diploma de absolvire a colegiului medical sau a școlii
postliceale sanitare și autorizația de liberă practică;
— pentru medici — diploma de absolvire a facultății de medicină, documente privind
specialitatea obținută și autorizația de liberă practică;
— pentru personalul nemedical implicat în activitățile medicale, voluntari, salvatori — dovada
absolvirii cursului de B.L.S. (Basic Life Support);
h) documente doveditoare pentru continuitatea în pregătirea profesională:
— cursuri de B.L.S. pentru ambulanțieri, asistenți medicali și personal nemedical;
— cursuri de A.L.S. (Advanced Life Support) pentru medici;
i) structura de personal și schema de organizare a departamentului, serviciului,
compartimentului și a altora asemenea prin care se asigură activitatea de asistență medicală de
urgență prespitalicească și de transport sanitar;
j) modelul formularelor care vor fi utilizate în activitatea de asigurare a asistenței medicale
de urgență prespitalicească și de transport sanitar;
k) documente auto și avizul R.A.R.;
l) documentația tehnică a unităților mobile în funcție de categoria pentru care se dorește
autorizarea, în conformitate cu anexa nr. 2 la Ordinul ministrului sănătății nr. 270/2004;
m) protocol de afiliere și colaborare cu dispeceratul public î961“ — urgențe medicale sau
î112“ — apel unic de urgențe, după caz.
ANEXA Nr. 2
la normele metodologice
MINISTERUL SĂNĂTĂȚII

Direcția de Sănătate Publică a ………………………
AUTORIZAȚIE DE FUNCȚIONARE

Instituția ......................................................................................................................................... ,
(societatea, organizația, fundația, asociația, unitatea)

cu sediul în …………….....................…, str. ………… nr. …, bl. …, sc. …, et. …, ap. …,
județul/sectorul ……………, este autorizată pentru desfășurarea activităților de asistență medicală
prespitalicească și de transport sanitar, în condițiile stabilite prin prevederile Ordinului ministrului
sănătății nr. 270/2004 privind asistența medicală de urgență prespitalicească.
Prezenta autorizație de funcționare este valabilă timp de 4 ani de la data eliberării.
Director executiv,
……………………
´
RECTIFICĂRI

În Protocolul 1 la Acordul de comerț liber dintre România și Bosnia și
Herțegovina, semnat la Sarajevo la 8 aprilie 2003, ratificat prin Legea nr. 398/2003,
publicat în Monitorul Oficial al României, Partea I, nr. 745 bis din 24 octombrie 2003,
se face următoarea rectificare (care nu aparține Redacției îMonitorul Oficial“, Partea I):
— la prima propoziție de la paragraful 7 al articolului 15, în loc de: î… se
aplică până la 1 ianuarie 2005.“ se va citi: î… se aplică de la 1 ianuarie 2005.“

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 997/29.X.2004 conține 8 pagini.

Prețul de vânzare 9.500 lei

ISSN 1453—4495

PDF compression, OCR, web-optimization with CVISION's PdfCompressor

