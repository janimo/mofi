PARTEA

Anul 172 (XVI) — Nr. 1.042

I

Joi, 11 noiembrie 2004

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 392 din 5 octombrie 2004 referitoare la
excepția de neconstituționalitate a prevederilor
art. 222 alin. (1) din Legea nr. 191/1998 privind
organizarea și funcționarea Serviciului de Protecție
și Pază.......................................................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.177. — Ordin al ministrului sănătății pentru aprobarea
Ghidului privind investigarea biodisponibilității și
bioechivalenței............................................................
1.179. — Ordin al ministrului sănătății pentru aprobarea
Reglementărilor privind autorizarea de către
Agenția Națională a Medicamentului a studiilor
clinice/notificarea la Agenția Națională a
Medicamentului a studiilor nonintervenționale
efectuate cu medicamente de uz uman în
România .....................................................................

DECIZII

ALE

CURȚII

1–4

4–25

26–31

CONSTITUȚIONALE

CURTEA CONSTITUȚIONALĂ

D E C I Z I A Nr. 392
din 5 octombrie 2004

referitoare la excepția de neconstituționalitate a prevederilor art. 222 alin. (1) din Legea nr. 191/1998
privind organizarea și funcționarea Serviciului de Protecție și Pază
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Popa
Valentina Bărbățeanu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a prevederilor art. 22 2 alin. (1) din Legea
nr. 191/1998 privind organizarea și funcționarea Serviciului
de Protecție și Pază, cu modificările și completările
ulterioare, excepție ridicată de Victor Gheorghe Zamfir în
Dosarul nr. 634/2004 al Judecătoriei Sectorului 5 București.
La apelul nominal se prezintă autorul excepției,
personal, precum și partea Serviciul de Protecție și Pază,
prin consilier juridic cu delegație la dosar. Procedura de
citare este legal îndeplinită.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.042/11.XI.2004

Autorul excepției solicită admiterea acesteia, susținând
că dispozițiile textului criticat impun, pentru cumpărarea
locuinței de serviciu, condiții mai aspre angajaților
Serviciului de Protecție și Pază în raport cu personalul din
alte instituții publice din sistemul de apărare, ordine publică
și securitate națională, instituindu-se astfel un regim
discriminatoriu.
Reprezentantul Serviciului de Protecție și Pază solicită
respingerea excepției de neconstituționalitate, întrucât
reglementarea supusă controlului nu face nici o
discriminare pe considerente arbitare între subiecții cărora li
se aplică, ci reprezintă o concretizare a dreptului unităților
economice și bugetare de stat care dețin locuințe de
serviciu destinate închirierii propriilor salariați de a stabili
modul de înstrăinare a acestor locuințe, drept prevăzut de
art. 7 din Legea nr. 85/1992 și a cărui exercitare nu poate
fi considerată neconstituțională. În continuare, arată că
legiuitorul a considerat oportun și pertinent să dea libertate
fiecărei instituții bugetare, în sensul stabilirii anumitor
condiții pentru atribuirea prin vânzare a locuințelor de
serviciu pe care le dețin, care să evidențieze specificul și
realitățile obiective din cadrul fiecăreia.
Reprezentantul Ministerului Public apreciază că excepția
de neconstituționalitate este neîntemeiată și solicită
respingerea acesteia, întrucât situația angajaților Serviciului
de Protecție și Pază nu este identică cu cea a celorlalți
angajați din alte instituții publice din sistemul de apărare,
ordine publică și securitate națională. Această diferențiere
este dedusă chiar din faptul că legiuitorul a înțeles să
reglementeze statutul fiecărei astfel de categorii prin legi
distincte.
C U R T E A,

având în vedere actele și lucrările dosarului, constată
următoarele:
Prin Încheierea din 10 mai 2004, pronunțată în Dosarul
nr. 634/2004, Judecătoria Sectorului 5 București a sesizat
Curtea Constituțională cu excepția de neconstituționalitate
a prevederilor art. 22 2 alin. (1) din Legea nr. 191/1998
privind organizarea și funcționarea Serviciului de Protecție
și Pază. Excepția a fost ridicată de Victor Gheorghe
Zamfir, într-o cauză civilă având ca obiect obligația de a
încheia un contract de vânzare-cumpărare.
În motivarea excepției de neconstituționalitate, se
susține că art. 222 alin. (1) din Legea nr. 191/1998 încalcă
prevederile art. 4 alin. (2) și ale art. 16 alin. (1) din
Constituție, prin instituirea unei diferențe de tratament
juridic între personalul Serviciului de Protecție și Pază și
personalul din alte instituții publice din sistemul de apărare,
ordine publică și securitate națională, în ceea ce privește
condițiile ce trebuie îndeplinite pentru cumpărarea unei
locuințe de serviciu. Astfel, prin textul de lege criticat,
angajaților Serviciului de Protecție și Pază li se cere să
îndeplinească, în afara condiției de a avea o vechime de
cel puțin 10 ani în funcții militare, comună pentru tot

personalul care face parte din instituțiile publice din
sistemul de apărare, ordine publică și securitate națională,
o condiție suplimentară, și anume aceea de a avea o
vechime de minimum 5 ani în Serviciul de Protecție și
Pază. Autorul excepției afirmă că îun tratament diferit nu
poate fi doar expresia aprecierii exclusive a legiuitorului, ci
trebuie să se justifice rațional, în respectul principiului
egalității cetățenilor în fața legii și a autorităților publice“. În
motivarea excepției, invocă și prevederile art. 11 și 20 din
Constituție, care permit corelarea dispozițiilor constituționale
cu tratatele și pactele la care România este parte,
precizând că principiul nediscriminării este statuat și în
art. 7 din Declarația Universală a Drepturilor Omului,
art. 26 din Pactul internațional cu privire la drepturile civile
și politice, art. 2 alin. 2 din Pactul internațional cu privire la
drepturile economice, sociale și culturale și în art. 12 al
părții a II-a din Carta socială europeană revizuită.
Judecătoria Sectorului 5 București apreciază că
excepția de neconstituționalitate este neîntemeiată, întrucât
principiul egalității nu înseamnă uniformitate, egalitatea de
tratament presupunând ca subiecții la care se referă să se
afle în situații similare. În continuare, arată că Legea
nr. 85/1992, care este legea-cadru în materia vânzării de
locuințe și spații cu alte destinații construite din fondurile
statului și din fondurile unităților economice sau bugetare
de stat, îpermite expres ca modul de înstrăinare a
locuințelor de serviciu deținute de unitățile bugetare să fie
stabilit de conducerea unității bugetare în cauză, fără a
limita în vreun fel acest drept. Prin urmare, Serviciul de
Protecție și Pază este îndrituit de lege să stabilească, prin
propria lege de organizare și funcționare, condițiile de
înstrăinare a locuințelor de serviciu construite din fondurile
proprii“.
Potrivit prevederilor art. 24 alin. (1) din Legea
nr. 47/1992, republicată, modificată și completată prin
Legea nr. 232/2004, încheierea de sesizare a fost
comunicată președinților celor două Camere ale
Parlamentului, Guvernului și instituției Avocatul Poporului,
pentru a-și exprima punctele de vedere asupra excepției de
neconstituționalitate ridicate.
Guvernul, prin punctul său de vedere comunicat cu
Adresa nr. 5/6.679/A.N. purtând data de 19 iulie 2004,
apreciază că dispozițiile art. 22 2 alin. (1) din Legea
nr. 191/1998 privind organizarea și funcționarea Serviciului
de Protecție și Pază sunt constituționale, întrucât
reglementarea diferită, prin acte normative distincte, a
condițiilor de cumpărare a locuinței de serviciu impuse unor
categorii diferite de persoane îreprezintă o opțiune a
legiuitorului, neputând fi vorba de o încălcare a dispozițiilor
constituționale care consacră egalitatea în drepturi a
cetățenilor“. Exemplificând cu Decizia Curții Constituționale
nr. 179 din 22 aprilie 2004, precizează că egalitatea de
tratament se referă la situații identice și nicidecum la
situații diferite, astfel că, dacă la situații egale tratamentul

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.042/11.XI.2004
juridic trebuie să fie egal, la situații diferite tratamentul nu
poate să fie decât diferit.
Avocatul Poporului a transmis punctul său de vedere
în data de 25 iunie 2004, cu Adresa nr. 5.280, în care
apreciază că nu poate fi reținută critica de
neconstituționalitate, întrucât prin art. 22 2 alin. (1) din
Legea nr. 191/1998 nu se aduce atingere principiului
egalității în drepturi a cetățenilor în fața legii. Arată că
textul de lege ce formează obiectul excepției îse aplică în
mod egal oricărei persoane aflate în situațiile menționate în
ipoteza normei“. În continuare, face mențiunea că, în
jurisprudența sa, Curtea Constituțională a statuat că
îîncălcarea principiului egalității în drepturi există atunci
când se aplică un tratament diferențiat unor cazuri egale,
fără a exista o motivare obiectivă și rezonabilă, sau dacă
există o disproporție între scopul urmărit prin tratament
inegal și mijloacele folosite“, menționând în acest sens
Decizia nr. 107 din 13 iunie 2000.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctul de vedere al
Guvernului și cel al Avocatului Poporului, raportul întocmit
de judecătorul-raportor, concluziile procurorului, dispozițiile
legale criticate, raportate la prevederile Constituției,
republicată, precum și dispozițiile Legii nr. 47/1992, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și ale art. 1 alin. (2), ale
art. 2, 3, 10 și 29 din Legea nr. 47/1992, republicată, să
soluționeze excepția de neconstituționalitate ridicată.
Obiectul excepției de neconstituționalitate îl constituie
prevederile art. 222 alin. (1) din Legea nr. 191/1998 privind
organizarea și funcționarea Serviciului de Protecție și Pază,
publicată în Monitorul Oficial al României, Partea I, nr. 402
din 22 octombrie 1998, articol introdus prin Legea
nr. 67/2003 privind aprobarea Ordonanței de urgență a
Guvernului nr. 103/2002 pentru modificarea și completarea
Legii nr. 191/1998 privind organizarea și funcționarea
Serviciului de Protecție și Pază. Conținutul prevederilor
menționate este următorul:
— Art. 222 alin. (1): îPersonalul Serviciului de Protecție și
Pază, titular al unui contract de închiriere a unei locuințe de
serviciu, cu o vechime în forțele armate de 10 ani, din care
minimum 5 ani în Serviciul de Protecție și Pază, poate
cumpăra locuința de serviciu. Sumele încasate din vânzarea
locuințelor de serviciu se rețin integral de Serviciul de Protecție
și Pază și se utilizează pentru achiziția altor spații locative cu
aceeași destinație.“
În opinia autorului excepției de neconstituționalitate,
aceste prevederi de lege sunt contrare art. 4 alin. (2),
art. 11, art. 16 alin. (1) și art. 20 din Constituție, potrivit
cărora:

3

— Art. 4 alin. (2): îRomânia este patria comună și
indivizibilă a tuturor cetățenilor săi, fără deosebire de rasă, de
naționalitate, de origine etnică, de limbă, de religie, de sex, de
opinie, de apartenență politică, de avere sau de origine
socială.“;
— Art. 11: î(1) Statul român se obligă să îndeplinească
întocmai și cu bună-credință obligațiile ce-i revin din tratatele la
care este parte.
(2) Tratatele ratificate de Parlament, potrivit legii, fac parte
din dreptul intern.
(3) În cazul în care un tratat la care România urmează să
devină parte cuprinde dispoziții contrare Constituției, ratificarea
lui poate avea loc numai după revizuirea Constituției.“;
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 20: î(1) Dispozițiile constituționale privind drepturile
și libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“
Autorul excepției invocă, de asemenea, încălcarea art. 7
din Declarația Universală a Drepturilor Omului, art. 26 din
Pactul internațional cu privire la drepturile civile și politice,
art. 2 alin. 2 din Pactul internațional cu privire la drepturile
economice, sociale și culturale, toate referitoare, în esență,
la principiul nediscriminării în fața legii, precum și
încălcarea art. 12 al părții a II-a din Carta socială
europeană revizuită — îDreptul la securitate socială“.
Examinând excepția de neconstituționalitate, Curtea
reține că autorul acesteia susține că art. 222 alin. (1) din
Legea nr. 191/1998 încalcă principiul constituțional al
egalității în drepturi a cetățenilor, întrucât creează
personalului Serviciului de Protecție și Pază o situație
dezavantajoasă în raport cu personalul din alte instituții
publice din sistemul de apărare, ordine publică și securitate
națională, prin suplimentarea condițiilor pe care angajații
Serviciului de Protecție și Pază trebuie să le întrunească
pentru cumpărarea locuinței de serviciu. Autorul excepției
de neconstituționalitate se prevalează și de faptul că, în
conformitate cu art. 109 din Legea nr. 80/1995 privind
Statutul cadrelor militare, toți ofițerii, maiștrii militari și
subofițerii, indiferent de apartenența lor la o anumită
instituție care face parte din sistemul de apărare, ordine
publică și securitate națională, deci inclusiv angajații
Serviciului de Protecție și Pază, se bucură de aceleași
drepturi și obligații, prevăzute de regulamentele militare.
În deplin acord cu prevederile internaționale invocate în
susținerea criticii de neconstituționalitate, precum și cu
jurisprudența Curții Europene a Drepturilor Omului, Curtea
Constituțională a statuat că egalitatea în drepturi nu

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.042/11.XI.2004

exclude un tratament juridic diferit în cazul unor situații
juridice diferite, când acesta are o justificare obiectivă și
rațională.
Critica de neconstituționalitate formulată de autorul
excepției nu este întemeiată, întrucât inegalitatea de
tratament nu poate fi dedusă prin raportarea situației

personalului Serviciului de Protecție și Pază la cea a unor
alte categorii de angajați. Discriminarea intervine atunci
când la situații egale soluția legislativă este diferită. Or, în
cazul de față nu există diferențieri de tratament juridic între
cetățenii aparținând aceleiași clase de angajați, respectiv
personalului Serviciului de Protecție și Pază.

Pentru considerentele expuse, în temeiul art. 146 lit. d) și al art. 147 alin. (4) din Constituție, republicată, precum
și al art. 1—3, al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a prevederilor art. 222 alin. (1) din Legea nr. 191/1998 privind
organizarea și funcționarea Serviciului de Protecție și Pază, excepție ridicată de Victor Gheorghe Zamfir în Dosarul
nr. 634/2004 al Judecătoriei Sectorului 5 București.
Definitivă și general obligatorie.
Pronunțată în ședința publică din data de 5 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Valentina Bărbățeanu

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL SĂNĂTĂȚII

ORDIN
pentru aprobarea Ghidului privind investigarea biodisponibilității și bioechivalenței
Având în vedere prevederile art. 10 alin. (9) din Ordonanța Guvernului nr. 125/1998 privind înființarea, organizarea
și funcționarea Agenției Naționale a Medicamentului, aprobată și modificată prin Legea nr. 594/2002, cu modificările și
completările ulterioare, și ale Ordonanței de urgență a Guvernului nr. 152/1999 privind produsele medicamentoase de uz
uman, aprobată și modificată prin Legea nr. 336/2002, cu modificările și completările ulterioare,
văzând Referatul de aprobare al Direcției generale farmaceutice, inspecția de farmacie și aparatură medicală
nr. O.B. 7.899/2004,
în temeiul Hotărârii Guvernului nr. 743/2003 privind organizarea și funcționarea Ministerului Sănătății, cu
modificările ulterioare,
ministrul sănătății emite următorul ordin:
Art. 1. — Se aprobă Ghidul privind investigarea
biodisponibilității și bioechivalenței, conform anexei care
face parte integrantă din prezentul ordin.
Art. 2. — La data intrării în vigoare a prezentului ordin
se abrogă orice dispoziție contrară.

Art. 3. — Agenția Națională a Medicamentului va duce
la îndeplinire prevederile prezentului ordin.
Art. 4. — Prezentul ordin se publică în Monitorul Oficial
al României, Partea I.

Ministrul sănătății,
Ovidiu Brînzan
București, 20 septembrie 2004.
Nr. 1.177.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.042/11.XI.2004

5
ANEXĂ*)

GHID
privind investigarea biodisponibilității și bioechivalenței

*) Anexa este reprodusă în facsimil.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.042/11.XI.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.042/11.XI.2004

7

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.042/11.XI.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.042/11.XI.2004

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 1.042/11.XI.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.042/11.XI.2004

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 1.042/11.XI.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.042/11.XI.2004

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 1.042/11.XI.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.042/11.XI.2004

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 1.042/11.XI.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.042/11.XI.2004

17

PDF compression, OCR, web-optimization with CVISION's PdfCompressor

18

MONITORUL OFICIAL AL ROMÂNIEI, PARTEA I, Nr. 1.042/11.XI.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.042/11.XI.2004

19

PDF compression, OCR, web-optimization with CVISION's PdfCompressor

20

MONITORUL OFICIAL AL ROMÂNIEI, PARTEA I, Nr. 1.042/11.XI.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.042/11.XI.2004

21

PDF compression, OCR, web-optimization with CVISION's PdfCompressor

22

MONITORUL OFICIAL AL ROMÂNIEI, PARTEA I, Nr. 1.042/11.XI.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.042/11.XI.2004

23
ANEXA Nr. 1
la ghid

PDF compression, OCR, web-optimization with CVISION's PdfCompressor

24

MONITORUL OFICIAL AL ROMÂNIEI, PARTEA I, Nr. 1.042/11.XI.2004
ANEXA Nr. 2
la ghid

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.042/11.XI.2004

25

PDF compression, OCR, web-optimization with CVISION's PdfCompressor

26

MONITORUL OFICIAL AL ROMÂNIEI, PARTEA I, Nr. 1.042/11.XI.2004

MINISTERUL SĂNĂTĂȚII

ORDIN
pentru aprobarea Reglementărilor privind autorizarea de către Agenția Națională a Medicamentului
a studiilor clinice/notificarea la Agenția Națională a Medicamentului a studiilor nonintervenționale
efectuate cu medicamente de uz uman în România
Având în vedere prevederile art. 10 alin. (9) din Ordonanța Guvernului nr. 125/1998 privind înființarea,
organizarea și funcționarea Agenției Naționale a Medicamentului, aprobată cu modificări prin Legea nr. 594/2002, cu
modificările și completările ulterioare, și ale Ordonanței de urgență a Guvernului nr. 152/1999 privind produsele
medicamentoase de uz uman, aprobată cu modificări prin Legea nr. 336/2002, cu modificările și completările ulterioare,
văzând Referatul de aprobare al Direcției generale farmaceutice, inspecția de farmacie și aparatură medicală
nr. O.B. 10.653/2004,
în temeiul Hotărârii Guvernului nr. 743/2003 privind organizarea și funcționarea Ministerului Sănătății, cu
modificările ulterioare,
ministrul sănătății emite următorul ordin:
Art. 1. — Se aprobă Reglementările privind autorizarea
de către Agenția Națională a Medicamentului a studiilor
clinice/notificarea la Agenția Națională a Medicamentului a
studiilor nonintervenționale efectuate cu medicamente de uz
uman în România, conform anexei care face parte
integrantă din prezentul ordin.

Art. 2. — La data intrării în vigoare a prezentului ordin
se abrogă orice dispoziție contrară.
Art. 3. — Agenția Națională a Medicamentului va duce
la îndeplinire prevederile prezentului ordin.
Art. 4. — Prezentul ordin va fi publicat în Monitorul
Oficial al României, Partea I.

Ministrul sănătății,
Ovidiu Brînzan
București, 20 septembrie 2004.
Nr. 1.179.
ANEXĂ

REGLEMENTĂRI
privind autorizarea de către Agenția Națională a Medicamentului a studiilor clinice/notificarea la Agenția Națională
a Medicamentului a studiilor nonintervenționale efectuate cu medicamente de uz uman în România
CAPITOLUL I
Principii generale
Art. 1. — (1) Studiile clinice care se efectuează pe
teritoriul României sunt autorizate de Agenția Națională a
Medicamentului (ANM) în conformitate cu Ordonanța de
urgență a Guvernului nr. 152/1999 privind produsele
medicamentoase de uz uman, aprobată cu modificări și
completări prin Legea nr. 336/2002, cu modificările și
completările ulterioare.
(2) Fac excepție de la prevederile alin. (1) studiile
nonintervenționale, așa cum sunt definite în Reglementările
privind implementarea regulilor de bună
practică în
desfășurarea studiilor clinice efectuate cu medicamente de uz
uman, aprobate prin Ordinul ministrului sănătății nr. 615/2004,
care se notifică la ANM.
Art. 2. — Studiile clinice trebuie efectuate cu respectarea
prevederilor reglementărilor menționate la art. 1.
CAPITOLUL II
Procedura de autorizare a studiilor clinice
Art. 3. — (1) În vederea începerii procedurii de autorizare
a unui studiu clinic, solicitantul depune la ANM —
Compartimentul primire documente-probe din Departamentul
evaluare-autorizare o cerere în formatul prezentat în Ghidul
privind cererea de autorizare a unui studiu clinic cu un
medicament de uz uman, adresată autorității competente,
aprobarea unor amendamente importante și declararea
închiderii unui studiu clinic în România.

(2) La cerere se anexează documentele prevăzute în
anexa nr. 1 care face parte integrantă din prezentele
reglementări.
(3) Documentația trebuie să fie prezentată în limba engleză
sau română.
(4) Eticheta medicației de studiu (medicament investigat,
produs de referință, placebo) trebuie să fie prezentată în limba
română și în limba engleză (numai pentru uzul ANM, pentru a
putea fi verificată traducerea); în studiile clinice se va utiliza
numai eticheta în limba română, iar în cazul în care
sponsorul/investigatorul este român, eticheta trebuie prezentată
doar în limba română.
(5) Informațiile pentru subiect și formularul de
consimțământ exprimat în cunoștință de cauză trebuie să fie
prezentate în limba română (și în limba minorităților
naționale, dacă este cazul) și în limba engleză, pentru a
putea fi verificată traducerea de către ANM; în cazul în care
sponsorul/investigatorul este român, informațiile pentru subiect
și formularul de consimțământ exprimat în cunoștință de cauză
trebuie să fie prezentate doar în limba română.
(6) Documentele prevăzute la art. 4 alin. (2) trebuie să fie
întocmite în conformitate cu Ghidul privind cererea de
autorizare a unui studiu clinic cu un medicament de uz
uman, adresată autorității competente, aprobarea unor
amendamente importante și declararea închiderii unui studiu
clinic în România.
Art. 4. — (1) Compartimentul primire documente-probe din
Departamentul evaluare-autorizare verifică existența tuturor
documentelor solicitate conform anexei nr. 1.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.042/11.XI.2004
(2) Dacă documentația prezentată de solicitant nu este
completă, cererea de autorizare este respinsă și se notează
în registrul de primiri motivul respingerii.
(3) Dacă documentația este completă, cererea este
acceptată și primește număr de înregistrare la ANM.
Art. 5. — Tariful de autorizare a studiilor clinice, stabilit
prin hotărârea Consiliului de administrație al ANM, se plătește
după acceptarea cererii de autorizare.
Art. 6. — După intrarea banilor în contul ANM, începe
procedura de evaluare a documentației în vederea autorizării
studiului clinic.
Art. 7. — (1) În cazul în care, după evaluarea
documentației, se constată că sunt necesare informații
suplimentare, ANM va informa în scris solicitantul.
(2) Autorizarea/respingerea autorizării studiului clinic se va
prelungi față de termenul prevăzut în Reglementările privind
implementarea Regulilor de bună practică în desfășurarea
studiilor clinice efectuate cu medicamente de uz uman cu
intervalul de timp scurs de la primirea adresei cu solicitări de
către solicitant și până la primirea de către ANM a
informațiilor solicitate.
Art. 8. — În cazul în care documentația este întocmită în
conformitate cu Ghidul privind cererea de autorizare a unui
studiu clinic cu un medicament de uz uman, adresată
autorității competente, aprobarea unor amendamente
importante și declararea închiderii unui studiu clinic în
România, ANM transmite autorizația pentru efectuarea studiului
clinic în formatul prevăzut în anexa nr. 2 care face parte
integrantă din prezentele reglementări, în termenul prevăzut în
reglementările prevăzute la art. 7.
Art. 9. — În cazul în care, după evaluarea documentației,
se constată că aceasta nu este întocmită conform
reglementărilor în vigoare și nu este suficient de
fundamentată, în termenul prevăzut în Reglementările privind
implementarea Regulilor de bună practică în desfășurarea
studiilor clinice efectuate cu medicamente de uz uman,
solicitantul va fi informat de către ANM în legătură cu
respingerea autorizării, care va fi însoțită de un raport
justificativ.
Art. 10. — (1) Solicitantul poate să ceară revizuirea
deciziei de respingere în maximum 30 de zile de la emiterea
deciziei de către ANM; solicitarea de revizuire trebuie însoțită
de documentație de susținere.
(2) ANM va analiza solicitarea și își va formula punctul de
vedere asupra acesteia în maximum 30 de zile de la primirea
la ANM.
Art. 11. — Autorizația este valabilă pentru perioada de
desfășurare a studiului, aprobată de ANM; studiul va începe
într-un interval de cel mult 6 luni de la data aprobării.
Art. 12. — Un studiu clinic poate începe numai după
emiterea autorizației pentru efectuarea studiului clinic de către
ANM și după obținerea opiniei favorabile a Comisiei Naționale
de Etică, în cazul studiilor multicentrice, sau a Comisiei
Instituționale de Etică, în cazul studiilor unicentrice.
CAPITOLUL III
Importul produselor destinate studiului clinic
Art. 13. — Avizarea importului produselor destinate
studiului clinic se face de către Ministerul Sănătății în
conformitate cu legislația în vigoare, pe baza autorizării emise
de ANM pentru efectuarea studiului clinic și a opiniei comisiei
de etică.
CAPITOLUL IV
Analiza probelor biologice
Art. 14. — Analiza probelor biologice recoltate în cursul
studiilor clinice poate fi efectuată atât în laboratoare abilitate
din România, cât și din alte țări.

27

Art. 15. — În cazul în care analizarea probelor biologice
nu se efectuează în România, trimiterea acestora în alte țări
(exportul) se face în conformitate cu prevederile legale în
vigoare.
CAPITOLUL V
Inspecția pentru buna practică în studiul clinic
Art. 16. — Inspecția pentru buna practică în studiul clinic
se desfășoară conform prevederilor legale.
CAPITOLUL VI
Cerințe referitoare la modalitățile de recrutare
a subiecților
Art. 17. — Recrutarea subiecților pentru studiile clinice care
se efectuează în România se poate face numai prin
anunțuri/fluturași care pot fi distribuite numai prin
spitale/cabinetele medicilor; voluntarii sănătoși pot fi recrutați și
prin alte mijloace, dar nu prin mass-media.
CAPITOLUL VII
Raportarea reacțiilor adverse semnalate
în cadrul studiilor clinice
Art. 18. — Sponsorul are obligația de a raporta la ANM
numai reacții adverse grave neașteptate suspectate, semnalate
în cadrul studiilor clinice care se desfășoară în centrele din
România.
Art. 19. — Reacțiile adverse grave neașteptate suspectate,
soldate cu deces sau amenințătoare pentru viață, vor fi
raportate la ANM numai de către sponsor, conform
Reglementărilor privind implementarea Regulilor de bună
practică în desfășurarea studiilor clinice efectuate cu
medicamente de uz uman.
Art. 20. — Raportarea reacțiilor adverse pentru studiile
clinice care se desfășoară în România se face pe formularul
prezentat în anexa nr. 3 care face parte integrantă din
prezentele reglementări, iar a celor semnalate în centre din
alte țări implicate în studiul clinic se face, de preferință, pe
formularul Consiliului Organizațiilor Internaționale pentru Științe
Medicale (Council for International Organizations of Medical
Sciences = CIOMS).
Art. 21. — În cazul studiilor necomerciale, așa cum sunt
ele definite în Reglementările privind implementarea Regulilor
de bună practică în desfășurarea studiilor clinice efectuate cu
medicamente de uz uman, reacțiile adverse grave neașteptate
suspectate se raportează la ANM de către investigator în
intervalele de timp prevăzute în aceleași reglementări.
CAPITOLUL VIII
Cerințe referitoare la calificarea investigatorului
Art. 22. — Investigatorul principal trebuie să fie un medic
farmacolog sau medic primar în specialitatea în care se
desfășoară studiul clinic; pentru studiile de fază I investigatorul
principal trebuie să fie un medic farmacolog.
Art. 23. — Cererea de autorizare a unui studiu clinic va fi
însoțită de formularul privind calificarea fiecărui investigator
principal din locurile de studiu respective și angajamentul
acestuia de a participa la studiul clinic conform anexei nr. 4
care face parte integrantă din prezentele reglementări.
Art. 24. — În cazul studiilor necomerciale, investigatorul
care inițiază studiul va prelua obligațiile sponsorului.
CAPITOLUL IX
Autorizarea instituțiilor în care se pot desfășura
studiile clinice
Art. 25. — Studiile clinice se pot desfășura numai în
instituțiile autorizate de Ministerul Sănătății în acest scop.

PDF compression, OCR, web-optimization with CVISION's PdfCompressor

28

MONITORUL OFICIAL AL ROMÂNIEI, PARTEA I, Nr. 1.042/11.XI.2004

Art. 26. — Autorizația este emisă de Ministerul Sănătății la
solicitarea instituției interesate, în conformitate cu
reglementările în vigoare.
CAPITOLUL X
Procedura de notificare a studiilor nonintervenționale
Art. 27. — Notificarea studiilor nonintervenționale constă în
depunerea de către propunător la ANM a unei adrese de
notificare, întocmită conform prevederilor anexei nr. 5 care

face parte integrantă din prezentele reglementări, însoțită de
următoarele documente:
— copia proiectului studiului;
— lista centrelor în care se va desfășura studiul;
— informații privind durata studiului și numărul de pacienți
care vor fi înrolați.
Art. 28. — În cazul studiilor nonintervenționale, ANM nu
percepe nici un tarif pentru activitatea prestată.
Art. 29. — ANM va menține o bază de date separată
referitoare la studiile nonintervenționale.
ANEXA Nr. 1
la reglementări

DOCUMENTELE

care însoțesc cererea de autorizare a unui studiu clinic de către ANM
1. Confirmarea de primire a numărului de intrare în baza
de date europeană pentru studii clinice EudraCT, dacă este
cazul
2. Scrisoare de însoțire
3. Formularul de cerere
4. Discul cu fișierul XML pentru EudraCT, dacă este cazul
5. Protocolul cu toate amendamentele curente
6. Broșura investigatorului
7. Dosarul medicamentului investigat (DMI)
8. DMI simplificat pentru produsele cunoscute
9. Rezumatul caracteristicilor produsului (RCP) (pentru
medicamentele care au autorizație de punere pe piață în
România)
10. Lista cu autoritățile competente la care a fost depusă
solicitarea și detaliile deciziei, când sunt disponibile
11. Copie de pe opinia comisiei de etică, dacă este
disponibilă
12. Dacă solicitantul nu este sponsorul, scrisoare legală de
împuternicire de la sponsor
13. Copie de pe autorizația pentru conținutul sau eliberarea
în mediu a organismelor modificate genetic (când este cazul și
când este disponibilă)
14. Formularul de consimțământ exprimat în cunoștință de
cauză (în limbile română și engleză)
15. Documentul cu informațiile pentru subiect (în limbile
română și engleză)
16. Modalități pentru recrutarea subiecților
17. Rezumatul protocolului în limba română
18. Certificatul de analiză al produsului testat, dacă
impuritățile nu sunt justificate prin specificație sau în cazul în

care sunt detectate impurități neașteptate, neacoperite prin
specificație
19. Studii de siguranță virală, dacă este cazul
20. Exemple de etichete în limba română și în limba
engleză
21. Autorizații aplicabile pentru studii sau produse având
caracteristici speciale (dacă sunt disponibile), de exemplu
organisme modificate genetic, produse radiofarmaceutice
22. Certificatul EST, dacă este cazul
23. Declararea statutului BPF pentru substanțele active
biologic
24. Licența de producție, când este cazul
25. Declarația din partea persoanei calificate că locul de
producție funcționează conform cu GMP, dacă este cazul
26. CV-ul investigatorului coordonator (pentru studiile
multicentrice)
27. CV-ul fiecărui investigator principal
28. Autorizațiile MS pentru unitățile care desfășoară studii
clinice
29. Prevederile referitoare la compensația în cazul
evenimentelor finalizate cu invalidități sau deces atribuibile
studiului clinic
30. Asigurările sau despăgubirile ce acoperă răspunderea
investigatorului și sponsorului
31. Metode de recompensă pentru subiecți
32. Acordul directorului unității privind desfășurarea studiului
clinic
33. Formularul privind calificarea fiecărui investigator
principal și a investigatorului coordonator, când este cazul.
ANEXA Nr. 2
la reglementări

MINISTERUL SĂNĂTĂȚII

Data………… Nr. .............…

AGENȚIA NAȚIONALĂ A MEDICAMENTULUI

71324 București, str. Aviator Sănătescu nr. 48, sectorul 1
Telefon: 224.11.02; 224.17.10 Fax: 230.50.83
AUTORIZAȚIA

pentru desfășurarea studiului clinic
Analizând cererea depusă de dumneavoastră privind autorizarea desfășurării în România a unui
studiu clinic, înregistrată cu nr. ……, și documentele anexate, vă comunicăm următoarele:
Agenția Națională a Medicamentului autorizează desfășurarea studiului clinic conform
Protocolului nr.:
Titlul:
Sponsor:
Investigatori:
Instituția (locul de desfășurare a studiului):
Observații:
Președinte,
….................………

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.042/11.XI.2004

29
ANEXA Nr. 3*)
la reglementări

FORMULAR

de raportare a reacției adverse grave neașteptate suspectate

*) Anexa nr. 3 este reprodusă în facsimil.

PDF compression, OCR, web-optimization with CVISION's PdfCompressor

30

MONITORUL OFICIAL AL ROMÂNIEI, PARTEA I, Nr. 1.042/11.XI.2004
ANEXA Nr. 4*)
la reglementări
FORMULAR

privind calificarea investigatorului principal/coordonator și angajamentul acestuia de a participa la studiul clinic

*) Anexa nr. 4 este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.042/11.XI.2004

31
ANEXA Nr. 5*)
la reglementări

NOTIFICARE

privind efectuarea unui studiu nonintervențional în România

*) Anexa nr. 5 este reprodusă în facsimil.

PDF compression, OCR, web-optimization with CVISION's PdfCompressor

P R E Ț U R I L E

publicațiilor legislative pentru anul 2005
— pe suport tradițional —
Nr.
crt.

1.
2.
3.
4.
5.
6.
7.
8.
9.
10.
11.
12.

Valoarea
abonamentului
anual
— lei —

Trim. I

Trim. II

Trim. III

română
română,

12.340.000
2.135.000

3.085.000
—

3.085.000
—

3.085.000
—

3.085.000
—

maghiară

9.480.000
15.000.000
3.040.000
12.820.000
11.820.000
3.130.000
5.190.000

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

800.000
565.000
3.000.000

—
—
—

—
—
—

—
—
—

—
—
—

Denumirea publicației

Monitorul Oficial, Partea I, în limba
Monitorul Oficial, Partea I, în limba
numere bis*)
Monitorul Oficial, Partea I, în limba
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Colecția Legislația României
Colecția de hotărâri ale Guvernului
acte normative
Repertoriul actelor normative
Decizii ale Curții Constituționale
Ediții trilingve

și alte

Valoarea
abonamentului trimestrial
— lei —
Trim. IV

**) Cu excepția numerelor bis în care se publică acte cu un volum extins și care interesează doar un număr restrâns de utilizatori.

Toate publicațiile Regiei Autonome îMonitorul Oficial“ sunt purtătoare de T.V.A. în cotă de 9%, aceasta fiind
inclusă în prețul de abonament.
Pentru siguranța clienților, abonamentele la publicațiile Regiei Autonome îMonitorul Oficial“ se pot efectua prin
următorii difuzori:
u COMPANIA NAȚIONALĂ îPOȘTA ROMÂNĂ“ — S.A. — prin oficiile sale poștale
u RODIPET — S.A.
— prin toate filialele
u INTERPRESS SPORT — S.R.L.
— București, str. Hristo Botev nr. 6
(telefon/fax: 313.85.07; 313.85.08; 313.85.09)
u PRESS EXPRES — S.R.L.
— Otopeni, str. Flori de Câmp nr. 9
(telefon/fax: 221.05.37; 0745.133.712)
u M.T. PRESS IMPEX — S.R.L.
— București, bd. Basarabia nr. 256
(telefon/fax: 255.48.15; 255.48.16)
u INFO EUROTRADING — S.A.
— București, Splaiul Independenței nr. 202A
(telefon/fax: 212.73.54)
u ACTA LEGIS — S.R.L.
— București, str. Banul Udrea nr. 10,
(telefon/fax: 411.91.79)
u CURIER PRESS — S.A.
— Brașov, str. Traian Grozăvescu nr. 7
(telefon/fax: 0268/47.05.96)
u MIMPEX — S.R.L.
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
u CALLIOPE — S.R.L.
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
u ASTOR-MED — S.R.L.
— Iași, str. Sucidava nr. 2, bl. U2, sc. C, ap. 2
(telefon/fax: 0232/27.91.76, 0232/25.84.27)
u ART ADVERTISING — S.R.L.
— Râmnicu Vâlcea, str. Regina Maria nr. 7, bl. C1, sc. C, mezanin II
(tel. 0250/73.54.75, 0744.50.90.99)
u ZIRKON MEDIA — S.R.L.
— București, str. Călin Ottoi nr. 29
(tel. 250.52.77, 250.22.94, fax 250.56.30)
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.042/11.XI.2004 conține 32 de pagini.

Prețul de vânzare 37.000 lei

ISSN 1453—4495

PDF compression, OCR, web-optimization with CVISION's PdfCompressor

