PARTEA

Anul 172 (XVI) — Nr. 970

I

Vineri, 22 octombrie 2004

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina

HOTĂRÂRI ALE GUVERNULUI ROMÂNIEI
1.705. — Hotărâre pentru modificarea art. 5 alin. (2) din
Hotărârea Guvernului nr. 918/2002 privind
stabilirea procedurii-cadru de evaluare a impactului
asupra mediului și pentru aprobarea listei
proiectelor publice sau private supuse acestei
proceduri ....................................................................
ACTE ALE BIROULUI ELECTORAL CENTRAL
2. — Hotărâre privind întocmirea listelor de candidați
și a celorlalte documente care însoțesc lista .........
3. — Hotărâre pentru aprobarea Regulamentului de
organizare și funcționare a birourilor electorale .....

HOTĂRÂRI

ALE

GUVERNULUI

1–2

2–3
3–7

ROMÂNIEI

GUVERNUL ROMÂNIEI

HOTĂRÂRE
pentru modificarea art. 5 alin. (2) din Hotărârea Guvernului nr. 918/2002
privind stabilirea procedurii-cadru de evaluare a impactului asupra mediului
și pentru aprobarea listei proiectelor publice sau private supuse acestei proceduri
În temeiul art. 108 din Constituția României, republicată, și al art. 8 alin. 4 din Legea nr. 137/1995 privind
protecția mediului, republicată, cu modificările și completările ulterioare,
Guvernul României adoptă prezenta hotărâre.
Articol unic. — Alineatul (2) al articolului 5 din
Hotărârea Guvernului nr. 918/2002 privind stabilirea
procedurii-cadru de evaluare a impactului asupra mediului
și pentru aprobarea listei proiectelor publice sau private
supuse acestei proceduri, publicată în Monitorul Oficial al
României, Partea I, nr. 686 din 17 septembrie 2002, se
modifică și va avea următorul cuprins:

î(2) Autoritatea publică centrală pentru protecția mediului
poate excepta de la evaluarea impactului asupra mediului
anumite proiecte sau părți ale acestora, în cazuri
excepționale; exceptarea se acordă pe baza solicitării
motivate a autorității publice care inițiază proiectul, cu
îndeplinirea următoarelor condiții:

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 970/22.X.2004

a) să aplice o altă metodă de evaluare corespunzătoare
și să aducă la cunoștință publicului informațiile astfel
dobândite;

b) să informeze publicul interesat despre excepția
procedurală și motivele care au dus la aceasta.“

PRIM-MINISTRU

ADRIAN NĂSTASE
Contrasemnează:
Ministrul mediului și gospodăririi apelor,
Speranța Maria Ianculescu
Ministrul integrării europene,
Alexandru Fărcaș
p. Ministrul finanțelor publice,
Maria Manolescu,
secretar de stat
București, 14 octombrie 2004.
Nr. 1.705.

ACTE

ALE

BIROULUI

ELECTORAL

CENTRAL

BIROUL ELECTORAL CENTRAL

HOTĂRÂRE
privind întocmirea listelor de candidați și a celorlalte documente care însoțesc lista
Având în vedere prevederile art. 44 alin. (8) din Legea nr. 373/2004 pentru alegerea Camerei Deputaților și a
Senatului,
în temeiul art. 32 alin. (7) și (8) din Legea nr. 373/2004,
Biroul Electoral Central

h o t ă r ă ș t e:

Art. 1. — (1) La întocmirea listelor de candidați, coloana
a 2-a, intitulată îNumele, prenumele, inițiala tatălui“, se va
completa fie în ordinea înumele, prenumele, inițiala tatălui“,
fie în ordinea înumele, inițiala tatălui, prenumele“.
(2) În situația în care tatăl candidatului are două sau
mai multe prenume, se vor scrie toate inițialele acestora.
(3) Lista de candidați se depune în 4 exemplare, un
exemplar original și 3 copii, și va fi semnată în mod
obligatoriu de conducerea statutară a partidului politic,
alianței politice, alianței electorale, respectiv a organizației
cetățenilor aparținând minorităților naționale sau de
persoanele împuternicite în mod expres pentru a le semna.
(4) În conformitate cu prevederile art. 49 alin. (7) din
Legea nr. 373/2004, în patrulaterul buletinului de vot
candidații vor fi înscriși numai cu numele și prenumele, fără
inițiala tatălui.
Art. 2. — Declarația de acceptare a candidaturii va fi
olografă și va cuprinde datele precizate la art. 44 alin. (9)
din Legea nr. 373/2004. Declarația se depune în
4 exemplare, un exemplar original și 3 copii.
Art. 3. — Declarația de avere se depune în două
exemplare care vor fi completate și semnate personal de
candidat. Declarația se completează pe formularul aprobat
prin Ordonanța de urgență a Guvernului nr. 24/2004 privind
creșterea transparenței în exercitarea demnităților publice și
a funcțiilor publice, precum și intensificarea măsurilor de
prevenire și combatere a corupției.
Art. 4. — Declarația privind apartenența sau
neapartenența, ca agent sau colaborator al organelor de

securitate ca poliție politică, se dă pe propria răspundere,
potrivit legii penale. Declarația se scrie personal de fiecare
candidat și se depune în 4 exemplare, un exemplar original
și 3 copii.
Art. 5. — (1) În cazul candidaților independenți, în afara
declarațiilor prevăzute la art. 2, 3 și 4, se va depune și
lista susținătorilor, care va fi întocmită potrivit modelului
aprobat prin anexa nr. 7 la Hotărârea Guvernului
nr. 1.613/2004, publicată în Monitorul Oficial al României,
Partea I, nr. 917 din 8 octombrie 2004.
(2) Lista susținătorilor se depune în 4 exemplare, un
exemplar original și 3 copii.
(3) Numărul susținătorilor se stabilește de biroul
electoral de circumscripție, în funcție de numărul
alegătorilor cuprinși în lista electorală permanentă din
circumscripție. În acest scop, primarii vor comunica
președintelui biroului electoral de circumscripție numărul
alegătorilor din listele electorale permanente, în termen de
24 de ore de la solicitare.
(4) Candidatura se depune personal de candidat, care
va semna o cerere adresată biroului electoral de
circumscripție. Cererea va cuprinde datele menționate la
art. 44 alin. (8) din Legea nr. 373/2004.
Art. 6. — (1) Depunerea candidaturilor se face de către
conducerea județeană a partidului politic, alianței politice,
alianței electorale sau a organizației cetățenilor aparținând
minorităților naționale ori de către persoane desemnate în
mod expres de conducerea județeană.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 970/22.X.2004
(2) Membrii birourilor electorale de circumscripție nu pot
fi desemnați să depună candidaturile propuse de partidele
politice, alianțele politice, alianțele electorale sau de
organizațiile cetățenilor aparținând minorităților naționale.
Art. 7. — Prezenta hotărâre este obligatorie pentru

3

toate birourile electorale de circumscripție și pentru primari,
precum și pentru toate organismele cu atribuții în materie
electorală.
Art. 8. — Prezenta hotărâre se publică în Monitorul
Oficial al României, Partea I.

Președintele Biroului Electoral Central,
judecător Emil Gherguț
Locțiitor președinte,
judecător Victor Pașca Cameniță
Membri:
Nicoleta Florea
Gheorghe Cernat
Veronica Rădulescu
Emilia Braicău
Magdalena Ghermeli
Octavian Opriș
Alexandru Radu
Ionel Fleșariu
Dan Matei Agathon
Nicolae Sfăcăreanu
Ioan Onisei
Gheorghe Rădulescu
Dinu Marian
Zsuzsanna Peter
Tamara Baicu

—
—
—
—
—
—
—
—
—
—
—
—
—
—
—

judecător
judecător
judecător
judecător
judecător
președintele Autorității Electorale Permanente
vicepreședintele Autorității Electorale Permanente
vicepreședintele Autorității Electorale Permanente
reprezentant P.S.D.
reprezentant P.U.R.
reprezentant P.D.
reprezentant P.N.L.
reprezentant P.R.M.
reprezentant U.D.M.R.
reprezentant Grupul parlamentar al minorităților naționale din Camera Deputaților

București, 19 octombrie 2004.
Nr. 2.
BIROUL ELECTORAL CENTRAL

HOTĂRÂRE
pentru aprobarea Regulamentului de organizare și funcționare a birourilor electorale
Având în vedere prevederile art. 31 alin. (9) din Legea nr. 373/2004 pentru alegerea Camerei Deputaților și a
Senatului,
în temeiul art. 32 alin. (7) și (8) din Legea nr. 373/2004,
Biroul Electoral Central

h o t ă r ă ș t e:

Art. 1. — Se aprobă Regulamentul de organizare și
funcționare a birourilor electorale, prevăzut în anexa care
face parte integrantă din prezenta hotărâre.

Art. 2. — Prezenta hotărâre se publică în Monitorul
Oficial al României, Partea I.

Președintele Biroului Electoral Central,
judecător Emil Gherguț
Locțiitor președinte,
judecător Victor Pașca Cameniță
Membri:
Nicoleta Florea
Gheorghe Cernat
Veronica Rădulescu
Emilia Braicău
Magdalena Ghermeli
Octavian Opriș
Alexandru Radu
Ionel Fleșariu
Dan Matei Agathon
Nicolae Sfăcăreanu
Ioan Onisei
Gheorghe Rădulescu
Dinu Marian
Zsuzsanna Peter
Tamara Baicu

—
—
—
—
—
—
—
—
—
—
—
—
—
—
—

judecător
judecător
judecător
judecător
judecător
președintele Autorității Electorale Permanente
vicepreședintele Autorității Electorale Permanente
vicepreședintele Autorității Electorale Permanente
reprezentant P.S.D.
reprezentant P.U.R.
reprezentant P.D.
reprezentant P.N.L.
reprezentant P.R.M.
reprezentant U.D.M.R.
reprezentant Grupul parlamentar al minorităților naționale din Camera Deputaților

București, 19 octombrie 2004.
Nr. 3.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 970/22.X.2004
ANEXĂ

REGULAMENT
de organizare și funcționare a birourilor electorale
CAPITOLUL I
Dispoziții generale
Art. 1. — (1) Birourile și oficiile electorale sunt
organisme legal constituite în vederea organizării și
desfășurării operațiunilor specifice perioadei electorale.
(2) Perioada electorală începe o dată cu aducerea la
cunoștință publică a zilei alegerilor și se încheie o dată cu
publicarea rezultatului alegerilor în Monitorul Oficial al
României, Partea I.
Art. 2. — Birourile și oficiile electorale sunt constituite
din membri desemnați prin tragere la sorți, efectuată de
președintele Înaltei Curți de Casație și Justiție sau, după
caz, de președintele tribunalului, din persoane stabilite de
lege și din reprezentanți ai partidelor politice, alianțelor
politice și alianțelor electorale, stabiliți de conducerile
acestora.
CAPITOLUL II
Categorii de birouri electorale
Art. 3. — Pentru organizarea și desfășurarea alegerilor
parlamentare și prezidențiale se constituie următoarele
categorii de birouri electorale:
a) Biroul Electoral Central;
b) birourile electorale de circumscripții;
c) birourile electorale ale secțiilor de votare.
Art. 4. — (1) În municipiul București, la nivelul fiecărui
sector, se constituie câte un oficiu electoral, ca structură
electorală intermediară între Biroul Electoral de
Circumscripție a Municipiului București și birourile electorale
ale secțiilor de votare din sectorul respectiv.
(2) Legătura dintre birourile electorale ale secțiilor de
votare din sectoare și Biroul Electoral de Circumscripție a
Municipiului București — repartizarea buletinelor de vot și
a celorlalte materiale necesare votării, centralizarea
rezultatelor votării și orice altă operațiune electorală din
municipiul București — se realizează prin intermediul
oficiilor electorale.
CAPITOLUL III
Componența birourilor electorale
SECȚIUNEA 1
Biroul Electoral Central

Art. 5. — (1) Biroul Electoral Central este format din
7 judecători ai Înaltei Curți de Casație și Justiție, stabiliți
de președintele acestei Curți, prin tragere la sorți, efectuată
în ședință publică.
(2) Rezultatul tragerii la sorți se consemnează într-un
proces-verbal semnat de președintele Curții și de
consultantul-șef al acesteia. Procesul-verbal constituie actul
de învestire a judecătorilor.

(3) În termen de 24 de ore de la încheierea procesuluiverbal, judecătorii aleg din rândul lor, prin vot secret, un
președinte și un locțiitor al acestuia, care devin președinte
al Biroului Electoral Central, respectiv locțiitor al acestuia.
(4) Biroul Electoral Central, constituit potrivit alin. (1)—(3),
se completează, în termen de 24 de ore de la alegerea
președintelui, cu câte un reprezentant al partidelor politice
parlamentare, un reprezentant al Grupului parlamentar al
minorităților naționale din Camera Deputaților, precum și cu
președintele și vicepreședinții Autorității Electorale
Permanente. Numele și prenumele reprezentanților
partidelor politice parlamentare se comunică în scris
Biroului Electoral Central, până la data completării acestuia.
(5) Completarea Biroului Electoral Central potrivit
alin. (4) se consemnează într-un proces-verbal semnat de
membrii biroului, care constituie actul de învestire a
acestora.
(6) Refuzul unora dintre membrii Biroului Electoral
Central de a semna procesul-verbal de învestire nu are nici
un fel de influență asupra valabilității acestuia.
(7) Absența unora dintre judecători de la ședința de
tragere la sorți sau a unora dintre persoanele prevăzute la
alin. (4) de la ședința de completare a Biroului Electoral
Central nu are nici o influență asupra valabilității constituirii,
respectiv completării și componenței acestuia.
Art. 6. — (1) În organizarea și componența prevăzute la
art. 5 alin. (2) și (5), Biroul Electoral Central îndeplinește
toate atribuțiile și rezolvă toate însărcinările ce îi revin
potrivit prevederilor Legii nr. 373/2004 pentru alegerea
Camerei Deputaților și a Senatului și ale Legii nr. 370/2004
pentru alegerea Președintelui României.
(2) Prevederile art. 39 din Legea nr. 373/2004 se aplică
în mod corespunzător și în activitatea Biroului Electoral
Central constituit potrivit art. 5 alin. (2) și (5).
Art. 7. — (1) După rămânerea definitivă a candidaturilor,
Biroul Electoral Central se completează, în termenul
prevăzut de lege, cu câte un reprezentant al partidelor
politice care nu sunt reprezentate în Parlament și al
alianțelor politice ori alianțelor electorale ale acestora.
Numărul total al acestor reprezentanți nu poate fi mai mare
de 10.
(2) Partidele politice neparlamentare, alianțele politice și
alianțele electorale ale acestora, care participă la alegeri,
vor comunica în scris Biroului Electoral Central, în termen
de două zile de la rămânerea definitivă a candidaturilor,
numele și prenumele reprezentantului lor în Biroul Electoral
Central.
(3) Termenul de două zile prevăzut la alin. (2) este
termen de decădere. Comunicările făcute după expirarea
acestuia nu se mai iau în considerare.
(4) Desemnarea celor 10 reprezentanți ai partidelor
politice neparlamentare, ai alianțelor politice sau ai
alianțelor electorale ale acestora se face de președintele
Biroului Electoral Central, în ordinea descrescătoare a

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 970/22.X.2004
numărului de liste complete de candidaturi definitive,
centralizate pe țară, cumulat pentru Camera Deputaților și
pentru Senat. Dacă la atribuirea ultimului loc există mai
multe partide care au depus același număr de liste
complete de candidaturi definitve, desemnarea se face prin
tragere la sorți, efectuată de președintele Biroului Electoral
Central, în prezența reprezentanților partidelor politice,
alianțelor politice și alianțelor electorale în cauză.
(5) Completarea Biroului Electoral Central potrivit alin. (4)
se face în termen de 24 de ore de la expirarea termenului
de două zile prevăzut la alin. (2).
SECȚIUNEA a 2-a
Birourile electorale de circumscripție

Art. 8. — (1) Birourile electorale de circumscripție se
constituie în fiecare dintre cele 42 de circumscripții
electorale stabilite potrivit anexei nr. 1 la Legea
nr. 373/2004.
(2) Birourile electorale de circumscripție se constituie din
câte 3 judecători, în exercițiu la tribunalul din circumscripția
respectivă, și din cel mult 10 reprezentanți ai partidelor
politice, alianțelor politice, alianțelor electorale sau ai
organizațiilor cetățenilor aparținând minorităților naționale,
care participă la alegeri în circumscripția electorală
respectivă.
Art. 9. — (1) Desemnarea celor 3 judecători se face în
ședință publică, de către președintele tribunalului, prin
tragere la sorți.
(2) Tragerea la sorți se face pe funcții: președinte,
locțiitor, membru și se consemnează într-un proces-verbal
care constituie actul de învestire a judecătorilor.
Art. 10. — În componența prevăzută la art. 9 biroul
electoral de circumscripție îndeplinește toate atribuțiile și
însărcinările ce îi revin potrivit prevederilor Legii
nr. 373/2004 și ale Legii nr. 370/2004. Prevederile art. 39
din Legea nr. 373/2004 se aplică în mod corespunzător.
Art. 11. — (1) Fiecare partid politic, alianță politică,
alianță electorală și organizație a cetățenilor aparținând
minorităților naționale, care participă la alegeri în
circumscripția respectivă, va comunica, în scris, biroului
electoral de circumscripție constituit potrivit art. 9 numele și
prenumele reprezentantului.
(2) Comunicarea se face în termen de două zile de la
rămânerea definitivă a candidaturilor. Termenul de două
zile este termen de decădere. Comunicările transmise după
împlinirea acestuia nu se mai iau în considerare.
Art. 12. — (1) Completarea biroului electoral de
circumscripție cu reprezentanții partidelor politice, alianțelor
politice, alianțelor electorale și organizațiilor cetățenilor
aparținând minorităților naționale, prevăzute la alin. (1) al
art. 11, se face de președintele biroului electoral de
circumscripție, în ordinea descrescătoare a ponderii
numărului de candidaturi definitive ale fiecărui partid politic,
fiecărei alianțe politice, alianțe electorale și organizații a
cetățenilor aparținând minorităților naționale, în totalul
candidaturilor definitive din circumscripție, cumulat pentru
Senat și Camera Deputaților.

5

(2) Completarea se face în termen de 24 de ore de la
expirarea termenului de două zile prevăzut la alin. (2) al
art. 11, în ședință publică.
SECȚIUNEA a 3-a
Birourile electorale ale secțiilor de votare

Art. 13. — (1) Birourile electorale ale secțiilor de votare
sunt alcătuite dintr-un președinte, un locțiitor al acestuia și
cel mult 7 membri.
(2) Președintele și locțiitorul acestuia nu pot face parte
din partide politice.
(3) Președintele și locțiitorul acestuia sunt, de regulă,
magistrați sau alți juriști și sunt stabiliți prin tragere la sorți,
efectuată de președintele tribunalului.
(4) Pentru tragerea la sorți, președintele tribunalului
întocmește o listă cu magistrații din județ. La întocmirea
listei cu ceilalți juriști participă și câte un reprezentant al
fiecărui partid politic parlamentar.
Art. 14. — (1) Dacă numărul juriștilor este insuficient,
lista va fi completată de către prefect cu alte persoane
care se bucură de prestigiu și nu sunt membri de partid.
(2) Lista întocmită de prefect cuprinde un număr de
persoane cu 10% mai mare decât numărul necesar.
Persoanele care nu sunt desemnate președinți sau locțiitori
rămân la dispoziția președintelui tribunalului, pentru
înlocuirea, în cazuri deosebite, a titularilor, respectiv pentru
completarea birourilor electorale ale secțiilor de votare, în
situația în care partidele politice, alianțele politice, alianțele
electorale și organizațiile cetățenilor aparținând minorităților
naționale îndreptățite nu își desemnează reprezentanți.
(3) În vederea tragerii la sorți a președintelui secției de
votare și a locțiitorului acestuia, președintele tribunalului
efectuează gruparea în listă a participanților, având în
vedere ca locuințele acestora să fie cât mai aproape de
sediul biroului electoral al secției de votare.
Art. 15. — Membrii biroului electoral al secției de votare
provin din câte un reprezentant al partidelor politice,
alianțelor politice, alianțelor electorale și organizațiilor
cetățenilor aparținând minorităților naționale, care participă
la alegeri în circumscripția respectivă. Desemnarea
membrilor se face în ordinea descrescătoare a numărului
de candidaturi definitive, cumulat pentru Senat și Camera
Deputaților, depuse în circumscripția respectivă.
Art. 16. — (1) Pentru desemnarea membrilor biroului
electoral al secției de votare, președintele biroului electoral
de circumscripție comunică fiecărui președinte de birou
electoral al secției de votare numărul de candidaturi
definitive ale fiecărui partid politic, fiecărei alianțe politice,
alianțe electorale și organizații a cetățenilor aparținând
minorităților naționale. Comunicarea se face în scris în
termen de 24 de ore de la desemnarea președintelui
biroului electoral al secției de votare.
(2) În termenul prevăzut la alin. (1), partidele politice,
alianțele politice, alianțele electorale și organizațiile
cetățenilor aparținând minorităților naționale, care au depus
candidaturi în circumscripție, comunică președintelui biroului
electoral al secției de votare numele și prenumele
reprezentantului lor.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 970/22.X.2004

(3) Partidele politice, alianțele politice, alianțele
electorale și organizațiile cetățenilor aparținând minorităților
naționale participante la alegeri în circumscripție pot
comunica un număr mai mare de reprezentanți, pentru
situația în care alte partide sau alianțe nu își
nominalizează reprezentanții.
(4) Un partid politic, o alianță politică, o alianță
electorală sau o organizație a cetățenilor aparținând
cetățenilor minorităților naționale nu poate avea mai mult
de 3 reprezentanți în același birou electoral al secției de
votare.
(5) Dacă două sau mai multe partide politice, alianțe
politice, alianțe electorale sau organizații aparținând
cetățenilor minorităților naționale au depus același număr
de candidați, iar numărul locurilor de ocupat este inferior,
președintele biroului electoral al secției de votare va
proceda la tragerea la sorți, în prezența reprezentanților
celor interesați.
Art. 17. — Birourile electorale ale secțiilor de votare pot
funcționa cu un număr mai mic de membri decât cel
prevăzut de lege, dar nu mai puțin de 3, la care se
adaugă președintele biroului electoral al secției de votare
și locțiitorul acestuia.
Art. 18. — Desemnarea membrilor biroului electoral al
secției de votare se consemnează într-un proces-verbal
care constituie actul de atestare a calității de membru al
biroului.
SECȚIUNEA a 4-a
Birourile electorale ale unor secții de votare speciale

Art. 19. — (1) Birourile electorale ale secțiilor de votare,
care se organizează pe lângă misiunile diplomatice și
oficiile consulare ale României, se constituie dintr-un
președinte și 2 membri.
(2) Președintele este desemnat de șeful misiunii
diplomatice.
(3) Membrii biroului electoral al secției de votare sunt
stabiliți prin tragere la sorți efectuată de președintele
Biroului Electoral Central. Lista persoanelor care vor
participa la tragerea la sorți se întocmește de Ministerul
Afacerilor Externe. Partidele politice parlamentare vor fi
consultate la întocmirea listei, acestea putând formula
propuneri de completare a listei sau de înlocuire a unor
persoane.
(4) Pentru tragerea la sorți, persoanele cuprinse în listă
vor fi astfel grupate încât acestea să locuiască în
localitatea în care se organizează secția sau cât mai
aproape de aceasta.
Art. 20. — (1) Președintele biroului electoral al secției
de votare organizate pe o navă este locțiitorul
comandantului.
(2) Biroul electoral al secției de votare cuprinde și
2 membri, stabiliți de comandant prin tragere la sorți.
SECȚIUNEA a 5-a
Oficiile electorale

Art. 21. — În sectoarele municipiului București se
organizează câte un oficiu electoral.

Art. 22. — Birourile electorale ale oficiilor electorale sunt
alcătuite dintr-un președinte și un locțiitor al acestuia și din
cel mult 7 membri.
Art. 23. — Președintele și locțiitorul acestuia sunt
magistrați desemnați de președintele Tribunalului București,
prin tragere la sorți, dintre judecătorii în exercițiu ai
judecătoriei sectorului.
Art. 24. — Membrii biroului electoral al oficiului electoral
sunt reprezentanți ai partidelor politice, alianțelor politice,
alianțelor electorale și ai organizațiilor aparținând cetățenilor
minorităților naționale participante la alegeri în municipiul
București. Prevederile art. 15 și ale art. 16 alin. (1), (2) și
(5) se aplică în mod corespunzător.
CAPITOLUL IV
Funcționarea birourilor electorale
Art. 25. — (1) Birourile electorale funcționează legal în
prezența majorității membrilor.
(2) La stabilirea majorității prevăzute la alin. (1) intră în
calcul și președintele și locțiitorul acestuia.
(3) Până la completarea birourilor electorale de
circumscripție cu reprezentanții partidelor politice, acestea
sunt legal constituite dacă sunt prezenți toți cei
3 judecători.
Art. 26. — (1) Convocarea membrilor biroului electoral
în ședință se face telefonic sau prin orice alt mijloc, în
timp util, din dispoziția președintelui sau a locțiitorului
acestuia, prin aparatul tehnic.
(2) În cazul birourilor electorale ale secțiilor de votare,
convocarea se face de către președinte sau de locțiitorul
acestuia.
(3) În convocare se vor preciza ora și locul de
desfășurare a ședinței.
Art. 27. — (1) Proiectul ordinii de zi a ședinței se
propune de către președinte sau de locțiitorul acestuia și
se aprobă cu votul majorității membrilor prezenți.
(2) Membrii biroului electoral pot face propuneri pentru
completarea ordinii de zi sau pentru eliminarea unora
dintre problemele înscrise în aceasta.
(3) Propunerile de modificare a ordinii de zi se supun
aprobării biroului electoral. Dacă acestea sunt aprobate,
președintele este obligat să le supună dezbaterii.
Art. 28. — (1) Propunerile se supun dezbaterii biroului
electoral în ordinea în care acestea au fost înscrise pe
ordinea de zi.
(2) Schimbarea ordinii de dezbatere a problemelor
înscrise pe ordinea de zi se poate face numai cu
aprobarea biroului electoral, la propunerea președintelui,
locțiitorului sau a unuia dintre membri.
Art. 29. — (1) Ședințele biroului electoral sunt conduse
de președinte sau de locțiitorul acestuia.
(2) În lipsa președintelui biroului electoral, atribuțiile
acestuia sunt îndeplinite de locțiitorul său.
Art. 30. — (1) Membrii biroului electoral pot participa la
dezbateri în ordinea înscrierii la cuvânt și numai după
acordarea acestuia de către președinte.
(2) În luările de cuvânt în cadrul biroului electoral
membrii acestuia se vor limita strict la problema pusă în

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 970/22.X.2004
discuție și nu vor profera acuzații la adresa celorlalți
membri.
Art. 31. — (1) Președintele poate retrage cuvântul
acordat, în situația în care vorbitorul se abate de la
subiectul aflat în discuție. Dacă cel în cauză nu se
supune, președintele poate suspenda ședința.
(2) Se interzice intervenția unui membru al biroului
electoral în discuții în timpul prezentării de către un alt
membru a punctului său de vedere.
(3) Asupra unui subiect aflat în discuție un membru al
biroului electoral poate interveni cel mult de două ori.
(4) Membrilor biroului electoral li se poate acorda
dreptul la replică, în situația în care la adresa lor au fost
aduse acuzații de un alt membru al biroului electoral și pot
solicita să li se prezinte scuze de către aceștia.
Art. 32. — Prezența la ședințe a membrilor biroului
electoral este obligatorie. În cazuri justificate, președintele
biroului electoral poate aproba ca unii membri ai acestuia
să lipsească de la ședință.
Art. 33. — Reprezentanții partidelor politice, alianțelor
politice și alianțelor electorale în biroul electoral nu pot
primi și nu pot exercita alte însărcinări în afara celor
prevăzute de lege.
Art. 34. — (1) În îndeplinirea atribuțiilor ce le sunt
stabilite prin Legea nr. 373/2004 și Legea nr. 370/2004,
birourile electorale adoptă hotărârile cu votul majorității
membrilor prezenți.
(2) În caz de egalitate de voturi, votul președintelui este
hotărâtor.
(3) Hotărârile biroului electoral se semnează de
președinte, de locțiitorul acestuia și de membri.
(4) Lipsa semnăturilor unor membri nu are nici o
influență asupra valabilității hotărârii, dacă aceasta a fost
adoptată în condițiile alin. (1).
(5) Hotărârile biroului electoral se aduc la cunoștință în
ședință publică și prin orice mijloace de publicitate.
Art. 35. — Hotărârile Biroului Electoral Central sunt
obligatorii pentru toate autoritățile, instituțiile publice,
birourile electorale, precum și pentru toate organismele cu
atribuții electorale, de la data aducerii lor la cunoștință
publică.
Art. 36. — Hotărârile Biroului Electoral Central, prin care
se dau interpretări unor prevederi ale legilor electorale, se
publică în Monitorul Oficial al României, Partea I.
CAPITOLUL V
Dispoziții finale
Art. 37. — (1) Din birourile electorale pot face parte
numai cetățenii cu drept de vot.
(2) Candidații în alegeri, soțiile, rudele și afinii acestora
până la gradul al doilea inclusiv nu pot fi membri ai
birourilor electorale.
Art. 38. — (1) Reprezentanții partidelor politice,
alianțelor politice, alianțelor electorale și ai organizațiilor

7

cetățenilor aparținând minorităților naționale pot fi înlocuiți,
pentru motive întemeiate, apreciate de la caz la caz, la
cererea celor care i-au propus.
(2) Înlocuirea se poate face numai cu aprobarea biroului
electoral ierarhic superior și numai până în preziua votării.
(3) În caz de deces, îmbolnăviri sau accidente,
înlocuirea se poate face chiar și în ziua alegerilor.
Art. 39. — Biroul Electoral Central își încetează
activitatea după publicarea în Monitorul Oficial al României,
Partea I, a rezultatului alegerilor.
Art. 40. — Birourile electorale de circumscripție își
încetează activitatea după publicarea în Monitorul Oficial al
României, Partea I, a rezultatului alegerilor și după
predarea către autoritățile competente, pe bază de procesverbal, a tuturor documentelor pe care le-au deținut.
Art. 41. — (1) Birourile electorale ale secțiilor de votare
își încetează activitatea după încheierea de către birourile
electorale de circumscripție a proceselor-verbale și
predarea acestora la Biroul Electoral Central.
(2) În cazul organizării turului al doilea de scrutin,
birourile electorale ale secțiilor de votare își reiau
activitatea în ziua premergătoare desfășurării acestuia. În
acest caz, birourile își încetează activitatea în condițiile
alin. (1).
Art. 42. — Președintele biroului electoral stabilește care
dintre problemele cu care a fost sesizat acesta este de
natură a fi supusă dezbaterii biroului electoral și rezolvată
prin hotărâre.
Art. 43. — (1) Pentru soluționarea de către biroul
electoral a unor probleme complexe, președintele acestuia
poate desemna unul sau mai mulți membri care vor
întocmi și vor prezenta un referat cu propuneri de
soluționare.
(2) Problemele supuse dezbaterii și deliberării biroului
electoral vor fi prezentate membrilor acestuia cu cel puțin
12 ore înaintea ședinței.
Art. 44. — (1) Birourile electorale sunt obligate să
stabilească un program de funcționare care se aduce la
cunoștință publică prin afișare și care va fi respectat
întocmai.
(2) Președintele biroului electoral este obligat să asigure
permanența activității pe întreaga durată a programului, iar
în cazul termenelor care expiră la ora 24,00 va fi prezent
în mod obligatoriu cel puțin unul dintre magistrați.
Art. 45. — (1) În vederea realizării transparenței în
activitatea birourilor electorale de circumscripție și a Biroului
Electoral Central, acestea desemnează un purtător de
cuvânt, de regulă, din rândul magistraților. Purtătorul de
cuvânt este împuternicit să informeze mass-media cu
problemele dezbătute și soluționate.
(2) Prefectul și președintele consiliului județean vor
asigura spații adecvate pentru reprezentanții mass-media și
pentru desfășurarea conferințelor de presă.

PDF compression, OCR, web-optimization with CVISION's PdfCompressor

P R E Ț U R I L E

publicațiilor legislative pentru anul 2005
— pe suport tradițional —
Nr.
crt.

1.
2.
3.
4.
5.
6.
7.
8.
9.
10.
11.
12.

Valoarea
abonamentului
anual
— lei —

Trim. I

Trim. II

Trim. III

română
română,

12.340.000
2.135.000

3.085.000
—

3.085.000
—

3.085.000
—

3.085.000
—

maghiară

9.480.000
15.000.000
3.040.000
12.820.000
11.820.000
3.130.000
5.190.000

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

800.000
565.000
3.000.000

—
—
—

—
—
—

—
—
—

—
—
—

Denumirea publicației

Monitorul Oficial, Partea I, în limba
Monitorul Oficial, Partea I, în limba
numere bis*)
Monitorul Oficial, Partea I, în limba
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Colecția Legislația României
Colecția de hotărâri ale Guvernului
acte normative
Repertoriul actelor normative
Decizii ale Curții Constituționale
Ediții trilingve

și alte

Valoarea
abonamentului trimestrial
— lei —
Trim. IV

**) Cu excepția numerelor bis în care se publică acte cu un volum extins și care interesează doar un număr restrâns de utilizatori.

Toate publicațiile Regiei Autonome îMonitorul Oficial“ sunt purtătoare de T.V.A. în cotă de 9%, aceasta fiind
inclusă în prețul de abonament.
Pentru siguranța clienților, abonamentele la publicațiile Regiei Autonome îMonitorul Oficial“ se pot efectua prin
următorii difuzori:
u COMPANIA NAȚIONALĂ îPOȘTA ROMÂNĂ“ — S.A. — prin oficiile sale poștale
u RODIPET — S.A.
— prin toate filialele
u INTERPRESS SPORT — S.R.L.
— București, str. Hristo Botev nr. 6
(telefon/fax: 313.85.07; 313.85.08; 313.85.09)
u PRESS EXPRES — S.R.L.
— Otopeni, str. Flori de Câmp nr. 9
(telefon/fax: 221.05.37; 0745.133.712)
u M.T. PRESS IMPEX — S.R.L.
— București, bd. Basarabia nr. 256
(telefon/fax: 255.48.15; 255.48.16)
u INFO EUROTRADING — S.A.
— București, Splaiul Independenței nr. 202A
(telefon/fax: 212.73.54)
u ACTA LEGIS — S.R.L.
— București, str. Banul Udrea nr. 10,
(telefon/fax: 411.91.79)
u CURIER PRESS — S.A.
— Brașov, str. Traian Grozăvescu nr. 7
(telefon/fax: 0268/47.05.96)
u MIMPEX — S.R.L.
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
u CALLIOPE — S.R.L.
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
u ASTOR-MED — S.R.L.
— Iași, str. Sucidava nr. 2, bl. U2, sc. C, ap. 2
(telefon/fax: 0232/27.91.76, 0232/25.84.27)
u ART ADVERTISING — S.R.L.
— Râmnicu Vâlcea, str. Regina Maria nr. 7, bl. C1, sc. C, mezanin II
(tel. 0250/73.54.75, 0744.50.90.99)
u ZIRKON MEDIA — S.R.L.
— București, str. Călin Ottoi nr. 29
(tel. 250.52.77, 250.22.94, fax 250.56.30)
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 970/22.X.2004 conține 8 pagini.

Prețul de vânzare 9.500 lei

ISSN 1453—4495

PDF compression, OCR, web-optimization with CVISION's PdfCompressor

