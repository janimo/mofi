PARTEA

Anul 172 (XVI) — Nr. 876

I

Sâmbătă, 25 septembrie 2004

LEGI, DECRETE, HOTĂRÂRI ȘI ALTE ACTE
SUMAR
Pagina
DECIZII ALE CURȚII CONSTITUȚIONALE
Decizia nr. 310 din 8 iulie 2004 referitoare la excepția
de neconstituționalitate a dispozițiilor art. 308
alin. 4 din Codul de procedură civilă, astfel cum
au fost modificate și completate prin Ordonanța de
urgență a Guvernului nr. 58/2003, și a dispozițiilor
art. 3021 alin. 1 lit. a) din Codul de procedură
civilă ...........................................................................

1–4

REGULAMENTE
Regulament privind organizarea și funcționarea
administrativă a Înaltei Curți de Casație și Justiție

DECIZII

ALE

CURȚII

4–16

CONSTITUȚIONALE

CURTEA CONSTITUȚIONALĂ

D E C I Z I A Nr. 310
din 8 iulie 2004

referitoare la excepția de neconstituționalitate a dispozițiilor art. 308 alin. 4
din Codul de procedură civilă, astfel cum au fost modificate și completate
prin Ordonanța de urgență a Guvernului nr. 58/2003, și a dispozițiilor art. 3021 alin. 1 lit. a)
din Codul de procedură civilă
Ion Predescu
Aspazia Cojocaru
Acsinte Gaspar
Kozsokár Gábor
Petre Ninosu
Șerban Viorel Stănoiu
Florentina Baltă
Cristina Cătălina Turcu

—
—
—
—
—
—
—
—

președinte
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 308 alin. 4 din Codul de procedură civilă,
astfel cum au fost modificate și completate prin Ordonanța
de urgență a Guvernului nr. 58/2003, și a dispozițiilor
art. 3021 pct. 1 din Codul de procedură civilă, introduse
prin Ordonanța de urgență a Guvernului nr. 58/2003,
excepție ridicată de Mărioara Tica în Dosarul
nr. 1.053/C/2004 al Curții de Apel Oradea — Secția
comercială și de contencios administrativ.

2

MONITORUL OFICIAL AL ROMÂNIEI, PARTEA I, Nr. 876/25.IX.2004

La apelul nominal lipsesc părțile, față de care procedura
de citare este legal îndeplinită.
Președintele constată cauza în stare de judecată și
acordă cuvântul pe fond.
Reprezentantul Ministerului Public pune concluzii de
respingere a excepției de neconstituționalitate în ceea ce
privește dispozițiile art. 308 alin. 4 din Codul de procedură
civilă, astfel cum au fost modificate și completate prin
Ordonanța de urgență a Guvernului nr. 58/2003, ca
devenită inadmisibilă, în temeiul art. 23 alin. (1) și (3) din
Legea nr. 47/1992, republicată, cu modificările și
completările ulterioare, motivând că prin Decizia nr. 194 din
27 aprilie 2004 Curtea a admis excepția de
neconstituționalitate a dispozițiilor legale criticate. Ulterior
pronunțării deciziei menționate, textul criticat a fost abrogat
expres prin art. I pct. 8 din Legea nr. 195/2004 pentru
aprobarea Ordonanței de urgență a Guvernului nr. 58/2003.
Solicită de asemenea respingerea excepției de
neconstituționalitate a art. 302 1 pct. 1 din Codul de
procedură civilă, ca neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 30 aprilie 2004, pronunțată în
Dosarul nr. 1.053/C/2004, Curtea de Apel Oradea — Secția
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 308 alin. 4 din Codul de procedură civilă,
astfel cum au fost modificate și completate prin Ordonanța
de urgență a Guvernului nr. 58/2003, și a dispozițiilor
art. 3021 pct. 1 din Codul de procedură civilă, introduse
prin Ordonanța de urgență a Guvernului nr. 58/2003.
Excepția a fost ridicată de Mărioara Tica în dosarul cu
numărul de mai sus, având ca obiect contestație în
anulare împotriva unei decizii a Curții de Apel Oradea, prin
care s-a anulat, pentru lipsa condițiilor de formă, recursul
declarat de aceasta într-un litigiu comercial.
În motivarea excepției de neconstituționalitate autorul
susține că prevederile legale menționate încalcă dispozițiile
art. 21 alin. (3) privind dreptul părților la un proces
echitabil și la soluționarea cauzelor într-un termen
rezonabil, ale art. 24 alin. (1) și (2) din Constituție,
republicată, privind dreptul la apărare, precum și ale art. 13
din Convenția pentru apărarea drepturilor omului și a
libertăților fundamentale privind dreptul la un recurs efectiv.
Dispozițiile art. 308 alin. 4 din Codul de procedură civilă,
astfel cum au fost modificate și completate prin art. I
pct. 11 din Ordonanța de urgență a Guvernului
nr. 58/2003, încalcă dreptul la un proces echitabil,
deoarece, în materia litigiilor în care recursul constituie
singura cale de atac și instanța a anulat cererea de recurs
pentru motive formale, hotărârea pronunțată în fond nu mai
poate fi supusă controlului. Este încălcat totodată și dreptul
la un recurs efectiv, deoarece acesta presupune existența
unei căi de atac, cel puțin, împotriva hotărârii instanței de
fond. Faptul că procedura admiterii în principiu a recursului
se desfășoară fără citarea părților încalcă dreptul la
apărare al acestora.
Dispozițiile art. 302 1 pct. 1 din Codul de procedură
civilă, introduse prin art. I pct. 9 din Ordonanța de urgență

a Guvernului nr. 58/2003 privind modificarea și completarea
Codului de procedură civilă, aduc atingere dreptului la un
proces echitabil, deoarece recursul este o cale de atac
împotriva unei hotărâri judecătorești, și nu o cerere de
chemare în judecată. Ar fi în contradicție cu intenția
legiuitorului și cu sistemul de drept românesc împiedicarea
accesului la căile de atac pe simple aspecte formale.
Curtea de Apel Oradea — Secția comercială și de
contencios administrativ opinează în sensul că excepția
de neconstituționalitate este neîntemeiată.
Potrivit dispozițiilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și formula punctele
de vedere asupra excepției de neconstituționalitate ridicate.
De asemenea, în conformitate cu dispozițiile art. 181 din
Legea nr. 35/1997, cu modificările ulterioare, s-a solicitat
punctul de vedere al instituției Avocatul Poporului.
Guvernul consideră că excepția de neconstituționalitate
a rămas fără obiect, deoarece, ulterior invocării excepției,
dispozițiile art. 308 alin. 4 din Codul de procedură civilă,
astfel cum au fost modificate și completate prin Ordonanța
de urgență a Guvernului nr. 58/2003, au fost abrogate prin
Legea nr. 195/2004 pentru aprobarea Ordonanței de
urgență a Guvernului nr. 58/2003.
Avocatul Poporului apreciază că excepția de
neconstituționalitate este inadmisibilă, deoarece dispozițiile
art. 308 alin. 4 din Codul de procedură civilă, așa cum au
fost modificate prin art. I pct. 11 din Ordonanța de urgență
a Guvernului nr. 58/2003, au fost abrogate expres prin
art. I pct. 8 din Legea nr. 195/2004 pentru aprobarea
Ordonanței de urgență a Guvernului nr. 58/2003, publicată
în Monitorul Oficial al României, Partea I, nr. 470 din
26 mai 2004. Sunt incidente așadar dispozițiile art. 23
alin. (1) din Legea nr. 47/1992, republicată, potrivit cărora
Curtea Constituțională se pronunță numai asupra excepțiilor
având ca obiect dispoziții legale în vigoare.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, republicată, cu modificările
și completările ulterioare, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și celor ale art. 1 alin. (2),
art. 2, 3, 12 și 23 din Legea nr. 47/1992, republicată, cu
modificările și completările ulterioare, să soluționeze
excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 308 alin. 4 din Codul de procedură civilă,
astfel cum au fost modificate și completate prin art. I
pct. 11 din Ordonanța de urgență a Guvernului
nr. 58/2003, și dispozițiile art. 3021 pct. 1 din Codul de
procedură civilă, introduse prin art. I pct. 9 din Ordonanța
de urgență a Guvernului nr. 58/2003 privind modificarea și

MONITORUL OFICIAL AL ROMÂNIEI, PARTEA I, Nr. 876/25.IX.2004
completarea Codului de procedură civilă, publicată în
Monitorul Oficial al României, Partea I, nr. 460 din 28 iunie
2003 și intrată în vigoare la data de 28 august 2003.
Textele criticate aveau următorul conținut:
— Art. 308 alin. 4: îÎn cazul în care completul este în
unanimitate de acord că recursul nu îndeplinește cerințele de
formă sau că motivele de recurs invocate și dezvoltarea lor nu
se încadrează în cele prevăzute de art. 304, anulează sau,
după caz, respinge recursul printr-o decizie motivată,
pronunțată fără citarea părților, care nu este supusă nici unei
căi de atac. Decizia se comunică recurentului.“;
— Art. 302 1 pct. 1: îCererea de recurs va cuprinde
următoarele mențiuni:
1. numele, domiciliul sau reședința părților ori, pentru
persoanele juridice, denumirea și sediul lor, precum și, după
caz, numărul de înmatriculare în registrul comerțului sau de
înscriere în registrul persoanelor juridice, codul unic de
înregistrare sau, după caz, codul fiscal și contul bancar. Dacă
recurentul locuiește în străinătate, va arăta și domiciliul ales în
România, unde urmează să i se facă toate comunicările privind
procesul;“.
Ulterior sesizării Curții Constituționale, art. I pct. 11 din
Ordonanța de urgență a Guvernului nr. 58/2003, care
modifica și completa art. 308 din Codul de procedură
civilă, a fost abrogat în mod expres de art. I pct. 8 din
Legea nr. 195/2004 pentru aprobarea Ordonanței de
urgență a Guvernului nr. 58/2003, publicată în Monitorul
Oficial al României, Partea I, nr. 470 din 26 mai 2004 și
intrată în vigoare la 29 mai 2004.
Art. I. pct. 9 din Ordonanța de urgență a Guvernului
nr. 58/2003, care introduce art. 302 1 din Codul de
procedură civilă, a fost modificat prin art. I pct. 6 din
Legea nr. 195/2004 pentru aprobarea Ordonanței de
urgență a Guvernului nr. 58/2003. Textul supus controlului,
art. 3021 pct. 1, a devenit art. 3021 alin. 1 lit. a) având
următorul conținut: îCererea de recurs va cuprinde, sub
sancțiunea nulității, următoarele mențiuni:
a) numele, domiciliul sau reședința părților ori, pentru
persoanele juridice, denumirea și sediul lor, precum și, după
caz, numărul de înmatriculare în registrul comerțului sau de
înscriere în registrul persoanelor juridice, codul unic de
înregistrare sau, după caz, codul fiscal și contul bancar. Dacă
recurentul locuiește în străinătate, va arăta și domiciliul ales în
România, unde urmează să i se facă toate comunicările privind
procesul;“.
În raport cu această evoluție legislativă și având în
vedere că dispozițiile legale criticate de autorul excepției
s-au păstrat în substanța lor, textul de lege supus
controlului va fi cel al art. 3021 alin. 1 lit. a) din Codul de
procedură civilă.
Autorul excepției susține că prevederile legale
menționate încalcă dispozițiile art. 21 alin. (3) și ale art. 24
alin. (1) și (2) din Constituție, republicată, precum și ale
art. 13 din Convenția pentru apărarea drepturilor omului și
a libertăților fundamentale.
Textele constituționale invocate au următorul conținut:
— Art. 21 alin. (3): îPărțile au dreptul la un proces
echitabil și la soluționarea cauzelor într-un termen rezonabil.“;
— Art. 24: î(1) Dreptul la apărare este garantat.
(2) În tot cursul procesului, părțile au dreptul să fie asistate
de un avocat, ales sau numit din oficiu.“

3

Art. 13 din Convenția pentru apărarea drepturilor omului
și a libertăților fundamentale are următorul conținut: îOrice
persoană, ale cărei drepturi și libertăți recunoscute de prezenta
convenție au fost încălcate, are dreptul să se adreseze efectiv
unei instanțe naționale, chiar și atunci când încălcarea s-ar
datora unor persoane care au acționat în exercitarea atribuțiilor
lor oficiale.“
Examinând excepția de neconstituționalitate ridicată,
Curtea reține următoarele:
I. Cu privire la dispozițiile art. 308 alin. 4 din Codul de
procedură civilă, astfel cum au fost modificate și
completate prin Ordonanța de urgență a Guvernului
nr. 58/2003, Curtea observă că se pronunțase asupra
constituționalității textului criticat, la momentul sesizării sale
prin Încheierea din 30 aprilie 2004, pronunțată în Dosarul
nr. 1.053/C/2004 al Curții de Apel Oradea — Secția
comercială și de contencios administrativ. Prin Decizia
nr. 194 din 27 aprilie 2004 excepția a fost admisă,
constatându-se că textul de lege criticat este
neconstituțional în partea exprimată prin sintagma
îpronunțată fără citarea părților“. Aceasta a fost însă
publicată în Monitorul Oficial al României, Partea I,
nr. 523 din 10 iunie 2004.
Ulterior pronunțării Curții prin Decizia nr. 194 din
27 aprilie 2004, textul atacat a fost abrogat în mod expres
de art. I pct. 8 din Legea nr. 195/2004 pentru aprobarea
Ordonanței de urgență a Guvernului nr. 58/2003, publicată
în Monitorul Oficial al României, Partea I, nr. 470 din
26 mai 2004 și intrată în vigoare la 29 mai 2004.
În consecință, în temeiul art. 23 alin. (1) din Legea
nr. 47/1992, republicată, cu modificările și completările
ulterioare, potrivit căruia îCurtea Constituțională decide
asupra excepțiilor ridicate în fața instanțelor judecătorești sau
de arbitraj comercial privind neconstituționalitatea unei legi sau
ordonanțe ori a unei dispoziții dintr-o lege sau dintr-o ordonanță
în vigoare, care are legătură cu soluționarea cauzei în orice
fază a litigiului și oricare ar fi obiectul acestuia“, și al alin. (3)
conform căruia îNu pot face obiectul excepției prevederile
constatate ca fiind neconstituționale printr-o decizie anterioară
a Curții Constituționale“, excepția de neconstituționalitate
urmează a fi respinsă ca devenită inadmisibilă.
II. În legătură cu excepția de neconstituționalitate a
dispozițiilor art. 3021 alin. 1 lit. a) din Codul de procedură
civilă, Curtea constată că și aceasta este neîntemeiată.
Prin textul criticat legiuitorul stabilește o parte din
condițiile de formă ale cererii de recurs, condiții ce se
regăsesc atât la cererea de chemare în judecată, cât și la
cererea de apel. Sancțiunea procedurală a nerespectării
acestor condiții este anularea cererii de recurs.
Prin declararea ca neconstituționale și ulterior abrogarea
dispozițiilor art. 308 alin. 4 din Codul de procedură civilă,
astfel cum au fost modificate și completate prin Ordonanța
de urgență a Guvernului nr. 58/2003, s-a dat expresie
principiului liberului acces la justiție, prin aceea că
legiuitorul a acordat recurentului, în temeiul art. 316 din
Codul de procedură civilă, coroborat cu art. 287 alin. 2
din același cod, posibilitatea de a îndeplini cerințele
menționate în textul criticat până la prima zi de înfățișare.
Se dă expresie totodată principiului contradictorialității,
garanție a procesului echitabil, precum și dreptului la un
recurs efectiv.

4

MONITORUL OFICIAL AL ROMÂNIEI, PARTEA I, Nr. 876/25.IX.2004

Curtea reține că sunt asigurate și celelalte garanții ale
procesului echitabil prin faptul că recurentul, care este
parte în proces, are în permanență posibilitatea consultării
dosarului pentru a afla datele de identificare ale celorlalte
părți și are la dispoziție un termen rezonabil în scopul
formulării cererii de recurs.

Recurentul care depune personal cererea de recurs
beneficiază totodată de dispozițiile art. 303 alin. 5 din
Codul de procedură civilă, conform cărora: îPreședintele
instanței, care primește cererea de recurs, va putea să o
înapoieze părții prezente, dacă nu îndeplinește condițiile
prevăzute de lege, pentru a fi refăcută, prelungind termenul de
recurs cu 5 zile.“

Față de cele de mai sus, în temeiul art. 146 lit. d) și al art. 147 alin. (4) din Constituție, republicată, precum și
al art. 13 alin. (1) lit. A.d) și alin. (3), al art. 23 alin. (1) și (3) din Legea nr. 47/1992, republicată, cu modificările și
completările ulterioare,
CURTEA

În numele legii
D E C I D E:

I. Respinge, ca devenită inadmisibilă, excepția de neconstituționalitate a dispozițiilor art. 308 alin. 4 din Codul de
procedură civilă, astfel cum au fost modificate și completate prin Ordonanța de urgență a Guvernului nr. 58/2003,
excepție ridicată de Mărioara Tica în Dosarul nr. 1.053/C/2004 al Curții de Apel Oradea — Secția comercială și de
contencios administrativ.
II. Respinge, ca neîntemeiată, excepția de neconstituționalitate a dispozițiilor art. 3021 alin. 1 lit. a) din Codul de
procedură civilă, excepție ridicată de același autor în același dosar.
Definitivă și obligatorie.
Pronunțată în ședința publică din data de 8 iulie 2004.
PREȘEDINTE,

ION PREDESCU
Magistrat-asistent,
Cristina Cătălina Turcu

REGULAMENTE
REGULAMENT
privind organizarea și funcționarea administrativă a Înaltei Curți de Casație și Justiție
În temeiul art. 132 din Legea nr. 304/2004 privind organizarea judiciară, publicată în Monitorul Oficial al României,
Partea I, nr. 576 din 29 iunie 2004, și al art. 66 alin. 1 din Legea Curții Supreme de Justiție nr. 56/1993, republicată în
Monitorul Oficial al României, Partea I, nr. 56 din 8 februarie 1999, cu modificările și completările ulterioare, Secțiile Unite
ale Înaltei Curți de Casație și Justiție adoptă prezentul regulament.
CAPITOLUL I
Dispoziții generale
Art. 1. — Înalta Curte de Casație și Justiție este
organizată și funcționează în temeiul art. 126 din
Constituția României, republicată, al art. 16—32 din Legea
nr. 304/2004 privind organizarea judiciară și al prezentului
regulament.
Art. 2. — (1) Înalta Curte de Casație și Justiție este
organizată în 4 secții — Secția civilă și de proprietate
intelectuală, Secția penală, Secția comercială, Secția de
contencios administrativ și fiscal —, Completul de
9 judecători și Secțiile Unite.
(2) În structura Înaltei Curți de Casație și Justiție
funcționează următoarele compartimente:
a) Direcția legislație, studii, documentare și informatică
juridică;

b) Cancelaria;
c) Departamentul economico-financiar și administrativ;
d) Biroul de informare și relații publice;
e) Biroul relații internaționale;
f) Compartimentul de audit public intern.
Art. 3. — (1) Înalta Curte de Casație și Justiție se
compune din: președinte, un vicepreședinte, 4 președinți de
secții și judecători.
(2) În cadrul Înaltei Curți de Casație și Justiție
funcționează magistrați-asistenți, stabiliți prin statul de
funcții.
(3) Înalta Curte de Casație și Justiție se încadrează cu
personal auxiliar de specialitate, personal al departamentului
economico-financiar și administrativ, personal de specialitate
informatică și alte categorii de personal prevăzute de lege.

MONITORUL OFICIAL AL ROMÂNIEI, PARTEA I, Nr. 876/25.IX.2004
CAPITOLUL II
Conducerea Înaltei Curți de Casație și Justiție
Art. 4. — Conducerea administrativă a Înaltei Curți de
Casație și Justiție se exercită de președinte, vicepreședinte
și colegiul de conducere.
SECȚIUNEA 1
Președintele Înaltei Curți de Casație și Justiție

Art. 5. — (1) Președintele reprezintă Înalta Curte de
Casație și Justiție în relațiile interne și internaționale.
(2) Președintele Înaltei Curți de Casație și Justiție are
calitatea de ordonator principal de credite putând delega
această calitate managerului economic.
(3) În exercitarea atribuțiilor de conducere, președintele
Înaltei Curți de Casație și Justiție emite ordine.
Art. 6. — Președintele are următoarele atribuții privind
activitatea structurilor de conducere ale Înaltei Curți de
Casație și Justiție:
a) convoacă colegiul de conducere, trimestrial sau ori
de câte ori este necesar;
b) prezidează colegiul de conducere al Înaltei Curți de
Casație și Justiție;
c) convoacă adunarea generală a judecătorilor Înaltei
Curți de Casație și Justiție;
d) prezidează adunarea generală a judecătorilor Înaltei
Curți de Casație și Justiție, cu excepția cazului în care
adunarea generală se întrunește pentru alegerea celor
2 membri ai Consiliului Superior al Magistraturii;
e) supune spre dezbatere și aprobare colegiului de
conducere și adunării generale a judecătorilor măsurile
necesare pentru buna desfășurare a activității Înaltei Curți
de Casație și Justiție.
Art. 7. — (1) Președintele exercită următoarele atribuții
privind activitatea Secțiilor Unite, a Completului de
9 judecători, a secțiilor și a compartimentelor din cadrul
Înaltei Curți de Casație și Justiție:
a) conduce activitatea Secțiilor Unite și prezidează
ședințele acestora;
b) desemnează judecătorii Completului de 9 judecători.
În lipsa președintelui, Completul de 9 judecători este
desemnat de vicepreședinte;
c) coordonează activitatea managerului economic și a
Departamentului economico-financiar și administrativ;
d) controlează și îndrumă activitatea secțiilor și a
compartimentelor din structura Înaltei Curți de Casație și
Justiție.
(2) Președintele încuviințează ca judecătorii Înaltei Curți
de Casație și Justiție să se informeze la sediul instanțelor
asupra aspectelor privind aplicarea corectă și unitară a legii
și să constate situații care justifică propuneri de
îmbunătățire a legislației.
(3) Președintele Înaltei Curți de Casație și Justiție poate
exercita direct oricare dintre atribuțiile ce revin
vicepreședintelui și președinților de secții, potrivit
prezentului regulament.
Art. 8. — Președintele prezintă Plenului Consiliului
Superior al Magistraturii recomandările colegiului de
conducere pentru numirea la Înalta Curte de Casație și
Justiție a judecătorilor în funcție cărora le expiră mandatul

5

de 6 ani, precum și propunerile colegiului de conducere
pentru numirea, promovarea, transferul, suspendarea și
încetarea din funcție a magistraților-asistenți.
Art. 9. — (1) Președintele propune, împreună cu
ministrul justiției, numărul maxim de posturi pentru Înalta
Curte de Casație și Justiție, care se stabilește prin
hotărâre a Guvernului.
(2) Președintele analizează anual, împreună cu
președinții curților de apel și ministrul justiției, volumul de
activitate al instanțelor și, în funcție de rezultatele analizei,
ia măsuri pentru suplimentarea sau reducerea numărului de
posturi, cu acordul Consiliului Superior al Magistraturii.
(3) Președintele are următoarele atribuții privind
personalul Înaltei Curți de Casație și Justiție:
a) desemnează judecătorul care conduce biroul de
informare și relații publice și îndeplinește rolul de purtător
de cuvânt;
b) repartizează judecătorii, magistrații-asistenți și alte
categorii de personal la secții și la compartimentele din
structura Înaltei Curți de Casație și Justiție;
c) desemnează, prin tragere la sorți, judecătorii care
formează Biroul Electoral Central;
d) desemnează judecătorii, supleanții și secretarul
comisiei speciale de control al averilor, potrivit Legii
nr. 115/1996, cu modificările și completările ulterioare;
e) desemnează persoanele care fac parte din structura
de protecție a informațiilor clasificate a Înaltei Curți de
Casație și Justiție, în vederea exercitării atribuțiilor
prevăzute în Hotărârea Guvernului nr. 585/2002;
f) propune, în vederea emiterii avizului conform al
Consiliului Superior al Magistraturii, menținerea în funcție a
judecătorilor Înaltei Curți de Casație și Justiție și a
magistraților-asistenți, după împlinirea vârstei de pensionare
prevăzute de lege, precum și reîncadrarea în funcție a
judecătorilor Înaltei Curți de Casație și Justiție și a
magistraților-asistenți pensionați pentru limită de vârstă;
g) aprobă întocmirea dosarelor de pensionare;
h) numește în funcție managerul economic al Înaltei
Curți de Casație și Justiție, pe bază de concurs,
încadrează personalul din cadrul Departamentului
economico-financiar și administrativ, pe bază de concurs
sau probă practică, și aprobă regulamentul privind
concursul pentru ocuparea funcției de manager economic și
a celorlalte funcții din cadrul departamentului economicofinanciar și administrativ;
i) stabilește numărul informaticienilor;
j) propune numărul de jandarmi angajați pe bază de
contract, care se stabilește prin hotărâre a Guvernului, și
coordonează activitatea acestora;
k) încheie cu Ministerul Administrației și Internelor
protocolul privind modul de utilizare a personalului de
poliție pentru asigurarea protecției magistraților;
l) acordă grade, trepte, gradații, indemnizații de
conducere, salarii de merit, premii și alte drepturi ale
personalului, potrivit legii, și rezolvă contestațiile referitoare
la stabilirea acestora;
m) stabilește locurile de muncă și categoriile de
personal care lucrează în condiții de muncă grele,
vătămătoare sau periculoase, precum și personalul care

6

MONITORUL OFICIAL AL ROMÂNIEI, PARTEA I, Nr. 876/25.IX.2004

prestează activități peste programul normal de lucru și
aprobă sporurile de care beneficiază aceștia, potrivit legii;
n) aprobă delegările de atribuții.
Art. 10. — Președintele Înaltei Curți de Casație și
Justiție ia măsuri pentru dotarea tehnică corespunzătoare a
Înaltei Curți de Casație și Justiție, în vederea informatizării
activității acesteia și gestionează fondul președintelui,
constituit potrivit legii.
Art. 11. — Președintele dispune constituirea la nivelul
Înaltei Curți de Casație și Justiție a comisiei care
evaluează și inventariază bunurile primite cu titlu gratuit cu
prilejul unor acțiuni de protocol în exercitarea mandatului
sau a funcției.
Art. 12. — La cabinetul președintelui funcționează un
director de cabinet, cu rangul de magistrat-asistent șef, ale
cărui atribuții sunt stabilite prin fișa postului de către
președinte.
SECȚIUNEA 2
Vicepreședintele Înaltei Curți de Casație și Justiție

Art. 13. — (1) Vicepreședintele Înaltei Curți de Casație
și Justiție exercită atribuțiile ce revin președintelui, în lipsa
acestuia sau în baza dispoziției președintelui.
(2) Vicepreședintele prezidează, de regulă, Completul de
9 judecători și, în lipsa președintelui, Secțiile Unite.
Art. 14. — Vicepreședintele Înaltei Curți de Casație și
Justiție:
a) coordonează activitatea Direcției legislație, studii,
documentare și informatică juridică;
b) conduce Cancelaria Înaltei Curți de Casație și
Justiție;
c) propune colegiului de conducere măsurile necesare
ce urmează a fi adoptate în procesul formării și
perfecționării profesionale a judecătorilor și magistrațilorasistenți;
d) urmărește dezbaterea problemelor de drept în cadrul
secțiilor Curții;
e) asigură publicarea periodică a jurisprudenței Curții;
f) organizează paza sediului și a bunurilor Înaltei Curți
de Casație și Justiție și aprobă măsurile pentru prevenirea
incendiilor, cele privind protecția muncii, protecția civilă,
apărarea împotriva dezastrelor și activitățile privind
problemele militare;
g) controlează activitatea arhivistică, potrivit legii;
h) conduce structura de protecție a informațiilor
clasificate a Înaltei Curți de Casație și Justiție, constituită
prin ordin al președintelui în vederea exercitării atribuțiilor
prevăzute în Hotărârea Guvernului nr. 585/2002;
i) controlează și coordonează activitatea comisiei de
analiză privind încălcarea dreptului de acces la informațiile
de interes public;
j) desemnează, împreună cu președinții de secții,
judecătorii din fiecare secție care asigură activitatea
completelor de judecată în perioada vacanței judecătorești.
Art. 15. — Vicepreședintele are următoarele atribuții
privind personalul Înaltei Curți de Casație și Justiție:
a) aprobă fișele posturilor;
b) controlează și coordonează evaluarea anuală a
activității personalului Înaltei Curți de Casație și Justiție, cu
excepția judecătorilor și a magistraților-asistenți;

c) analizează cererile și propune președintelui
încadrarea personalului, în condițiile legii, cu excepția
judecătorilor și a magistraților-asistenți;
d) aprobă efectuarea concediilor anuale de odihnă de
către personalul Înaltei Curți de Casație și Justiție.
SECȚIUNEA 3
Colegiul de conducere al Înaltei Curți de Casație și Justiție

Art. 16. — (1) Președintele, vicepreședintele, președinții
de secții și 5 judecători, aleși pe o perioadă de 5 ani în
adunarea generală a judecătorilor, cu reprezentarea fiecărei
secții, constituie colegiul de conducere al Înaltei Curți de
Casație și Justiție.
(2) Când se dezbat probleme economico-financiare și
administrative, la ședințele colegiului de conducere participă
managerul economic al Înaltei Curți de Casație și Justiție,
cu vot consultativ.
Art. 17. — (1) Judecătorii membri ai colegiului de
conducere al Înaltei Curți de Casație și Justiție sunt aleși
și vor reprezenta fiecare secție, iar al cincilea membru va
fi ales din cadrul secției cu cel mai mare număr de
judecători.
(2) În cazul în care judecătorul ales în colegiul de
conducere își încetează activitatea, locul acestuia va fi
ocupat în vederea continuării mandatului de un judecător
ales în condițiile legii, de la secția pe care acesta o
reprezenta.
Art. 18. — Colegiul de conducere al Înaltei Curți de
Casație și Justiție are următoarele atribuții:
a) aprobă Regulamentul privind organizarea și
funcționarea administrativă, precum și statele de funcții și
de personal al Înaltei Curți de Casație și Justiție;
b) recomandă Plenului Consiliului Superior al
Magistraturii numirea la Înalta Curte de Casație și Justiție a
judecătorilor în funcție cărora le expiră mandatul de 6 ani;
c) analizează candidaturile pentru promovarea în funcția
de judecător la Înalta Curte de Casație și Justiție și
prezintă Consiliului Superior al Magistraturii un raport
consultativ asupra promovării;
d) propune Consiliului Superior al Magistraturii numirea,
promovarea, transferul, suspendarea și încetarea din funcție
a magistraților-asistenți;
e) primește candidaturile judecătorilor Înaltei Curți de
Casație și Justiție pentru funcția de membru ales al
Consiliului Superior al Magistraturii;
f) verifică îndeplinirea condițiilor prevăzute de lege de
către judecătorii Înaltei Curți de Casație și Justiție care
și-au depus candidaturile pentru funcția de membru ales al
Consiliului Superior al Magistraturii;
g) organizează și supraveghează rezolvarea petițiilor, în
condițiile legii;
h) propune proiectul de buget al Înaltei Curți de Casație
și Justiție;
i) aprobă normele privind cheltuielile de protocol,
drepturile și obligațiile personalului trimis în țară sau în
străinătate pentru misiuni cu caracter temporar;
j) stabilește numărul autoturismelor din parcul auto al
Înaltei Curți de Casație și Justiție, precum și regimul
folosirii acestora;

MONITORUL OFICIAL AL ROMÂNIEI, PARTEA I, Nr. 876/25.IX.2004
k) dezbate și aprobă măsurile necesare pentru buna
desfășurare a activității Înaltei Curți de Casație și Justiție.
Art. 19. — (1) Colegiul de conducere al Înaltei Curți de
Casație și Justiție exercită acțiunea disciplinară împotriva
președintelui, vicepreședintelui, președinților de secții,
judecătorilor și magistraților-asistenți ai Înaltei Curți de
Casație și Justiție, precum și împotriva președinților curților
de apel.
(2 Cercetarea prealabilă în vederea exercitării acțiunii
disciplinare se efectuează de unul sau 2 judecători
desemnați de colegiul de conducere, pentru fiecare acțiune
disciplinară în parte.
(3) În cazul exercitării acțiunii disciplinare, la lucrările
colegiului de conducere nu participă judecătorul sau
judecătorii desemnați pentru efectuarea cercetării prealabile
și magistratul împotriva căruia se exercită acțiunea
disciplinară.
Art. 20. — (1) Colegiul de conducere al Înaltei Curți de
Casație și Justiție este prezidat de președinte, iar în lipsa
acestuia, de vicepreședinte.
(2) Colegiul de conducere al Înaltei Curți de Casație și
Justiție se întrunește trimestrial sau ori de câte ori este
necesar, la convocarea președintelui Înaltei Curți de
Casație și Justiție sau la solicitarea a cel puțin 3 dintre
membrii săi.
(3) Hotărârile colegiului de conducere al Înaltei Curți
de Casație și Justiție se adoptă cu votul majorității
membrilor săi.
(4) Secretariatul colegiului de conducere al Înaltei Curți
de Casație și Justiție este asigurat de prim-magistratulasistent.
SECȚIUNEA 4
Adunarea generală a judecătorilor
Înaltei Curți de Casație și Justiție

Art. 21. — Adunarea generală a judecătorilor este
compusă din toți judecătorii în funcție ai Înaltei Curți de
Casație și Justiție.
Art. 22. — Adunarea generală a judecătorilor Înaltei
Curți de Casație și Justiție are următoarele atribuții:
a) aprobarea raportului anual de activitate, care se dă
publicității;
b) aprobarea bugetului Înaltei Curți de Casație și
Justiție, cu avizul consultativ al Ministerului Finanțelor
Publice;
c) alegerea celor 2 membri pentru Consiliul Superior al
Magistraturii, în condițiile legii;
d) desemnarea celor 2 judecători care îl ajută în
îndeplinirea atribuțiilor prevăzute de lege pe judecătorul
care prezidează adunarea generală în cazul alegerii
membrilor Consiliului Superior al Magistraturii;
e) dezbaterea și aprobarea măsurilor necesare pentru
buna desfășurare a activității Înaltei Curți de Casație și
Justiție.
Art. 23. — (1) Adunarea generală a judecătorilor Înaltei
Curți de Casație și Justiție este legal constituită în
prezența majorității judecătorilor în funcție, cu excepția
alegerii celor 2 membri ai Consiliului Superior al
Magistraturii, care se realizează în prezența a cel puțin
două treimi din numărul judecătorilor în funcție.

7

(2) Adunarea generală a judecătorilor este prezidată de
președinte, iar în lipsa acestuia, de vicepreședinte.
(3) În cazul în care adunarea generală se întrunește
pentru alegerea celor 2 membri ai Consiliului Superior al
Magistraturii, aceasta este prezidată de magistratul cu cea
mai mare vechime în magistratură, care nu și-a depus
candidatura pentru funcția de membru al Consiliului
Superior al Magistraturii.
(4) Hotărârile adunării generale se adoptă cu votul
majorității membrilor prezenți, cu excepția alegerii celor
2 membri ai Consiliului Superior al Magistraturii, care se
realizează cu numărul cel mai mare de voturi obținut în
adunarea generală.
CAPITOLUL III
Secțiile Unite ale Înaltei Curți de Casație și Justiție
Art. 24. — (1) Secțiile Unite ale Înaltei Curți de Casație
și Justiție au competența de judecată și atribuțiile
prevăzute de lege.
(2) Secțiile Unite sunt prezidate de președintele Înaltei
Curți de Casație și Justiție, iar în lipsa acestuia, de
vicepreședinte sau de un președinte de secție.
Art. 25. — (1) Secțiile Unite adoptă hotărârile cu
majoritatea voturilor judecătorilor prezenți.
(2) În cazul în care Înalta Curte de Casație și Justiție
judecă în Secții Unite, la judecată trebuie să ia parte cel
puțin două treimi din numărul judecătorilor în funcție.
Art. 26. — Deciziile prin care se soluționează recursurile
în interesul legii sunt acte colective ale Înaltei Curți de
Casație și Justiție, iar nu ale unei părți din numărul
judecătorilor care o compun. Judecătorii care au alte opinii
se vor alătura soluției majoritare adoptate în problema de
drept.
Art. 27. — (1) Ședințele Secțiilor Unite se programează
sau se convoacă de președintele Înaltei Curți de Casație
și Justiție din proprie inițiativă, la cererea a cel puțin o
pătrime din numărul judecătorilor în funcție sau la cererea
uneia dintre secții.
(2) Convocarea se face cu anunțarea ordinii de zi, care
se adoptă la începutul ședinței.
(3) La ședințele Secțiilor Unite participă prim-magistratulasistent și, în lipsa acestuia, magistratul-asistent șef
desemnat de președintele Înaltei Curți de Casație și
Justiție.
(4) La ședințele Secțiilor Unite, altele decât cele de
judecată, pot fi invitați magistrații-asistenți și alte categorii
de personal de la Înalta Curte de Casație și Justiție,
precum și persoane din afara instituției.
CAPITOLUL IV
Completul de 9 judecători
al Înaltei Curți de Casație și Justiție
Art. 28. — (1) Completul de 9 judecători al Înaltei Curți
de Casație și Justiție are competența de judecată
prevăzută de lege.
(2) Completul este format din judecători de la secțiile
Înaltei Curți de Casație și Justiție, desemnați pentru fiecare

8

MONITORUL OFICIAL AL ROMÂNIEI, PARTEA I, Nr. 876/25.IX.2004

ședință de președintele sau vicepreședintele Înaltei Curți de
Casație și Justiție, de acord cu președinții secțiilor din care
provin.
(3) Completul de 9 judecători este prezidat de regulă de
vicepreședintele Înaltei Curți de Casație și Justiție, putând
fi prezidat și de președinte. În lipsa acestora completul
poate fi prezidat de un președinte de secție sau de un
judecător desemnat în acest scop de președintele ori
vicepreședintele Înaltei Curți de Casație și Justiție.
(4) La ședințele de judecată ale Completului de
9 judecători participă prim-magistratul-asistent, magistratulasistent șef al unei secții sau un alt magistrat-asistent
anume desemnat.
Art. 29. — (1) Când Completul de 9 judecători judecă
recursurile împotriva hotărârilor Consiliului Superior al
Magistraturii prin care s-a soluționat acțiunea disciplinară,
din complet nu pot face parte membrii cu drept de vot ai
Consiliului Superior al Magistraturii și judecătorul sancționat
disciplinar.
(2) În cazul prevăzut la alin. (1), la ședințele de
judecată ale Completului de 9 judecători nu poate participa
magistratul-asistent sancționat disciplinar.
CAPITOLUL V
Secțiile Înaltei Curți de Casație și Justiție
Art. 30. — Secțiile Înaltei Curți de Casație și Justiție
sunt încadrate cu judecători, magistrați-asistenți, grefieri și
aprozi, repartizați de președintele Înaltei Curți de Casație și
Justiție.
Art. 31. — (1) Fiecare secție a Înaltei Curți de Casație
și Justiție este condusă de un președinte.
(2) Președinții de secții au următoarele atribuții:
a) organizează, îndrumă și controlează activitatea secției
în limitele prevăzute de lege și de prezentul regulament,
ținând seama de dispozițiile președintelui și ale
vicepreședintelui Înaltei Curți de Casație și Justiție;
b) stabilesc atribuțiile personalului din cadrul secției,
potrivit fișei fiecărui post și efectuează, potrivit nevoilor
secției, redistribuirea personalului pe posturi și a atribuțiilor
acestuia;
c) fixează termenele de judecată în cauzele care sunt
de competența secției, cu asigurarea unei repartizări
echilibrate a dosarelor pe judecători, și dispun citarea
părților, comunicarea recursurilor, precum și îndeplinirea
oricăror alte acte procedurale, potrivit legii;
d) prezidează completul de judecată, când participă la
activitatea de judecată;
e) aprobă programul de participare a magistrațilorasistenți la ședințele de judecată;
f) rezolvă corespondența adresată secției;
g) informează președintele Înaltei Curți de Casație și
Justiție cu privire la activitatea secției în vederea
cunoașterii acesteia și, când este cazul, pentru luarea
măsurilor prevăzute de lege și de prezentul regulament;
h) duc la îndeplinire orice măsură dispusă de Secțiile
Unite, precum și de președintele și vicepreședintele Înaltei
Curți de Casație și Justiție, potrivit legii și prezentului
regulament.

Art. 32. — (1) Președinții de secții stabilesc judecătorii
care compun completele de judecată și programează
ședințele acestora.
(2) Dacă numărul de judecători necesar formării
completului de judecată nu poate fi asigurat, acesta se
constituie cu judecători de la celelalte secții, desemnați de
președintele sau vicepreședintele Înaltei Curți de Casație și
Justiție.
Art. 33. — (1) Președinții de secții convoacă judecătorii
secției și supun dezbaterii acestora jurisprudența Înaltei
Curți de Casație și Justiție și alte probleme de interes
general, în vederea luării măsurilor necesare pentru buna
desfășurare a activității secției.
(2) La dezbateri pot participa magistrații-asistenți din
cadrul secției, cu vot consultativ, precum și invitați din
celelalte secții și din compartimentele Înaltei Curți de
Casație și Justiție, fără drept de vot.
(3) Măsurile se adoptă cu votul majorității judecătorilor
prezenți, inclusiv al președintelui.
(4) Președinții de secții stabilesc colective formate din
2—3 judecători ai secției pentru selectarea și publicarea
deciziilor, în vederea unificării practicii pe diverse probleme
de drept.
Art. 34. — (1) La sesizarea completelor de judecată,
judecătorii secțiilor dezbat fiecare caz privind schimbarea
jurisprudenței și hotărăsc, cu votul majorității, sesizarea
Secțiilor Unite pentru a decide potrivit art. 24 din Legea
nr. 304/2004.
(2) La dezbateri pot participa, cu vot consultativ,
magistrații-asistenți din cadrul secțiilor sau al
compartimentelor Înaltei Curți de Casație și Justiție, fără
drept de vot.
Art. 35. — La sfârșitul fiecărui an judecătorii secțiilor
dezbat cazurile în care este necesară îmbunătățirea
legislației. Propunerile privind îmbunătățirea legislației se
supun Secțiilor Unite pentru a hotărî cu privire la sesizarea
ministrului justiției, potrivit art. 25 alin. (1) din Legea
nr. 304/2004.
CAPITOLUL VI
Judecătorii Înaltei Curți de Casație și Justiție
Art. 36. — (1) Judecătorii Înaltei Curți de Casație și
Justiție sunt inamovibili.
(2) Judecătorii Înaltei Curți de Casație și Justiție sunt
independenți, se supun numai legii și trebuie să fie
imparțiali.
Art. 37. — Judecătorii Înaltei Curți de Casație și Justiție
exercită o funcție de demnitate publică și sunt salarizați
potrivit legii privind indemnizațiile pentru persoanele care
ocupă asemenea funcții, având dreptul la pașaport
diplomatic, în condițiile legii.
Art. 38. — (1) Judecătorii Înaltei Curți de Casație și
Justiție sunt datori să rezolve lucrările în termenele
stabilite, să soluționeze cauzele în termen rezonabil, în
funcție de complexitatea acestora, să păstreze secretul
deliberărilor și al voturilor la care au participat, inclusiv
după încetarea exercitării funcției, și să îndeplinească toate
celelalte îndatoriri ce le revin în calitate de magistrați,
potrivit legii.
(2) Judecătorii sunt datori să se abțină de la orice acte
sau fapte de natură să compromită demnitatea lor în

MONITORUL OFICIAL AL ROMÂNIEI, PARTEA I, Nr. 876/25.IX.2004
profesie și în societate și să respecte Codul deontologic al
magistraților.
Art. 39. — (1) Participarea judecătorilor la activitatea de
judecată are loc conform programărilor.
(2) Abținerea judecătorilor de la activitatea de judecată
este admisă numai în cazurile prevăzute de lege.
Art. 40. — În ședințele de judecată ale Completului de
9 judecători și ale secțiilor judecătorii poartă robă de
culoare neagră, iar în ședințele Secțiilor Unite, robă de
culoare mov.
Art. 41. — În activitatea de judecată judecătorii se
conformează legii și prezentului regulament cu privire la
pregătirea ședințelor, deliberarea, pronunțarea și redactarea
hotărârilor.
Art. 42. — În afară de activitatea de judecată,
judecătorii duc la îndeplinire orice alte atribuții stabilite de
Secțiile Unite, de președintele și vicepreședintele Înaltei
Curți de Casație și Justiție, precum și de președinții de
secții, potrivit legii și prezentului regulament.
Art. 43. — Judecătorii Înaltei Curți de Casație și Justiție,
aleși în funcția de președinte sau vicepreședinte al
Consiliului Superior al Magistraturii, în perioada mandatului,
nu exercită activitatea de judecător.
Art. 44. — În cazurile în care președintele de secție nu
face parte din completul de judecată, judecătorii prezidează
completul prin rotație.
Art. 45. — (1) Președintele completului de judecată are
următoarele atribuții:
1. anterior ședințelor de judecată, ia măsuri, personal
sau prin magistratul-asistent, pentru ducerea la îndeplinire
de către arhivă și grefă a tuturor lucrărilor necesare bunei
desfășurări a ședinței de judecată;
2. în cursul dezbaterilor:
a) asigură ordinea și solemnitatea dezbaterilor,
dispunând, când se impune, limitarea accesului publicului
la ședința de judecată, ținând seama și de mărimea sălii
de judecată, sau îndepărtarea din sală a persoanelor care
tulbură ședința, inclusiv cu ajutorul organelor de poliție;
b) în cauzele penale asigură înregistrarea desfășurării
ședinței de judecată cu mijloace tehnice audio;
3. după dezbateri:
a) asigură secretul deliberării, întocmește minuta și
consemnează soluția în condica de ședință, personal sau
prin desemnarea unuia dintre membrii completului;
b) asigură pronunțarea hotărârilor în ședință publică, la
orele stabilite din timp, transmiterea sau comunicarea
rezultatului deliberării înainte de pronunțare fiind interzisă;
4. după pronunțarea hotărârilor:
a) repartizează judecătorilor și magistraților-asistenți spre
redactare hotărârile pronunțate;
b) notează în evidența secției soluțiile mai importante
sau de principiu și temeiurile de drept ale acestora;
c) informează președintele secției asupra aspectelor mai
importante din activitatea de judecată, în scopul luării
măsurilor prevăzute de lege și de prezentul regulament.
(2) O dată cu pronunțarea soluțiilor, președintele
completului de judecată, de comun acord cu ceilalți
magistrați, poate stabili considerentele hotărârilor adoptate.
(3) Consemnarea dezbaterilor purtate de părți în limba
maternă, în condițiile art. 12 din Legea nr. 304/2004, se

9

face la dictarea publică a președintelui completului de
judecată și numai în limba română.
Art. 46. — Evaluarea anuală a activității profesionale a
judecătorilor Înaltei Curți de Casație și Justiție se face de
o comisie constituită prin hotărâre a Consiliului Superior al
Magistraturii dintre judecătorii Înaltei Curți de Casație și
Justiție.
CAPITOLUL VII
Magistrații-asistenți
ai Înaltei Curți de Casație și Justiție
Art. 47. — În cadrul Înaltei Curți de Casație și Justiție
funcționează un corp de magistrați-asistenți, compus din
prim-magistratul-asistent, magistrați-asistenți șefi și
magistrați-asistenți, stabiliți prin statul de funcții.
Art. 48. — Repartizarea magistraților-asistenți în secții și
în alte compartimente se face de președintele Înaltei Curți
de Casație și Justiție.
Art. 49. — (1) Prim-magistratul-asistent este subordonat
președintelui și vicepreședintelui Înaltei Curți de Casație și
Justiție.
(2) Prim-magistratul-asistent are următoarele atribuții:
a) coordonează activitatea magistraților-asistenți din
secții, a personalului repartizat Secțiilor Unite și a
personalului din Cancelaria Înaltei Curți de Casație și
Justiție;
b) ia parte la ședințele Secțiilor Unite și ale Completului
de 9 judecători și întocmește, direct sau prin personalul
desemnat, toate actele și lucrările pregătitoare, precum și
pe cele ulterioare ședințelor la care participă;
c) redactează hotărârile repartizate de președintele
Completului de 9 judecători și al Secțiilor Unite;
d) asigură centralizarea datelor statistice și a altor
informații primite de la secții referitoare la activitatea Înaltei
Curți de Casație și Justiție și întocmește lucrările de
sinteză dispuse de președintele Înaltei Curți de Casație și
Justiție;
e) întocmește orice alte lucrări dispuse de președintele
și vicepreședintele Înaltei Curți de Casație și Justiție.
Art. 50. — (1) Magistrații-asistenți șefi din cadrul
secțiilor Înaltei Curți de Casație și Justiție sunt subordonați
ierarhic președinților de secții.
(2) Magistrații-asistenți șefi din cadrul secțiilor au
următoarele atribuții:
a) participă la ședințele de judecată ale secției și ale
Completului de 9 judecători;
b) programează participarea magistraților-asistenți la
ședințele de judecată;
c) coordonează și urmăresc păstrarea în bune condiții a
evidențelor secțiilor și realizarea la timp a tuturor lucrărilor;
d) controlează și îndrumă activitatea magistrațilorasistenți ai secției;
e) controlează și îndrumă activitatea grefierilor și a
celorlalte categorii de personal din cadrul secției;
f) coordonează activitatea de culegere a datelor
statistice referitoare la activitatea secției și de întocmire a
lucrărilor solicitate cu privire la aceste date;
g) păstrează fondul juridic documentar al secției.

10

MONITORUL OFICIAL AL ROMÂNIEI, PARTEA I, Nr. 876/25.IX.2004

(3) Dispozițiile alin. (2) se aplică în mod corespunzător
magistratului-asistent șef al Secțiilor Unite.
Art. 51. — (1) Magistrații-asistenți din cadrul secțiilor
Înaltei Curți de Casație și Justiție participă la ședințele de
judecată ale secțiilor și duc la îndeplinire orice alte sarcini
încredințate de președintele Înaltei Curți de Casație și
Justiție, de vicepreședinte sau de președintele de secție.
(2) Magistrații-asistenți care participă la ședințele de
judecată au și următoarele atribuții:
a) pregătesc ședințele de judecată, urmărind întocmirea
și afișarea de către arhivă a listei dosarelor aflate pe rol;
b) urmăresc atașarea la dosar de către arhivă a
dovezilor de citare a părților, de comunicare a actelor, a
corespondenței, memoriilor, notelor scrise și a oricăror alte
înscrisuri;
c) verifică regularitatea citării, a comunicărilor și plății
taxei de timbru și asigură ducerea la îndeplinire a tuturor
măsurilor dispuse de președintele completului;
d) înaintea intrării în sala de ședință a completului de
judecată, asigură prezența la ușă a aprodului și anunțarea
de către acesta a intrării instanței;
e) după deschiderea dezbaterilor, anunță cauzele în
ordinea stabilită de președintele completului, face apelul
părților și al celorlalte persoane citate, referă asupra
modului în care s-a efectuat procedura de citare și asupra
îndeplinirii celorlalte măsuri dispuse, referă, pe scurt,
asupra obiectului cauzei și stadiului în care se află
judecata;
f) consemnează în caietul de ședință, numerotat și
semnat, pentru fiecare dosar în parte, susținerile orale ale
părților și ale procurorului, precum și măsurile dispuse de
instanță;
g) întocmesc încheierile de ședință, în concordanță cu
cele consemnate în caietul de ședință;
h) sub îndrumarea președintelui completului de judecată,
asigură, pentru deliberare, consultarea actelor normative
necesare și informații privitoare la jurisprudență și doctrină;
i) participă cu vot consultativ la deliberări;
j) redactează hotărâri, conform repartizării președintelui
completului de judecată, cu respectarea termenelor legale.
Art. 52. — (1) Dosarele se prezintă magistratuluiasistent cu cel puțin 10 zile înainte de data fixată pentru
termenul de judecată, în vederea verificării listei dosarelor
aflate pe rol din ședința la care acesta este programat să
participe, întocmită de către arhivă.
(2) La întocmirea listelor, în ordinea vechimii dosarelor,
se urmărește gruparea cauzelor în raport cu natura căilor
de atac și pe materii, dându-se prioritate cauzelor cu
arestați și celor la judecarea cărora participă procurorul.
(3) Magistratul-asistent asigură:
a) transmiterea listei dosarelor aflate pe rol judecătorilor
care compun completul de judecată și procurorului, de
îndată ce a fost întocmită;
b) afișarea listei dosarelor aflate pe rol, în arhivă, cu cel
puțin 5 zile înainte de termenul de judecată, și la ușa sălii
de ședință, cu cel puțin o oră înainte de începerea
ședinței;
c) completarea condicii de ședință cu cel puțin 24 de
ore înainte de ziua ședinței de judecată.

Art. 53. — Magistratul-asistent care a preluat din arhivă
dosarele pentru ședința de judecată restituie arhivei
dosarele amânate, sub semnătură.
Art. 54. — În ședințele de judecată magistrații-asistenți
poartă robă de culoare neagră.
Art. 55. — Evaluarea anuală a activității profesionale a
magistraților-asistenți se face de o comisie constituită prin
hotărâre a Consiliului Superior al Magistraturii dintre
judecătorii Înaltei Curți de Casație și Justiție.
CAPITOLUL VIII
Compartimentele din structura
Înaltei Curți de Casație și Justiție
SECȚIUNEA 1
Direcția legislație, studii, documentare
și informatică juridică

Art. 56. — Direcția legislație, studii, documentare și
informatică juridică funcționează în subordinea președintelui
și a vicepreședintelui Înaltei Curți de Casație și Justiție.
Art. 57. — (1) Direcția legislație, studii, documentare și
informatică juridică este condusă de un director, care are
calitatea de magistrat, desemnat de președintele Înaltei
Curți de Casație și Justiție.
(2) În structura Direcției legislație, studii, documentare și
informatică juridică funcționează următoarele compartimente:
a) Serviciul legislație, studii și documentare;
b) Serviciul informatică juridică.
(3) Biblioteca Înaltei Curți de Casație și Justiție
funcționează în cadrul Serviciului legislație, studii și
documentare.
Art. 58. — Direcția legislație, studii, documentare și
informatică juridică este încadrată cu magistrat-asistent șef,
magistrați-asistenți, personal auxiliar de specialitate și
personal de specialitate informatică, stabilit prin statul de
funcții.
Art. 59. — Serviciul legislație, studii și documentare are
următoarele atribuții:
a) elaborează proiectele de regulamente și de alte acte
normative care se adoptă de Înalta Curte de Casație și
Justiție;
b) analizează și formulează puncte de vedere, precum
și observații și propuneri cu privire la proiectele de acte
normative inițiate de alte autorități publice și transmise
Înaltei Curți de Casație și Justiție în acest scop;
c) asigură selectarea și rezumarea deciziilor Înaltei Curți
de Casație și Justiție în vederea publicării lor în Buletinul
jurisprudenței și în alte publicații ale Înaltei Curți de
Casație și Justiție;
d) asigură pregătirea materialelor pentru editarea și
publicarea Buletinului jurisprudenței și a altor publicații ale
Înaltei Curți de Casație și Justiție;
e) asigură publicarea deciziilor Înaltei Curți de Casație
și Justiție pe pagina de Internet a acesteia;
f) realizează studii referitoare la problemele de drept
ivite în aplicarea legislației;
g) asigură evidența legislației, a jurisprudenței și a
doctrinei;

MONITORUL OFICIAL AL ROMÂNIEI, PARTEA I, Nr. 876/25.IX.2004
h) asigură păstrarea colecției Monitorul Oficial al
României și completarea acestei colecții pe măsura
publicării de noi acte normative;
i) asigură funcționarea bibliotecii Înaltei Curți de Casație
și Justiție;
j) gestionează fondul de carte al bibliotecii Înaltei Curți
de Casație și Justiție și asigură completarea acestuia;
k) gestionează la nivelul Înaltei Curți de Casație și
Justiție sistemul software integrat pentru biblioteci Tinlib.
Art. 60. — Serviciul informatică juridică are următoarele
atribuții:
a) sprijină conducerea Înaltei Curți de Casație și Justiție
în organizarea, coordonarea și implementarea măsurilor
pentru dezvoltarea infrastructurilor tehnologice și de
comunicații;
b) implementează tehnici și metode noi de exploatare,
administrare și întreținere a produselor și serviciilor
informatice, în vederea dezvoltării unui sistem de
informatică juridică modern;
c) elaborează norme, proceduri de utilizare, protecție și
securitate a datelor informatice și coordonează
administrarea și exploatarea eficientă și securizată a
produselor și serviciilor informatice în sistemul juridic;
d) proiectează și implementează aplicații și baze de
date și coordonează întreținerea acestora în sistemul
informatic al Înaltei Curți de Casație și Justiție;
e) coordonează procesul de creare și exploatare a
sistemului de evidență, gestionare, arhivare și circulație a
documentelor și dosarelor;
f) face propuneri în vederea stabilirii obiectivelor de
investiții privind produsele și serviciile informatice, în
conformitate cu strategia de informatizare a justiției;
g) participă la elaborarea documentației de achiziții și la
evaluarea ofertelor în procedurile de achiziții de produse și
servicii informatice pentru sistemul informatic al Înaltei Curți
de Casație și Justiție;
h) participă la recepționarea produselor și a serviciilor
achiziționate și la derularea contractelor de achiziții ale
produselor și serviciilor informatice pentru sistemul
informatic al Înaltei Curți de Casație și Justiție;
i) asigură asistența tehnică de specialitate pentru
eficienta exploatare a produselor și serviciilor informatice în
Înalta Curte de Casație și Justiție;
j) asigură publicarea pe pagina de Internet a Înaltei
Curți de Casație și Justiție a informațiilor de interes public
și a evidenței posturilor vacante de judecător.
Art. 61. — Direcția legislație, studii, documentare și
informatică juridică efectuează toate lucrările dispuse de
președintele și vicepreședintele Înaltei Curți de Casație și
Justiție și îndeplinește orice alte sarcini încredințate de
aceștia.
Art. 62. — Atribuțiile personalului Direcției legislație,
studii, documentare și informatică juridică se stabilesc prin
fișa fiecărui post.
SECȚIUNEA 2
Cancelaria

Art. 63. — (1) Cancelaria Înaltei Curți de Casație și
Justiție
funcționează
în
subordinea
directă
a
vicepreședintelui Înaltei Curți de Casație și Justiție.

11

(2) În cadrul Cancelariei funcționează Registratura
generală a Înaltei Curți de Casație și Justiție, grefele și
arhivele.
Art. 64. — (1) Cancelaria Înaltei Curți de Casație și
Justiție se compune din prim-grefieri, grefieri, agenți
procedurali și aprozi, stabiliți prin statul de funcții.
(2) Personalul din Cancelaria Înaltei Curți de Casație și
Justiție este subordonat președintelui Înaltei Curți de
Casație și Justiție, vicepreședintelui și președinților de secții
și este coordonat de prim-magistratul-asistent.
(3) Personalul Cancelariei este repartizat în secții și în
alte compartimente de către președintele Înaltei Curți de
Casație și Justiție potrivit nevoilor acestora, iar în cadrul
secției, de către președintele de secție.
(4) Atribuțiile personalului Cancelariei se stabilesc prin
fișa fiecărui post.
Art. 65. — (1) Personalul repartizat la Registratura
generală a Înaltei Curți de Casație și Justiție are
următoarele atribuții:
a) primește, înregistrează și repartizează la Secțiile
Unite, la Completul de 9 judecători, la secții și la celelalte
compartimente dosarele și corespondența;
b) expediază, prin poștă sau, în cazuri urgente, prin
agent procedural, dosarele soluționate, citațiile și
corespondența;
c) întocmește lunar situația centralizatoare a sumelor
cheltuite pentru expedierea dosarelor, a citațiilor și a
corespondenței.
(2) În cadrul activității prevăzute la alin. (1) se
întocmesc și se păstrează:
a) registre generale, separate, pentru înregistrarea
dosarelor și a corespondenței;
b) borderouri pentru expedieri prin poștă și condici de
predare prin agent procedural a dosarelor, a citațiilor și a
corespondenței.
Art. 66. — (1) Personalul repartizat la Secțiile Unite, la
Completul de 9 judecători și la secțiile Înaltei Curți de
Casație și Justiție are următoarele atribuții:
a) primește și înregistrează dosarele intrate, ține
evidența acestora, precum și a circulației lor;
b) întocmește conceptele pentru citarea părților din
procese, întocmește citațiile și urmărește expedierea
acestora;
c) pune dosarele la dispoziție părților și avocaților
pentru studiu;
d) pregătește dosarele pentru ședințele de judecată și
asigură circulația acestora în cadrul secției, precum și
trimiterea lor la instanțe;
e) întocmește statisticile privind activitatea de judecată;
f) efectuează comunicările necesare punerii în executare
a hotărârilor;
g) întocmește și eliberează, la solicitarea părților,
certificate și copii legalizate de pe hotărâri;
h) întocmește corespondența în legătură cu dosarele
secțiilor;
i) informează persoanele venite la arhive asupra datelor
solicitate din dosarele în care acestea sunt direct
interesate;
j) ține evidența timbrului judiciar și a taxelor judiciare de
timbru.

12

MONITORUL OFICIAL AL ROMÂNIEI, PARTEA I, Nr. 876/25.IX.2004

(2) În cadrul activității prevăzute la alin. (1) se
întocmesc și se păstrează:
a) registrul general, în care se trec, în ordinea intrării,
toate dosarele primite de secție și de Completul de
9 judecători, cu rubricile stabilite în acest scop, sub același
număr înregistrându-se toate cererile depuse ulterior sau
corespondența în legătură cu cauza respectivă;
b) opisul alfabetic, în care se trec părțile din dosar;
c) registrul informativ, în care se menționează, pentru
fiecare dosar, trecut în ordine numerică, primul termen de
judecată și termenele ulterioare, data ieșirii dosarului din
arhivă și persoana căreia i s-a predat, data reintrării
dosarului în arhivă, numărul și data sentinței, deciziei sau
ale încheierii și, dacă este cazul, soluția pe scurt;
d) registrul de termene al arhivei, în care se trec toate
dosarele pe termenele de judecată fixate;
e) condica ședinței de judecată, în care se trec toate
dosarele din ședința respectivă, în ordinea înscrisă în lista
dosarelor aflate pe rol, noul termen de judecată în caz de
amânare a judecății, hotărârea pronunțată și numărul
acesteia, precum și numele celui care o redactează;
f) registrul de evidență a redactării hotărârilor, în care
se trec, în ordine numerică, după caz, toate sentințele,
deciziile sau încheierile pronunțate și se notează circuitul
dosarului în vederea redactării, dactilografierii, semnării
hotărârii, precum și data predării dosarului la arhivă;
g) condica de evidență a predării-primirii sub semnătură
a dosarelor, în circuitul acestora.
Art. 67. — (1) Toate registrele și condicile se
numerotează și se parafează, iar la sfârșitul fiecărui an se
întocmesc procese-verbale de închidere, semnate de
vicepreședintele Înaltei Curți de Casație și Justiție și de
prim-magistratul-asistent, în cazul registrelor Secțiilor Unite,
ale Completului de 9 judecători și ale Registraturii
generale, și de președintele de secție și de magistratulasistent șef, în cazul registrelor secțiilor.
(2) În funcție de necesități, la propunerea primmagistratului-asistent, președintele Înaltei Curți de Casație
și Justiție poate aproba ținerea și a altor registre decât
cele prevăzute în prezenta secțiune.
Art. 68. — (1) Personalul Registraturii generale și cel al
arhivelor înregistrează dosarele și cererile în ziua depunerii
lor și atașează la cereri plicurile în care au fost primite.
(2) Corespondența adresată personal sau confidențial
președintelui Înaltei Curți de Casație și Justiție,
vicepreședintelui, președinților de secții, judecătorilor și altor
persoane cu funcții de conducere este predată acestora cu
plicul nedeschis.
Art. 69. — (1) Dosarele predate arhivei Secțiilor Unite,
Completului de 9 judecători și arhivelor secțiilor se prezintă,
fără întârziere, președintelui Înaltei Curți de Casație și
Justiție, vicepreședintelui sau, după caz, președinților de
secții, pentru fixarea termenelor de judecată și luarea altor
măsuri, potrivit legii și prezentului regulament.
(2) Măsurile dispuse se aduc la îndeplinire fără
întârziere, prin întocmirea și expedierea citațiilor, pe baza
unei prealabile conceptări, prin comunicarea de acte,
redactarea și expedierea corespondenței și prin întocmirea
altor lucrări indicate prin rezoluție sau stabilite anterior, cum

sunt cele referitoare la înregistrarea statistică a datelor
cauzei.
Art. 70. — (1) Pe coperta fiecărui dosar se
menționează denumirea Înalta Curte de Casație și Justiție —
Secțiile Unite, Completul de 9 judecători sau secția
competentă —, numărul dat dosarului de către Înalta Curte
de Casație și Justiție și alte date de identificare a cauzei
și a dosarelor altor instanțe, pe care le cuprinde.
(2) Toate filele dosarului sunt cusute și numerotate.
(3) După soluționarea definitivă a cauzei se procedează
la șnuruirea dosarului și la aplicarea sigiliului, iar pe fața
interioară a ultimei coperte se certifică numărul filelor în
cifre și în litere.
Art. 71. — (1) Dosarele sunt puse la dispoziție părților,
mandatarilor și avocaților acestora, precum și ziariștilor
acreditați pe lângă Înalta Curte de Casație și Justiție
pentru studiu, numai în arhivă, după identificarea și notarea
numelui și prenumelui solicitantului, verificându-se actele de
identitate, procurile sau delegațiile, precum și integritatea
dosarului la restituire, fiind interzisă scoaterea dosarelor din
incinta Înaltei Curți de Casație și Justiție.
(2) Programul de acces la arhive pentru persoanele
prevăzute la alin. (1) se aprobă de președinții de secții, iar
pentru Secțiile Unite și Completul de 9 judecători, de
vicepreședintele Înaltei Curți de Casație și Justiție și se
afișează la loc vizibil.
(3) Dosarele se păstrează în arhivă în ordine numerică
sau pe termene de judecată.
Art. 72. — Dactilografierea încheierilor de amânare a
judecății, precum și a corespondenței se face în termen de
cel mult 3 zile de la data ședinței, iar dactilografierea
sentințelor sau, după caz, a deciziilor, în termen de cel
mult 10 zile de la redactare.
Art. 73. — Dosarele se restituie arhivelor după
redactarea și semnarea încheierilor, sentințelor sau
deciziilor, după caz, ori după întocmirea altor lucrări
specifice.
Art. 74. — Dosarele soluționate se numerotează, se
parafează și se sigilează, predându-se Registraturii
generale de către arhive în termen de cel mult 3 zile, iar
aceasta le expediază instanței căreia îi revin sau, după
caz, parchetului, în termen de cel mult 48 de ore.
Art. 75. — La arhive se păstrează, în original, câte un
exemplar din hotărârile pronunțate la fiecare secție, în
mape speciale, în ordine numerică, pe ani. Încheierea în
care s-au consemnat dezbaterile, în cazurile în care s-a
amânat pronunțarea, precum și încheierile și hotărârile
prevăzute în art. 281, art. 2811 și art. 2812 din Codul de
procedură civilă se alătură hotărârii.
Art. 76. — Lucrările și celelalte atribuții prevăzute în
prezenta secțiune, care nu revin magistratului-asistent, se
aduc la îndeplinire de personalul secției, potrivit fișei
fiecărui post.
SECȚIUNEA 3
Departamentul economico-financiar și administrativ

Art. 77. — Departamentul economico-financiar și
administrativ funcționează în subordinea președintelui Înaltei
Curți de Casație și Justiție și este coordonat de
vicepreședintele Înaltei Curți de Casație și Justiție.

MONITORUL OFICIAL AL ROMÂNIEI, PARTEA I, Nr. 876/25.IX.2004
Art. 78. — (1) Departamentul economico-financiar și
administrativ este condus de un manager economic, numit
pe bază de concurs de președintele Înaltei Curți de
Casație și Justiție, în condițiile legii.
(2) Personalul de specialitate din activitatea financiarcontabilă din cadrul Departamentului economico-financiar și
administrativ este încadrat de președintele Înaltei Curți de
Casație și Justiție pe bază de concurs sau probă practică,
în condițiile legii.
(3) Departamentul economico-financiar și administrativ
se încadrează cu personalul prevăzut prin statul de funcții.
(4) Atribuțiile personalului Departamentului economicofinanciar și administrativ se stabilesc prin fișa fiecărui post.
Art. 79. — (1) Managerul economic este subordonat
președintelui Înaltei Curți de Casație și Justiție.
(2) Managerul economic al Înaltei Curți de Casație și
Justiție are următoarele atribuții:
a) conduce Departamentul economico-financiar și
administrativ al Înaltei Curți de Casație și Justiție;
b) răspunde pentru gestiunea economico-financiară a
Înaltei Curți de Casație și Justiție;
c) îndeplinește, pe baza delegării primite din partea
ordonatorului principal de credite, toate atribuțiile acestuia,
prevăzute de lege;
d) răspunde de utilizarea creditelor bugetare și
realizarea veniturilor, de folosirea cu eficiență a sumelor
primite de la bugetul de stat, bugetul asigurărilor sociale de
stat sau bugetele fondurilor speciale, de integritatea
bunurilor încredințate Înaltei Curți de Casație și Justiție, de
organizarea și ținerea la zi a contabilității și prezentarea la
termen a situațiilor financiare asupra situației patrimoniului
aflat în administrare și a execuției bugetare;
e) răspunde de organizarea controlului financiar
preventiv;
f) coordonează activitatea de administrare a sediilor
Înaltei Curți de Casație și Justiție și ia măsuri pentru
asigurarea condițiilor materiale în vederea desfășurării
corespunzătoare a activității Înaltei Curți de Casație și
Justiție;
g) ia măsuri pentru elaborarea și fundamentarea temelor
de proiectare pentru lucrările de reparații curente și capitale
ale sediilor și obiectivelor de investiții, urmărește și
răspunde de realizarea acestora;
h) organizează ținerea evidenței imobilelor din
proprietatea sau administrarea Înaltei Curți de Casație și
Justiție, precum și a celorlalte bunuri aflate în patrimoniul
acesteia;
i) îndeplinește orice alte sarcini în domeniul său de
activitate dispuse de președintele sau vicepreședintele
Înaltei Curți de Casație și Justiție.
Art. 80. — (1) În structura Departamentului economicofinanciar și administrativ funcționează următoarele
compartimente:
a) Serviciul financiar-contabil;
b) Serviciul administrativ;
c) Biroul resurse umane.
(2) În cadrul Serviciului administrativ funcționează Biroul
administrativ și aprovizionare și Biroul auto.

13

(3) Serviciile din cadrul Departamentului economicofinanciar și administrativ sunt conduse de șefi serviciu, iar
birourile, de șefi birou.
Art. 81. — Departamentul economico-financiar și
administrativ al Înaltei Curți de Casație și Justiție are
următoarele atribuții:
a) elaborarea proiectului statului de funcții al Înaltei Curți
de Casație și Justiție;
b) elaborarea și fundamentarea proiectului de buget al
Înaltei Curți de Casație și Justiție;
c) executarea bugetului Înaltei Curți de Casație și
Justiție;
d) întocmirea lucrărilor financiar-contabile prevăzute de
lege;
e) realizarea lucrărilor de personal și de salarizare;
f) ținerea și actualizarea evidenței posturilor vacante de
judecător la Înalta Curte de Casație și Justiție și
transmiterea acesteia Serviciului informatică juridică în
vederea publicării pe pagina de Internet a Înaltei Curți de
Casație și Justiție;
g) ținerea și actualizarea evidenței celorlalte posturi
vacante din cadrul Înaltei Curți de Casație și Justiție;
h) administrarea bunurilor din patrimoniul Înaltei Curți de
Casație și Justiție;
i) realizarea activității de aprovizionare și transport,
precum și a altor prestații administrative necesare pentru
funcționarea corespunzătoare a Înaltei Curți de Casație și
Justiție, cum sunt reparațiile curente, curățenia și paza;
j) îndeplinirea oricăror alte sarcini dispuse de
președintele sau vicepreședintele Înaltei Curți de Casație și
Justiție.
Art. 82. — Președintele Înaltei Curți de Casație și
Justiție poate delega calitatea de ordonator principal de
credite managerului economic.
SECȚIUNEA 4
Biroul de informare și relații publice

Art. 83. — (1) Biroul de informare și relații publice
asigură legăturile Înaltei Curți de Casație și Justiție cu
publicul și cu mijloacele de comunicare în masă, în
vederea garantării transparenței activității judiciare, în
condițiile stabilite de lege.
(2) Biroul de informare și relații publice funcționează în
subordinea vicepreședintelui Înaltei Curți de Casație și
Justiție.
Art. 84. — (1) Biroul de informare și relații publice este
condus de un judecător desemnat de președintele Înaltei
Curți de Casație și Justiție, care îndeplinește și rolul de
purtător de cuvânt.
(2) Biroul de informare și relații publice se încadrează
cu personalul prevăzut prin statul de funcții.
(3) Atribuțiile personalului Biroului de informare și relații
publice se stabilesc prin fișa fiecărui post.
Art. 85. — (1) Biroul de informare și relații publice are
următoarele atribuții:
a) asigură primirea și rezolvarea solicitărilor privind
informațiile de interes public;
b) asigură organizarea și funcționarea punctului de
informare-documentare, potrivit legii;

14

MONITORUL OFICIAL AL ROMÂNIEI, PARTEA I, Nr. 876/25.IX.2004

c) ține evidența răspunsurilor și a chitanțelor remise de
solicitanți privind plata costurilor de copiere a materialelor
solicitate;
d) elaborează anual raportul Înaltei Curți de Casație și
Justiție privind accesul la informațiile de interes public;
e) furnizează ziariștilor, prompt și complet, orice
informație de interes public care privește activitatea Înaltei
Curți de Casație și Justiție;
f) acordă, fără discriminare, în termen de cel mult două
zile de la înregistrare, acreditarea ziariștilor și a
reprezentanților mijloacelor de comunicare în masă;
g) asigură, periodic sau de fiecare dată când activitatea
Înaltei Curți de Casație și Justiție prezintă un interes public
imediat, difuzarea de comunicate, informări de presă,
organizarea de conferințe de presă, interviuri sau
briefinguri.
(2) Biroul de informare și relații publice efectuează toate
lucrările privind accesul la informațiile de interes public și
relațiile cu mijloacele de comunicare în masă dispuse de
președintele și vicepreședintele Înaltei Curți de Casație și
Justiție și îndeplinește orice alte sarcini încredințate de
aceștia.
SECȚIUNEA 5
Biroul relații internaționale

Art. 86. — Biroul relații internaționale funcționează în
subordinea președintelui Înaltei Curți de Casație și Justiție.
Art. 87. — (1) Biroul relații internaționale este condus
de un magistrat-asistent șef desemnat de președintele
Înaltei Curți de Casație și Justiție.
(2) Biroul relații internaționale se încadrează cu
personalul prevăzut prin statul de funcții.
(3) Atribuțiile personalului Biroului relații internaționale se
stabilesc prin fișa fiecărui post.
Art. 88. — Biroul relații internaționale are următoarele
atribuții:
a) îndeplinește lucrările de competența Înaltei Curți de
Casație și Justiție în cadrul relațiilor internaționale;
b) duce la îndeplinire toate dispozițiile primite de la
președintele și vicepreședintele Înaltei Curți de Casație și
Justiție în domeniul cooperării internaționale;
c) asigură cooperarea Înaltei Curți de Casație și Justiție
cu instituții din străinătate;
d) asigură întocmirea și expedierea corespondenței cu
străinătatea;
e) pregătește materialele documentare pentru delegațiile
Înaltei Curți de Casație și Justiție care se deplasează în
străinătate;
f) asigură obținerea pașapoartelor și a vizelor pentru
deplasări în străinătate;
g) organizează acțiunile de protocol ale Înaltei Curți de
Casație și Justiție și asigură traducerea simultană în cadrul
acestora;
h) asigură primirea și însoțirea delegațiilor străine și din
țară în cadrul programului aprobat de președintele sau
vicepreședintele Înaltei Curți de Casație și Justiție;
i) asigură traducerea corespondenței cu străinătatea, a
hotărârilor Curții Europene a Drepturilor Omului, a
rapoartelor primite de la organizațiile internaționale și a

materialelor pentru delegațiile Înaltei Curți de Casație și
Justiție;
j) efectuează orice alte lucrări și îndeplinește toate
sarcinile în domeniul relațiilor internaționale dispuse de
președintele și vicepreședintele Înaltei Curți de Casație și
Justiție.
SECȚIUNEA 6
Compartimentul de audit public intern

Art. 89. — Compartimentul de audit public intern
funcționează în subordinea președintelui Înaltei Curți de
Casație și Justiție și se încadrează cu personalul prevăzut
prin statul de funcții.
Art. 90. — Compartimentul de audit public intern are
următoarele atribuții:
a) elaborează norme metodologice de exercitare a
activității de audit public intern specifice Înaltei Curți de
Casație și Justiție, cu avizul Unității Centrale de
Armonizare pentru Auditul Public Intern din cadrul
Ministerului Finanțelor Publice;
b) elaborează proiectul planului anual de audit public
intern;
c) efectuează activități de audit public intern pentru a
evalua dacă sistemele de management financiar și control
ale Înaltei Curți de Casație și Justiție sunt transparente și
sunt conforme cu normele de legalitate, regularitate,
economicitate, eficiență și eficacitate;
d) informează periodic Unitatea Centrală de Armonizare
pentru Auditul Public Intern asupra recomandărilor formulate
în rapoartele de audit, neînsușite de către conducătorul
instituției, precum și asupra consecințelor neînsușirii
acestora;
e) elaborează raportul anual al activității de audit public
intern, care cuprinde principalele constatări, concluzii și
recomandări rezultate din activitatea de auditare, precum și
eventualele iregularități sau prejudicii constatate;
f) în cazul identificării unor iregularități sau posibile
prejudicii, raportează imediat președintelui Înaltei Curți de
Casație și Justiție și Unității Centrale de Armonizare a
Auditului Public Intern;
g) exercită alte îndatoriri prevăzute de lege și
efectuează orice alte lucrări dispuse de președintele Înaltei
Curți de Casație și Justiție.
Art. 91. — (1) Compartimentul de audit public intern
auditează, cel puțin o dată la 3 ani, fără a se limita la
acestea, următoarele:
a) angajamentele bugetare și legale din care derivă
direct sau indirect obligații de plată, inclusiv din fondurile
comunitare;
b) plățile asumate prin angajamente bugetare și legale,
inclusiv din fondurile comunitare;
c) vânzarea, gajarea, concesionarea sau închirierea de
bunuri din patrimoniul Înaltei Curți de Casație și Justiție;
d) constituirea veniturilor publice, respectiv modul de
autorizare și stabilire a titlurilor de creanță, precum și a
facilităților acordate la încasarea acestora;
e) alocarea creditelor bugetare;
f) sistemul contabil și fiabilitatea acestuia;
g) sistemele de conducere și control, precum și riscurile
asociate unor astfel de sisteme;

MONITORUL OFICIAL AL ROMÂNIEI, PARTEA I, Nr. 876/25.IX.2004
h) sistemele informatice;
i) alte obiective prevăzute de lege.
(2) Personalul din cadrul Compartimentului de audit
public intern își desfășoară activitatea potrivit dispozițiilor
legale în acest domeniu.
CAPITOLUL IX
Vacanța judecătorească
Art. 92. — Vacanța judecătorească anuală este de două
luni, de la 1 iulie la 31 august.
Art. 93. — În perioada vacanței judecătorești se judecă:
a) în materie penală, cauzele cu arestați;
b) în toate materiile, cauzele considerate urgente potrivit
legii sau apreciate astfel de Înalta Curte de Casație și
Justiție.
Art. 94. — (1) În timpul vacanței judecătorești
președintele Înaltei Curți de Casație și Justiție, împreună
cu președinții de secții, desemnează un număr de
judecători și de magistrați-asistenți din fiecare secție,
necesar formării completelor de judecată, iar desemnarea
nominală a acestora se face, în caz de divergență, prin
tragere la sorți.
(2) Președinții de secții, în timpul vacanțelor, alternează
între ei.
(3) Personalul necesar activității curente în perioada
vacanței judecătorești, altul decât judecătorii și magistrațiiasistenți, se desemnează de președinții de secții și de
conducătorii compartimentelor Înaltei Curți de Casație și
Justiție.
Art. 95. — (1) Concediile judecătorilor Înaltei Curți de
Casație și Justiție și ale magistraților-asistenți se stabilesc
prin Regulamentul privind concediile magistraților, aprobat
prin hotărâre a Consiliului Superior al Magistraturii.
(2) Concediile anuale de odihnă ale celorlalte categorii
de personal al Înaltei Curți de Casație și Justiție, prevăzute
de lege, se efectuează în perioada vacanței judecătorești.
(3) Pentru motive temeinice președintele Înaltei Curți de
Casație și Justiție poate aproba efectuarea concediului de
odihnă pentru personalul Înaltei Curți de Casație și Justiție
și în altă perioadă decât cea a vacanței judecătorești.
Art. 96. — La programarea concediilor de odihnă, în
perioada vacanței judecătorești, se urmărește asigurarea
prezenței judecătorilor, a magistraților-asistenți și a
celorlalte categorii de personal necesar activității de
judecată privind cauzele cu arestați în materie penală și,
în toate materiile, cauzele considerate urgente potrivit legii
sau apreciate astfel de Înalta Curte de Casație și Justiție.
CAPITOLUL X
Răspunderea disciplinară
Art. 97. — Judecătorii Înaltei Curți de Casație și Justiție
și magistrații-asistenți răspund disciplinar în condițiile
prevăzute de Legea nr. 303/2004 privind statutul
magistraților și de Legea nr. 317/2004 privind Consiliul
Superior al Magistraturii.
Art. 98. — Personalul auxiliar de specialitate din cadrul
Înaltei Curți de Casație și Justiție răspunde disciplinar în

15

condițiile Legii privind statutul personalului auxiliar de
specialitate al instanțelor judecătorești și al parchetelor de
pe lângă acestea.
Art. 99. — (1) Funcționarii publici din cadrul Înaltei Curți
de Casație și Justiție răspund disciplinar pentru abaterile
disciplinare și în condițiile prevăzute de Legea nr. 188/1999
privind Statutul funcționarilor publici, republicată.
(2) Comisia de disciplină din cadrul Înaltei Curți de
Casație și Justiție se constituie prin ordin al președintelui
Înaltei Curți de Casație și Justiție.
CAPITOLUL XI
Programul de funcționare al Înaltei Curți de Casație
și Justiție în raporturile cu justițiabilii
Art. 100. — (1) Programul de funcționare al Înaltei Curți
de Casație și Justiție începe, de regulă, la ora 8,00 și se
termină la ora 16,00.
(2) Pentru motive temeinice președintele și
vicepreședintele Înaltei Curți de Casație și Justiție pot
dispune prelungirea programului până la ora 18,00, în
condițiile prevăzute de lege.
Art. 101. — (1) Ședințele de judecată încep, de regulă,
la ora 9,00. În cazuri justificate pot fi stabilite ședințe de
judecată succesive sau în cursul după-amiezii.
(2) Ora pentru chemarea părților în fața instanței se
stabilește în funcție de programarea ședințelor de judecată.
(3) În cazul amânării judecății, atunci când părțile
convin, instanța poate stabili o oră de strigare a dosarului
pentru termenul următor.
Art. 102. — (1) Arhivele Înaltei Curți de Casație
și Justiție sunt deschise zilnic pentru public cel puțin
patru ore.
(2) Programul de acces la arhive se aprobă de
președinții de secții, iar pentru Secțiile Unite și Completul
de 9 judecători, de vicepreședintele Înaltei Curți de Casație
și Justiție și se afișează la loc vizibil.
Art. 103. — (1) Cererile și actele se depun de către
persoanele interesate la Registratura generală a Înaltei
Curți de Casație și Justiție.
(2) Pentru obținerea de informații persoanele interesate
se pot adresa Registraturii generale și arhivelor Înaltei Curți
de Casație și Justiție.
Art. 104. — Regulile de conduită în incinta Înaltei Curți
de Casație și Justiție, precum și îndrumările către
compartimentele care au relații cu publicul se afișează la
loc vizibil.
Art. 105. — (1) Accesul publicului în incinta Înaltei Curți
de Casație și Justiție este permis după 30 de minute de la
începerea programului, iar în sălile de judecată, cu cel
puțin 30 de minute înainte de deschiderea ședințelor de
judecată.
(2) Publicul nu are acces în birourile judecătorilor și în
alte birouri decât cele care au relații cu publicul, precum și
în incinta Înaltei Curți de Casație și Justiție, după
terminarea programului de funcționare.
Art. 106. — Personalul auxiliar de specialitate, precum
și personalul economico-financiar și administrativ au
obligația de a purta ecuson în incinta Înaltei Curți de
Casație și Justiție.

16

MONITORUL OFICIAL AL ROMÂNIEI, PARTEA I, Nr. 876/25.IX.2004
CAPITOLUL XII
Dispoziții finale

Art. 107. — Judecătorilor Înaltei Curți de Casație și
Justiție, magistraților-asistenți și celorlalte persoane
încadrate la Înalta Curte de Casație și Justiție li se
interzice divulgarea informațiilor clasificate secrete de stat
sau secrete de serviciu.
Art. 108. — (1) Fișele posturilor pentru magistrațiiasistenți, personalul auxiliar de specialitate și celelalte
categorii de personal se întocmesc de conducătorul
compartimentului, se aprobă de vicepreședintele Înaltei
Curți de Casație și Justiție și se aduc la cunoștință
personalului, sub semnătură.
(2) Fișele posturilor se actualizează ori de câte ori
intervin modificări ale atribuțiilor.
Art. 109. — (1) În cursul lunii ianuarie a fiecărui an se
face evaluarea activității din anul precedent a personalului
Înaltei Curți de Casație și Justiție, cu excepția judecătorilor
și a magistraților-asistenți, a căror activitate se evaluează
potrivit art. 46 și 55.

(2) Personalul Înaltei Curți de Casație și Justiție, cu
excepția judecătorilor, poate fi avansat în grade și trepte
profesionale, precum și în funcții de conducere, pe baza
rezultatelor obținute în activitatea profesională și a
aptitudinilor dovedite, confirmate de șefii ierarhici.
(3) Salariul de merit se acordă personalului Înaltei Curți
de Casație și Justiție care s-a remarcat în mod deosebit
în activitatea depusă și care a avut o conduită exemplară
în cadrul instituției.
Art. 110. — Dispozițiile prezentului regulament privind
managerul economic se aplică începând cu 1 ianuarie
2005. Până la această dată, atribuțiile care revin, potrivit
prezentului regulament, managerului economic al Înaltei
Curți de Casație și Justiție se exercită de către directorul
economic.
Art. 111. — (1) Prezentul regulament intră în vigoare la
data intrării în vigoare a Legii nr. 304/2004 privind
organizarea judiciară.
(2) Pe aceeași dată Regulamentul din 1 ianuarie 1999
de organizare și funcționare a Curții Supreme de Justiție,
publicat în Monitorul Oficial al României, Partea I, nr. 10
din 18 ianuarie 1999, se abrogă.

Prezentul regulament a fost adoptat prin hotărârea Secțiilor Unite ale Înaltei Curți de Casație și Justiție nr. 2 din
21 septembrie 2004.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 876/25.IX.2004 conține 16 pagini.

Prețul de vânzare 17.000 lei

ISSN 1453—4495

