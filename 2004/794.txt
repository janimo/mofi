PARTEA

Anul 172 (XVI) — Nr. 794

I

Vineri, 27 august 2004

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
DECIZII

1.297. — Decizie privind convocarea Camerei Deputaților
în sesiune ordinară ...................................................

1

HOTĂRÂRI ALE GUVERNULUI ROMÂNIEI
1.294.

— Hotărâre privind aprobarea Normelor
metodologice pentru aplicarea Legii nr. 269/2004
privind acordarea unui ajutor financiar în vederea
stimulării achiziționării de calculatoare.....................

2–8

DECIZII
PARLAMENTUL ROMÂNIEI
CAMERA DEPUTAȚILOR

DECIZIE
privind convocarea Camerei Deputaților în sesiune ordinară
În temeiul art. 66 alin. (1) și (3) din Constituția României, republicată,
Camera Deputaților este convocată în cea de-a doua sesiune ordinară
a anului 2004, în ziua de miercuri, 1 septembrie 2004, ora 9,00.
PREȘEDINTELE CAMEREI DEPUTAȚILOR

VALER DORNEANU

București, 27 august 2004.
Nr. 7.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 794/27.VIII.2004

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind aprobarea Normelor metodologice pentru aplicarea Legii nr. 269/2004
privind acordarea unui ajutor financiar în vederea stimulării achiziționării de calculatoare
În temeiul art. 108 din Constituție, republicată, și al art. 10 din Legea nr. 269/2004 privind acordarea unui ajutor
financiar în vederea stimulării achiziționării de calculatoare,
Guvernul României adoptă prezenta hotărâre.
Articol unic. — Se aprobă Normele metodologice pentru
aplicarea Legii nr. 269/2004 privind acordarea unui ajutor financiar

în vederea stimulării achiziționării de calculatoare, prevăzute în
anexa care face parte integrantă din prezenta hotărâre.

PRIM-MINISTRU

ADRIAN NĂSTASE
Contrasemnează:
Ministrul educației și cercetării,
Alexandru Athanasiu
Ministrul comunicațiilor și tehnologiei informației,
Silvia Adriana Țicău
Ministrul finanțelor publice,
Mihai Nicolae Tănăsescu
București, 13 august 2004.
Nr. 1.294.
ANEXĂ

NORME METODOLOGICE
pentru aplicarea Legii nr. 269/2004 privind acordarea unui ajutor financiar în vederea stimulării
achiziționării de calculatoare
Art. 1. — (1) În sensul prezentelor norme metodologice,
beneficiarilor prevăzuți la art. 2 din Legea nr. 269/2004 privind
acordarea unui ajutor financiar în vederea stimulării achiziționării
de calculatoare li se acordă un ajutor financiar ce reprezintă
echivalentul în lei a 200 de euro pentru achiziționarea unui
calculator personal nou.
(2) Configurația minimă obligatorie a calculatoarelor pentru
achiziționarea cărora se acordă ajutor financiar potrivit Legii
nr. 269/2004 este un calculator cu procesor 1,6 GHz, 128 MB
RAM și 40 GB hard disk sau echivalent.
(3) Calculatorul personal este constituit cel puțin din procesor,
memorie volatilă, dispozitive de stocare permanentă (hard disk),
tastatură, mouse și monitor.
Art. 2. — (1) Beneficiari ai acestui ajutor sunt persoanele
prevăzute la art. 2 din Legea nr. 269/2004 care îndeplinesc
cumulativ următoarele condiții:
a) sunt elevi/studenți în învățământul de stat sau particular
acreditat, în vârstă de până la 26 de ani;
b) au un venit brut pe membru de familie sub 1,5 milioane lei.
(2) Ajutorul se acordă o singură dată în cadrul unei familii.
(3) În sensul prezentelor norme metodologice, termenul familie
desemnează soțul și soția sau soțul, soția și copiii lor necăsătoriți,
care locuiesc și gospodăresc împreună.
(4) Este asimilată termenului îfamilie“ și situația persoanei
necăsătorite care locuiește împreună cu copiii aflați în întreținerea sa.
(5) În sensul definiției prevăzute la alin. (3) se asimilează
termenului îfamilie“ bărbatul și femeia necăsătoriți, cu copiii lor și
ai fiecăruia dintre ei, care locuiesc și gospodăresc împreună.
(6) Prin termenul copil se înțelege copilul provenit din
căsătoria soților, copilul unuia dintre soți, copilul adoptat, precum
și copilul încredințat unuia sau ambilor soți ori dat în plasament

familial ori pentru care s-a instituit tutela sau curatela potrivit
legii.
Art. 3. — (1) Pentru obținerea ajutorului aferent achiziționării
unui calculator în baza Legii nr. 269/2004, beneficiarii întocmesc o
cerere conform modelului prevăzut în anexa nr. 2, pe care o
depun la unitatea/instituția de învățământ la care este înscris
elevul/studentul.
(2) Cererea prevăzută la alin. (1) va fi completată de studentul
care solicită acest ajutor ori, în cazul elevilor, de un părinte,
tutore sau curator, după caz.
(3) Cererea prevăzută la alin. (1) va fi însoțită de următoarele
documente:
a) copie a certificatului de naștere sau a actului de identitate
al elevului/studentului, iar în cazul elevilor, împreună cu o copie a
actului de identitate al părintelui/ocrotitorului legal, precum și a
actului care să dovedească calitatea de ocrotitor legal, după caz;
b) copii ale certificatelor de naștere sau ale actelor de
identitate, după caz, ale celorlalți membri ai familiei;
c) adeverință de la instituțiile de învățământ/unitățile din care
să rezulte calitatea de elev sau student a celorlalți frați/surori;
d) acte doveditoare, în original, privind veniturile membrilor
familiei.
(4) Documentele prevăzute la alin. (3) lit. a) și b) se vor
depune în copie, cu condiția ca, la depunerea cererii, solicitantul
să prezinte și actele în original.
(5) Persoanele din cadrul unității/instituției de învățământ,
desemnate de către președintele comisiei din unitatea/instituția de
învățământ, vor confrunta actele prevăzute la alin. (3) cu copiile,
iar pe acestea din urmă vor trece mențiunea îconform cu
originalul“ pe fiecare pagină, sub care vor semna atât primitorul,
cât și solicitantul.
Art. 4. — La stabilirea venitului brut lunar pe membru de
familie se iau în calcul toate veniturile cu caracter permanent,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 794/27.VIII.2004
realizate de membrii familiei în luna precedentă depunerii cererii,
cu excepția: alocației de stat, alocației suplimentare pentru
familiile cu mulți copii, burselor de studii și burselor sociale.
Art. 5. — (1) Cererea prevăzută la art. 3, însoțită de
documentele prevăzute la art. 3 și 4, se depune până la data de
1 septembrie pentru anul 2004 și până la data de 31 martie,
începând cu anul 2005, la comisia din unitatea/instituția de
învățământ la care este înscris elevul/studentul care solicită
ajutorul financiar.
(2) Solicitanții vor actualiza cererile și documentele anexate,
până cel târziu la data limită prevăzută de lege pentru depunerea
cererilor, respectiv 1 septembrie 2004 și 31 martie, începând cu
anul 2005.
Art. 6. — (1) La nivelul fiecărei unități de învățământ
preuniversitar se constituie o comisie formată din 3 persoane, în
termen de 5 zile de la data intrării în vigoare a prezentelor
norme metodologice.
(2) Componența comisiei este următoarea:
a) directorul unității de învățământ — președinte;
b) profesorul responsabil de burse — membru;
c) secretarul unității de învățământ — membru.
(3) Comisia constituită potrivit prevederilor alin. (2) are
următoarele atribuții:
a) afișează la loc vizibil în unitatea de învățământ Legea
nr. 269/2004, normele metodologice și lista documentelor
necesare pentru întocmirea dosarului;
b) verifică existența tuturor documentelor necesare prevăzute
de prezentele norme metodologice și certifică conformitatea
copiilor cu documentele în original;
c) înregistrează dosarele cuprinzând cererile și documentele
care dovedesc eligibilitatea, cu număr și dată;
d) după verificarea documentelor eliberează persoanelor
beneficiare un document care să ateste primirea dosarului;
e) verifică eligibilitatea solicitanților și transmite comisiei
județene, respectiv a municipiului București, situația centralizatoare
a dosarelor înregistrate;
f) după aprobarea cererilor de ajutor conform art. 10 din
prezentele norme metodologice, eliberează beneficiarilor Legii
nr. 269/2004 bonuri valorice pentru acordarea unui ajutor financiar
în vederea stimulării achiziționării de calculatoare, conform
modelului prezentat în anexa nr. 3, și înregistrează eliberarea
acestora. Fiecare bon valoric este identificat unic la nivel național
prin serie și număr. Bonurile valorice sunt valabile numai pentru
anul calendaristic în curs;
g) după achiziționarea calculatorului de către fiecare elev
beneficiar al prevederilor Legii nr. 269/2004, comisia primește de
la acesta dovezile achiziției (factura sau factura fiscală, după caz,
și procesul-verbal de predare-primire a calculatorului) și le
înaintează comisiei județene, respectiv a municipiului București.
Cele două documente se vor depune de către elev în copie, cu
condiția ca la depunerea lor solicitantul să prezinte și actele în
original. Comisia și solicitantul vor semna copiile depuse pe
fiecare pagină pentru conformitate cu originalul.
Art. 7. — (1) La nivelul fiecărui inspectorat școlar județean,
respectiv al municipiului București, se constituie o comisie formată
din 3 persoane, prin numire de către inspectorul școlar general,
în termen de 5 zile de la data intrării în vigoare a prezentelor
norme metodologice.
(2) Componența comisiei este următoarea:
a) inspectorul școlar general adjunct — președinte;
b) secretarul inspectoratului școlar județean, respectiv al
municipiului București — membru;
c) un informatician — membru.
(3) Comisia constituită la nivelul fiecărui inspectorat școlar
județean, respectiv al municipiului București, are următoarele
atribuții:
a) verifică și centralizează, la nivel de județ sau al municipiului
București, situațiile centralizatoare ale documentelor primite de la
unitățile de învățământ preuniversitar;
b) înregistrează elevii eligibili pe portalul pentru achiziții PC cu
ajutor financiar;

3

c) transmite către comisiile din unitățile de învățământ
preuniversitar bonurile valorice necesare pentru achiziționarea
calculatorului;
d) centralizează de la comisiile din unitățile de învățământ și
transmite Comisiei centrale pentru aplicarea prevederilor Legii
nr. 269/2004, denumită în continuare Comisia centrală, din cadrul
Ministerului Educației și Cercetării situația centralizatoare a
documentelor doveditoare achiziționării calculatoarelor de către
beneficiari;
e) informează Comisia centrală asupra situației eliberării
bonurilor valorice, achiziționării de calculatoare, cererilor de
decontare depuse de către agenții economici și efectuării plăților
către agenții economici.
(4) Comisiile constituite la nivelul fiecărui inspectorat școlar
județean, respectiv al municipiului București, asigură preluarea
certificatului digital care permite accesul protejat la portalul pentru
achiziții PC cu ajutor financiar și asigură introducerea în portal a
tuturor informațiilor despre beneficiarii prevederilor Legii
nr. 269/2004.
Art. 8. — (1) La nivelul fiecărei instituții de învățământ
superior de stat sau particular acreditate se constituie o comisie
formată din 3—7 persoane, prin numire de către rectorul
instituției, în termen de 5 zile de la data intrării în vigoare a
prezentelor norme metodologice.
(2) Componența comisiei este stabilită de către biroul senatului
instituției de învățământ superior prevăzute la alin. (1).
(3) Comisia prevăzută la alin. (2) are următoarele atribuții:
a) afișează la loc vizibil în cadrul facultăților Legea
nr. 269/2004, prezentele norme metodologice și lista documentelor
necesare pentru întocmirea dosarului;
b) înregistrează dosarele cuprinzând cererile și documentele
anexate cu număr și dată;
c) verifică existența tuturor documentelor necesare prevăzute
de prezentele norme metodologice și certifică conformitatea cu
originalul;
d) după verificarea documentelor eliberează persoanelor
beneficiare un document care să ateste primirea dosarului;
e) verifică eligibilitatea solicitanților și înregistrează pe portalul
pentru achiziții PC cu ajutor financiar studenții eligibili;
f) după aprobarea cererilor de ajutor conform art. 10 din
prezentele norme metodologice, eliberează beneficiarilor Legii
nr. 269/2004 bonurile valorice pentru acordarea unui ajutor
financiar în vederea stimulării achiziționării de calculatoare și
înregistrează eliberarea acestora;
g) după achiziționarea calculatorului de către fiecare student
beneficiar al Legii nr. 269/2004, primește documentele doveditoare
ale achiziției (factura sau factura fiscală, după caz, și procesulverbal de predare-primire a calculatorului). Cele două documente
se vor depune de către student în copie, cu condiția ca la
depunerea lor solicitantul să prezinte și actele în original. Comisia
și solicitantul vor semna copiile depuse pe fiecare pagină pentru
conformitate cu originalul;
h) întocmește și transmite Comisiei centrale din cadrul
Ministerului Educației și Cercetării situația centralizatoare a
documentelor doveditoare ale achiziționării calculatoarelor de către
beneficiari, în vederea obținerii alocațiilor bugetare necesare plății
furnizorilor;
i) informează Comisia centrală asupra situației cererilor
depuse, situației eliberării bonurilor valorice, achiziționării de
calculatoare, cererilor de decontare depuse de către agenții
economici, efectuării plăților către agenții economici.
(3) Comisiile constituite la nivelul fiecărei universități asigură
preluarea certificatului digital care permite accesul protejat la
portalul pentru achiziții PC cu ajutor financiar și asigură
introducerea în portalul pentru achiziții PC cu ajutor financiar a
tuturor informațiilor despre beneficiarii prevederilor prezentelor
norme metodologice.
Art. 9. — (1) La nivelul Ministerului Educației și Cercetării se
constituie Comisia centrală pentru aplicarea prevederilor Legii
nr. 269/2004.
(2) Comisia centrală se stabilește și se numește prin ordin al
ministrului educației și cercetării în termen de 5 zile de la data
intrării în vigoare a prezentelor norme metodologice.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 794/27.VIII.2004

(3) Comisia prevăzută la alin. (2) are următoarele atribuții:
a) coordonează activitatea comisiilor județene, respectiv a
municipiului București, a comisiilor din unitățile și instituțiile de
învățământ;
b) centralizează situațiile centralizatoare primite de la comisiile
județene, respectiv a municipiului București, și comisiile din
instituțiile de învățământ superior;
c) validează lista persoanelor beneficiare ale prevederilor Legii
nr. 269/2004, în ordinea crescătoare a venitului brut lunar pe
membru de familie, cu încadrarea în bugetul aprobat anual cu
această destinație Ministerului Educației și Cercetării, și atribuie
numere unice de identificare fiecărui beneficiar de ajutor financiar.
Lista se aprobă prin ordin al ministrului educației și cercetării;
d) distribuie comisiilor județene, respectiv a municipiului
București, și comisiilor din instituțiile de învățământ superior lista
beneficiarilor conform ordinului ministrului educației și cercetării;
e) distribuie comisiilor județene, respectiv a municipiului
București, și comisiilor din instituțiile de învățământ superior
bonurile valorice aferente beneficiarilor ajutorului financiar;
f) centralizează situația eliberării bonurilor valorice, achiziționării
de calculatoare, cererilor de decontare depuse de către agenții
economici, efectuării plăților către agenții economici;
g) publică în cadrul portalului dedicat informații de interes
public, raportări despre activitățile comisiilor; lista beneficiarilor;
informații de contact al comisiilor județene, respectiv a municipiului
București, al comisiilor din unitățile și instituțiile de învățământ;
informații despre achizițiile efectuate.
Art. 10. — (1) Ordinul ministrului educației și cercetării pentru
aprobarea listei nominale a beneficiarilor Legii nr. 269/2004 și
venitul maxim brut lunar pe membru de familie pentru care se
acordă ajutorul financiar se publică în Monitorul Oficial al
României, Partea I.
(2) Modelul listei beneficiarilor prevederilor Legii nr. 269/2004
care se publică în Monitorul Oficial al României, Partea I, și prin
intermediul portalului pentru achiziții PC cu ajutor financiar este
prevăzut în anexa nr. 4.
Art. 11. — (1) În termen de 2 zile de la data publicării listei
nominale a solicitărilor aprobate în Monitorul Oficial al României,
Partea I, solicitanții pot depune contestații la comisia de
contestații din cadrul inspectoratului școlar județean, respectiv al
municipiului București, respectiv din cadrul instituției de învățământ
superior.
(2) Comisia de contestații va rezolva eventualele contestații în
termen de 15 zile de la depunerea acestora.
(3) Comisia de contestații este compusă din inspectorul școlar
general și 2 inspectori școlari, la nivelul inspectoratului școlar
general, respectiv al municipiului București, respectiv din rector și
2 membri ai senatului la instituțiile de învățământ superior.
(4) La nivelul Ministerului Educației și Cercetării se constituie
o comisie de contestații numită prin ordin al ministrului educației
și cercetării.
Art. 12. — (1) Beneficiarii Legii nr. 269/2004 se pot prezenta
la oricare agent economic care comercializează calculatoare și
pot achiziționa calculatoare în baza bonului valoric în original,
achitând diferența de preț care depășește contravaloarea
ajutorului financiar.
(2) În situația în care furnizorul acceptă, diferența de preț
prevăzută la alin. (1) poate fi plătită de beneficiar și în rate. În
aceste cazuri, bonul valoric obținut de către beneficiarii Legii
nr. 269/2004 de la unitățile/instituțiile de învățământ poate
constitui avans pentru achiziționarea calculatoarelor.
(3) Este interzisă acordarea de către agentul economic a unui
rest de bani la bonul valoric.
Art. 13. — (1) Agentul economic va vinde calculatorul numai
după verificarea autenticității bonului valoric și a identității
persoanei solicitante, în raport cu lista publicată în Monitorul
Oficial al României și prin intermediul portalului pentru achiziții PC
cu ajutor financiar.
(2) Între agentul economic și beneficiar se va încheia un
proces-verbal de predare-primire, conform modelului prezentat în
anexa nr. 5.

(3) În cazul vânzării în rate, între agentul economic și
beneficiar se va încheia atât un proces-verbal de predare-primire,
cât și un contract.
(4) Agentul economic ține evidența beneficiarilor și a
calculatoarelor vândute acestora și păstrează bonurile valorice în
original pentru remitere către comisia județeană, respectiv a
municipiului București/din instituția de învățământ superior/
inspectoratele școlare.
Art. 14. — (1) Agentul economic vânzător va elibera
elevului/studentului beneficiar o factură sau o factură fiscală, după
caz, corespunzătoare valorii calculatorului achiziționat, pe care se
va nota faptul că inspectoratul școlar/instituția de învățământ
superior va achita echivalentul în lei al sumei de 200 de euro,
calculat la cursul de schimb valutar comunicat de Banca
Națională a României pentru ultima zi a lunii precedente achiziției.
(2) Persoanele beneficiare ale prevederilor Legii nr. 269/2004
sunt obligate ca în termen de 5 zile de la data primirii facturii
sau a facturii fiscale, după caz, și semnării procesului-verbal de
predare-primire să predea o copie a acestora la unitatea/instituția
de învățământ care i-a eliberat bonul valoric.
Art. 15. — Agentul economic care vinde calculatorul este
obligat să emită un certificat de garanție pe o perioadă de 24 de
luni de la data vânzării calculatorului.
Art. 16. — Agentul economic transmite către comisiile
județene sau a municipiului București, respectiv către comisiile
constituite în instituțiile de învățământ superior, bonurile valorice
în original, o copie a facturii sau a facturii fiscale, după caz, și o
copie a procesului-verbal de predare-primire semnate și ștampilate
ca fiind conforme cu originalul, însoțite de certificatul de
înmatriculare a agentului economic, de datele aferente contului în
care se face viramentul, precum și de certificatul de garanție.
Art. 17. — Inspectoratele școlare județene/al municipiului
București, respectiv instituțiile de învățământ superior, au obligația
de a transfera agentului economic contravaloarea în lei a
bonurilor valorice primite în termen de maximum 20 de zile
calendaristice de la depunerea documentelor de către agentul
economic. Plata se va efectua pe baza:
a) documentelor prevăzute la art. 16, primite de la agentul
economic;
b) copiei facturii sau a facturii fiscale, după caz, și a copiei
procesului-verbal de predare-primire, depuse de elev/student la
comisia din unitatea/instituția de învățământ;
c) copiei certificatului de garanție.
Art. 18. — (1) Bonurile valorice sunt hârtii de valoare
reprezentând documente cu regim special de tipărire, înseriere și
numerotare, care se emit de către Ministerul Educației și
Cercetării și se distribuie de către unitățile de învățământ
preuniversitar și instituțiile de învățământ superior titularilor de
ajutor pentru achiziționarea unui calculator.
(2) Valoarea înscrisă pe bonul valoric este de 200 de euro.
Decontarea cuponului se face în lei, la cursul din ultima zi a lunii
precedente achiziționării calculatorului.
(3) Achiziția bonurilor valorice se realizează de către Ministerul
Educației și Cercetării, în regim de urgență, de la Compania
Națională îImprimeria Națională“ — S.A.
(4) Toate costurile legate de tipărirea, distribuirea și
completarea bonurilor valorice sunt suportate de către Ministerul
Educației și Cercetării din bugetul alocat acestui program.
(5) Modelul bonului valoric este prezentat în anexa nr. 3.
(6) Fiecare bon valoric este identificat unic la nivel național
prin serie și număr. Bonurile valorice sunt valabile numai pentru
anul calendaristic în care au fost elaborate.
(7) Falsificarea bonurilor valorice se pedepsește conform legii.
Art. 19. — Evidența contabilă a operațiunilor privind
achiziționarea, emiterea și utilizarea bonurilor valorice se face în
conformitate cu prevederile legale în vigoare.
Art. 20. — (1) Bonurile valorice se anulează de către comisiile
constituite la nivelul fiecărui inspectorat școlar județean/al
municipiului București, respectiv de către comisiile constituite la
nivelul fiecărei instituții de învățământ superior.
(2) Bonurile valorice se anulează în următoarele situații:
a) sunt deteriorate sau prezintă modificări, adăugări sau
ștersături;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 794/27.VIII.2004
b) sunt pierdute sau sustrase;
c) sunt nedistribuite către titulari.
Art. 21. — În cazul pierderii, deteriorării ori sustragerii
bonurilor valorice, Compania Națională îImprimeria Națională“ —
S.A., comisiile și beneficiarii au următoarele obligații:
a) să anunțe în scris comisiile constituite la nivelul fiecărui
inspectorat școlar județean/al municipiului București, respectiv
comisiile constituite la nivelul fiecărei instituții de învățământ
superior, în termen de 72 de ore de la constatarea deteriorării ori
sustragerii, iar în cazul sustragerii, și organele de poliție;
b) să transmită în scris Companiei Naționale îImprimeria
Națională“ — S.A., în termen de 72 de ore de la constatare, lista
seriilor și plajelor de numere ale bonurilor valorice pierdute,
deteriorate ori sustrase.
Art. 22. — (1) Bonurile valorice anulate în condițiile art. 20
alin. (2) lit. a) și c) se restituie de către Comisia centrală pe
bază de aviz de însoțire și proces-verbal de predare-primire,
urmând a fi distruse contra cost de către Compania Națională
îImprimeria Națională“ — S.A..

5

(2) Bonurile valorice care au fost utilizate pentru achiziționarea
unui calculator se păstrează de către Comisia centrală o perioadă
de 6 luni.
Art. 23. — Bonurile valorice anulate în condițiile art. 20
alin. (2) lit. a) și b) se publică în Monitorul Oficial al României
sau într-un ziar de circulație națională de către comisiile
constituite la nivelul fiecărui inspectorat școlar județean/al
municipiului București, respectiv de către comisiile constituite la
nivelul fiecărei instituții de învățământ superior și se declară nule.
Art. 24. — (1) Constituie contravenție încălcarea de către
agentul economic a prevederilor art. 12 alin. (3) și ale art. 15 și
se sancționează cu amendă de la 50.000.000 lei la 200.000.000 lei.
(2) Prevederile privind contravenția prevăzute la alin. (1) se
completează cu dispozițiile Ordonanței Guvernului nr. 2/2001
privind regimul juridic al contravențiilor, aprobată cu modificări și
completări prin Legea nr. 180/2002, cu modificările ulterioare.
Art. 25. — Anexele nr. 1—5 fac parte integrantă din
prezentele norme metodologice.
ANEXA Nr. 1
la normele metodologice

CALENDARUL

pentru acordarea unui ajutor financiar în vederea achiziționării de calculatoare în anul 2004
Numirea Comisiei centrale,
a comisiilor județene, a comisiilor
din unitățile și instituțiile de învățământ
5 zile de la data publicării ordinului ministrului
educației și cercetării
Depunerea cererilor
până la 1 septembrie 2004
Evaluarea cererilor de către comisiile
din unitățile și instituțiile de învățământ
până la 15 septembrie 2004
Centralizarea cererilor la Comisia
centrală, prin intermediul portalului
dedicat
1—20 septembrie 2004
Afișarea pe Internet a listei de cereri
eligibile
25 septembrie 2004
Afișarea pe Internet a listei
de beneficiari 2004
1 octombrie 2004
Depunerea contestațiilor
1—3 octombrie 2004
Rezolvarea contestațiilor
1—13 octombrie 2004
Eliberarea bonurilor valorice
1—15 octombrie 2004
Achiziționarea de calculatoare în termen
de 30 de zile de la primirea bonului
valoric
1 octombrie — 15 noiembrie 2004
Depunerea copiilor de pe facturi
și procese-verbale de predare-primire
de către elevi-studenți
1 octombrie — 20 noiembrie 2004
Depunerea de către agenții economici
a bonurilor valorice, a copiilor
de pe facturi și procesele-verbale
de predare-primire spre decontare
la comisia județeană/a municipiului
București, respectiv la comisiile
din instituțiile de învățământ superior;
înregistrarea agenților economici
pe portalul dedicat
1 octombrie — 20 noiembrie 2004
Afișarea și actualizarea listei cu agenții
economici înregistrați, împreună
cu numărul de cereri primite
1 octombrie — 22 noiembrie 2004
Decontarea către agenții economici
1 octombrie — 10 decembrie 2004

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 794/27.VIII.2004
ANEXA Nr. 2*)
la normele metodologice

*) Anexa nr. 2 este reprodusă în facsimil.

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 794/27.VIII.2004

ANEXA Nr. 3*)
la normele metodologice
MODELUL

bonului valoric pentru acordarea unui ajutor financiar în vederea stimulării achiziționării de calculatoare

*) Anexa nr. 3 este reprodusă în facsimil.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 794/27.VIII.2004
ANEXA Nr. 4
la normele metodologice
MODELUL

listei beneficiarilor ajutorului financiar în vederea stimulării achiziționării de calculatoare,
care se publică în Monitorul Oficial al României, Partea I
Nr.
crt.

Seria și numărul
bonului valoric

Numele

Prenumele

Adresa

Județul

Părintele/
tutorele

ANEXA Nr. 5
la normele metodologice
MODELUL

procesului-verbal de predare-primire încheiat între agentul economic
furnizor și elevul/studentul beneficiar
PROCES-VERBAL DE PREDARE-PRIMIRE

Încheiat astăzi, …..................…, pentru a certifica predarea de către: .......................................,
(numele agentului economic)

cu sediul în …......................…, telefon/fax …......................…, nr. unic de înregistrare la registrul
comerțului: …............................................…, în calitate de furnizor,
către:
.....................................................……cod numeric personal …........................…, posesor al
(numele elevului/studentului)

cărții/buletinului de identitate ….........…., reprezentat legal de ….......................................................…,
(numele părintelui/tutorelui, dacă este cazul)

cod numeric personal ….............…, în calitate de părinte/ocrotitor legal/altă calitate, domiciliat în
localitatea ….........................., str. .................................… nr. …, bl. …, sc. …, ap. …,
județul/sectorul …..................……, cod poștal …........................................., în calitate de beneficiar,
a unui calculator personal nou cu specificațiile conform Facturii nr. …................................… din
data …..............................................…, atașată.
Furnizor,
LS

Beneficiar,
LS

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 794/27.VIII.2004 conține 8 pagini.

Prețul de vânzare 8.500 lei

ISSN 1453—4495

PDF compression, OCR, web-optimization with CVISION's PdfCompressor

