Anul 172 (XVI) — Nr. 897

PARTEA

I

LEGI, DECRETE, HOTĂRÂRI ȘI ALTE ACTE

Vineri, 1 octombrie 2004

SUMAR

Nr.

Pagina
HOTĂRÂRI ALE BIROURILOR PERMANENTE
ALE CAMEREI DEPUTAȚILOR ȘI SENATULUI
2. — Hotărâre privind numirea în funcțiile de adjuncți
ai Avocatului Poporului ...........................................

1.550. — Hotărâre privind efectuarea operațiunilor de
evaluare în vederea recalculării pensiilor din
sistemul public, stabilite în fostul sistem al

Pagina
asigurărilor sociale de stat potrivit legislației
anterioare datei de 1 aprilie 2001, în conformitate
cu principiile Legii nr. 19/2000 ...............................

2

ORDONANȚE ȘI HOTĂRÂRI
ALE GUVERNULUI ROMÂNIEI
71. — Ordonanță de urgență privind acordarea unor
facilități familiilor de pensionari ..............................

Nr.

2

3–5

1.565. — Hotărâre privind suplimentarea bugetului
Cancelariei Primului-Ministru din Fondul de rezervă
bugetară la dispoziția Guvernului, prevăzut în
bugetul de stat pe anul 2004 ..................................

5–6

ACTE ALE CONSILIULUI CONCURENȚEI
240. — Ordin pentru punerea în aplicare a
Regulamentului cu privire la forma, conținutul și
alte detalii prevăzute de plângerea privind ajutorul
de stat pretins ilegal ...............................................

6–8

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 897/1.X.2004

HOTĂRÂRI ALE BIROURILOR PERMANENTE
ALE CAMEREI DEPUTAȚILOR ȘI SENATULUI
PARLAMENTUL ROMÂNIEI
CAMERA DEPUTAȚILOR

SENATUL

HOTĂRÂRE
privind numirea în funcțiile de adjuncți ai Avocatului Poporului
În temeiul prevederilor art. 11 alin. (1) din Legea nr. 35/1997 privind organizarea și funcționarea instituției
Avocatul Poporului, republicată,
la propunerea Avocatului Poporului,
cu avizul comisiilor juridice ale celor două Camere ale Parlamentului,
birourile permanente ale Camerei Deputaților și Senatului adoptă prezenta hotărâre.
Articol unic. — Se numesc în funcțiile de adjuncți ai
Avocatului Poporului doamna Luminița Gabriela

Petrescu, doamna Georgeta Basarabescu și domnul
Vasile Burtea.

Această hotărâre a fost adoptată de birourile permanente ale Camerei Deputaților și Senatului în ședința comună din
22 septembrie 2004.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 22 septembrie 2004.
Nr. 2.

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind acordarea unor facilități familiilor de pensionari
Având în vedere necesitatea adoptării rapide a unui cadru juridic care să permită familiilor de pensionari să
utilizeze în întregime facilitățile de transport pe calea ferată,
în temeiul art. 115 alin. (4) din Constituție, republicată,
Guvernul României adoptă prezenta ordonanță de urgență.
Art. 1. — Pensionarii din sistemul public de pensii,
pensionarii din celelalte sisteme proprii de asigurări sociale,
precum și alte categorii de pensionari care beneficiază de
6 călătorii simple la transportul pe calea ferată, potrivit legii,
pot utiliza pentru efectuarea transportului atât trenuri
personale, trenuri accelarate, cât și trenuri rapide.
Art. 2. — De facilitățile de transport pe calea ferată
prevăzute la art. 1 beneficiază și soțul sau soția, după caz,
cu încadrare în numărul total de călătorii la care are
dreptul titularul.
Art. 3. — În termen de 45 de zile de la publicarea în
Monitorul Oficial al României, Partea I, a prezentei

ordonanțe de urgență, Ministerul Transporturilor,
Construcțiilor și Turismului și Ministerul Muncii, Solidarității
Sociale și Familiei vor supune aprobării Guvernului normele
metodologice de aplicare și decontare pentru aceste
facilități.
Art. 4. — (1) Începând cu anul 2005 se acordă produse
alimentare familiilor de pensionari, în cazul în care nu s-au
utilizat tichetele de călătorie pe calea ferată la care au
dreptul.
(2) Prin hotărâre a Guvernului se va aproba modalitatea
de compensare în produse alimentare a tichetelor de
călătorie pe calea ferată neutilizate.

PRIM-MINISTRU

ADRIAN NĂSTASE

București, 23 septembrie 2004.
Nr. 71.

Contrasemnează:
p. Ministrul transporturilor, construcțiilor și turismului,
Ileana Tureanu,
secretar de stat
Ministrul muncii, solidarității sociale și familiei,
Dan Mircea Popescu
p. Ministrul finanțelor publice,
Gheorghe Gherghina,
secretar de stat

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 897/1.X.2004

3

GUVERNUL ROMÂNIEI

HOTĂRÂRE
privind efectuarea operațiunilor de evaluare în vederea recalculării pensiilor din sistemul public,
stabilite în fostul sistem al asigurărilor sociale de stat potrivit legislației anterioare
datei de 1 aprilie 2001, în conformitate cu principiile Legii nr. 19/2000
În temeiul art. 108 din Constituție, republicată,
Guvernul României adoptă prezenta hotărâre.
Art. 1. — Începând cu data de 1 octombrie 2004
pensiile din sistemul public, stabilite în fostul sistem al
asigurărilor sociale de stat potrivit legislației anterioare datei
de 1 aprilie 2001, vor fi evaluate în vederea recalculării în
conformitate cu principiile Legii nr. 19/2000 privind sistemul
public de pensii și alte drepturi de asigurări sociale, cu
modificările și completările ulterioare.
Art. 2. — (1) Evaluarea se va efectua prin determinarea
punctajului mediu anual aferent fiecărei pensii aflate în
plată sau cuvenite, în conformitate cu prevederile legale.
(2) Evaluarea prevăzută la alin. (1) se va realiza în
funcție de anul înscrierii la pensie, începând cu cele mai
vechi dosare aflate în plată.

Art. 3. — Metodologia de efectuare a evaluării
prevăzute la art. 1 este cuprinsă în anexa care face parte
integrantă din prezenta hotărâre.
Art. 4. — Pe durata derulării procesului de evaluare și
recalculare a pensiilor se autorizează redistribuirea, în
condițiile legii, a unui număr de posturi pentru casele
teritoriale de pensii de la instituțiile aflate în subordonarea,
sub autoritatea sau în coordonarea Ministerului Muncii,
Solidarității Sociale și Familiei, precum și contractarea unor
servicii ce urmează a fi prestate de către institutele
naționale de cercetare aflate în coordonarea acestui
minister.

PRIM-MINISTRU

ADRIAN NĂSTASE
Contrasemnează:
Ministrul muncii, solidarității sociale și familiei,
Dan Mircea Popescu
p. Ministrul finanțelor publice,
Gheorghe Gherghina,
secretar de stat
București, 23 septembrie 2004.
Nr. 1.550.
ANEXĂ

NORME METODOLOGICE
de evaluare a pensiilor din sistemul public, stabilite în fostul sistem al asigurărilor sociale de stat potrivit legislației
anterioare datei de 1 aprilie 2001, în vederea recalculării în conformitate cu principiile Legii nr. 19/2000 privind sistemul
public de pensii și alte drepturi de asigurări sociale, cu modificările și completările ulterioare
Art. 1. — (1) Evaluarea pensiilor din sistemul public,
stabilite în fostul sistem al asigurărilor sociale de stat
potrivit legislației anterioare datei de 1 aprilie 2001, se
efectuează pe baza prevederilor Legii nr. 19/2000 privind
sistemul public de pensii și alte drepturi de asigurări
sociale, cu modificările și completările ulterioare.
(2) Prezentele norme metodologice reglementează
modalitățile de rezolvare unitară a problemelor care apar ca
urmare a unor interpretări diferite ale prevederilor legale,
generate de evoluția în timp a legislației de pensii.
Art. 2. — (1) Stagiul complet de cotizare utilizat la
determinarea punctajului mediu anual reprezintă vechimea
integrală în muncă prevăzută de legislația în vigoare la
data deschiderii dreptului la pensia de care persoana
beneficiază sau care i se cuvine la data începerii
operațiunilor de evaluare.
(2) Pentru persoanele ale căror drepturi de pensie s-au
deschis anterior datei de 1 iulie 1977, data intrării în
vigoare a Legii nr. 3/1977 privind pensiile de asigurări
sociale de stat și asistența socială, stagiul complet de
cotizare utilizat la determinarea punctajului mediu anual
pentru toate categoriile de pensii va fi de 20 de ani pentru
femei și de 25 de ani pentru bărbați.

(3) Pentru persoanele ale căror drepturi de pensie s-au
deschis în intervalul 1 iulie 1977 — 31 martie 2001, stagiul
complet de cotizare utilizat la determinarea punctajului
mediu anual va fi cel reglementat de Legea nr. 3/1977.
(4) Pentru persoanele beneficiare de pensii stabilite în
condiții prevăzute de acte normative cu caracter special,
stagiul complet de cotizare utilizat la determinarea
punctajului mediu anual este vechimea în muncă necesară
deschiderii dreptului de pensie prevăzută de aceste acte
normative.
Art. 3. — Prin data deschiderii dreptului la pensie se
înțelege data la care persoana în cauză a fost înscrisă la
categoria de pensie de care beneficiază sau care i se
cuvine la data începerii operațiunilor de evaluare.
Art. 4. — Condițiile necesare deschiderii dreptului la
pensia de care persoana beneficiază sau i se cuvine, la
data începerii operațiunilor de evaluare, se consideră
îndeplinite.
Art. 5. — Pentru pensiile provenite din fostul sistem al
asigurărilor sociale de stat, care au suferit schimbări ale
categoriei de pensie după data de 1 aprilie 2001, în
conformitate cu prevederile Legii nr. 19/2000, cu
modificările și completările ulterioare, nu se vor efectua
operațiunile de evaluare.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 897/1.X.2004

Art. 6. — Determinarea punctajului mediu anual se face
pe baza datelor din documentația de pensionare aflată în
păstrarea casei teritoriale de pensii.
Art. 7. — (1) În situația în care în documentația de
pensionare sunt înscrise perioade care constituie vechime
în muncă, fără însă a exista și date referitoare la salariile
avute de persoana în cauză în perioadele respective,
casele teritoriale de pensii vor comunica în scris
pensionarului datele care lipsesc, în vederea completării
acestora.
(2) În situația în care, în termen de 30 de zile de la
comunicare, pensionarul nu prezintă acte prin care să
dovedească salariile avute în perioadele în care
documentația existentă la casele teritoriale de pensii nu
conține informațiile necesare, la determinarea punctajului
mediu anual se vor utiliza salariile minime pe țară, brute
sau nete, după caz, prevăzute pentru acele perioade la
art. 164 și în anexa nr. 7 la Legea nr. 19/2000, cu
modificările și completările ulterioare.
Art. 8. — (1) În situația în care documentația de pensie
nu se mai află în păstrarea casei teritoriale de pensii care
efectuează plata pensiei, casa teritorială de pensii va
comunica această situație, în scris, pensionarului, în
vederea completării documentației necesare.
(2) Dacă, în termen de 30 de zile de la comunicare,
pensionarul nu prezintă acte prin care să dovedească
elementele necesare evaluării, aceasta se va face pe baza
datelor din fișa de evidență a drepturilor bănești ale
pensionarului. În acest caz, la determinarea punctajului
mediu anual se utilizează salariile minime pe țară, brute
sau nete, după caz, dintr-o perioadă premergătoare
înscrierii la pensie, egală cu vechimea în muncă înscrisă
în fișa respectivă.
Art. 9. — (1) În situațiile în care în păstrarea caselor
teritoriale de pensii nu se află nici fișa de evidență a
drepturilor bănești ale pensionarului sau aceasta nu conține
elementele necesare evaluării, casa teritorială de pensii va
comunica această situație, în scris, pensionarului, în
vederea reconstituirii documentației necesare.
(2) Prezentarea actelor doveditoare necesare
reconstituirii documentației de pensii intră în sarcina
pensionarilor în cauză.
Art. 10. — (1) În situația pensiilor stabilite prin acte
normative individuale până la data de 22 decembrie 1989,
ale căror documentații de pensionare nu conțin date
referitoare la vechimea în muncă sau din care rezultă o
vechime în muncă mai mică decât vechimea minimă
prevăzută de legea în vigoare la data deschiderii dreptului
la pensie, condițiile de pensionare se consideră îndeplinite,
la nivelul vechimii minime necesare prevăzute de legea în
vigoare la data deschiderii dreptului la pensie, cu
menținerea în plată a pensiilor în cauză, fără a se efectua
determinarea punctajului mediu anual.
(2) În cazul în care din documentațiile de pensionare
rezultă o vechime în muncă egală sau mai mare decât
vechimea în muncă minimă necesară, prevăzută de legea
în vigoare de la data deschiderii dreptului la pensie,
punctajul mediu anual se determină utilizându-se salariile
rezultate din documentația de pensionare sau, în lipsa
acestora, salariile minime pe țară, brute ori nete, după caz,
din perioada în care a fost realizată vechimea în muncă.
(3) În situația în care nu este precizată perioada în care
a fost realizată vechimea în muncă, se utilizează salariile
minime pe țară, brute sau nete, după caz, dintr-o perioadă
premergătoare deschiderii dreptului la pensie egală cu
vechimea în muncă rezultată din documentația de
pensionare.

Art. 11. — Pentru pensiile de urmaș stabilite în
conformitate cu prevederile Decretului-lege nr. 98/1990
privind acordarea unor drepturi personalului din
transporturile pe calea ferată, cu modificările ulterioare,
punctajul mediu anual se determină cu aplicarea
prevederilor art. 71 din Legea nr. 19/2000, cu modificările
și completările ulterioare.
Art. 12. — În situația pensiilor la stabilirea cărora au
fost utilizate perioade de vechime în muncă realizate atât
în fostul sistem al asigurărilor sociale de stat, cât și în alte
sisteme de asigurări sociale, neintegrate în sistemul
asigurărilor sociale de stat, cu excepția sistemului pensiilor
militare, punctajul mediu anual se determină doar pentru
perioadele care au constituit vechime în muncă în fostul
sistem al asigurărilor sociale de stat.
Art. 13. — Pentru pensiile stabilite în conformitate cu
prevederile Legii nr. 2/1995 privind pensionarea anticipată,
în cazul în care la data începerii operațiunilor de evaluare
nu au fost îndeplinite condițiile pentru eliminarea diminuării
pensiei, cuantumului pensiei stabilite în baza punctajului
mediu anual determinat potrivit prezentelor norme
metodologice i se aplică procentul de diminuare din
momentul stabilirii inițiale.
Art. 14. — Pentru persoanele care beneficiază din
sistemul public numai de o pensie provenită dintr-o pensie
suplimentară stabilită în baza legislației de pensii anterioare
datei de 1 aprilie 2001, punctajul mediu anual se determină
prin raportarea numărului de puncte aferent creșterii care
se acordă punctajului anual potrivit prevederilor art. 165
alin. (1) din Legea nr. 19/2000, cu modificările și
completările ulterioare, la vechimea integrală în muncă
prevăzută de legea în vigoare la data deschiderii dreptului
la pensie.
Art. 15. — (1) În situațiile în care, la stabilirea pensiilor
provenite din fostul sistem al asigurărilor sociale de stat, au
fost valorificate și perioade de vechime în serviciu realizate
în sistemul pensiilor militare, la determinarea punctajului
mediu anual aferent acestor perioade se utilizează solda de
grad, solda de funcție, precum și alte sporuri și indemnizații
pentru care se achita contribuția la pensia suplimentară și
care intrau în baza de calcul a pensiei, conform legislației
în vigoare la acea dată, dovedite cu acte eliberate de
organele abilitate.
(2) În lipsa prezentării unor astfel de dovezi, la
determinarea punctajului mediu anual se utilizează salariile
minime pe țară, brute sau nete, după caz.
Art. 16. — (1) În situația în care o persoană beneficiază
de aceeași categorie de pensii, atât din fostul sistem de
asigurări sociale de stat, cât și din fostul sistem de
asigurări sociale al agricultorilor, pentru determinarea
punctajului mediu anual se iau în calcul atât vechimea în
muncă, cât și durata de asigurare realizată în fostul sistem
de pensii pentru agricultori.
(2) În situația în care o persoană beneficiază de
categorii diferite de pensii, una din fostul sistem de
asigurări sociale de stat și alta din fostul sistem de
asigurări sociale al agricultorilor, operațiunea de evaluare
se efectuează numai pentru pensia stabilită în fostul sistem
de asigurări sociale de stat.
(3) Pentru perioadele de activitate realizate în fostul
sistem de asigurări sociale al agricultorilor, determinarea
punctajului mediu anual se face cu respectarea prevederilor
art. 162 din Legea nr. 19/2000, cu modificările și
completările ulterioare.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 897/1.X.2004
Art. 17. — În situația pensiilor de invaliditate, data
încadrării în grad de invaliditate, pentru determinarea
stagiului potențial acordat, este considerată data începerii
operațiunii de evaluare a pensiilor, iar stagiul complet de
cotizare este cel prevăzut în anexa nr. 3 la Legea
nr. 19/2000, cu modificările și completările ulterioare, în
raport de data nașterii.
Art. 18. — (1) Dacă din documentația de pensionare
rezultă perioade de vechime în muncă exprimate în
săptămâni de cotizare, ca urmare a achitării contribuției
către fostele case de asigurări sociale, aceste perioade se
vor transforma în stagiu de cotizare exprimat în ani și luni
de cotizare.
(2) În acest caz, pentru determinarea punctajului mediu
anual se vor utiliza salariile minime pe țară, brute sau
nete, după caz, din perioadele respective.
(3) Dacă din documentațiile de pensionare nu rezultă
localizarea săptămânilor de cotizare în cadrul anului,
acestea vor fi plasate imediat după data de 1 aprilie a
anului respectiv.

5

Art. 19. — Dacă, după determinarea punctajului mediu
anual în condițiile prevăzute de prezentele norme
metodologice, pensionarul prezintă acte doveditoare,
întocmite conform prevederilor legale în vigoare, din care
rezultă stagii suplimentare, salarii sau sporuri care, potrivit
prevederilor Legii nr. 19/2000, cu modificările și
completările ulterioare, sunt avute în vedere la calculul
punctajului mediu anual, acesta se reevaluează la cerere.
Art. 20. — (1) În termen de 15 zile de la efectuarea
evaluării, casa teritorială de pensii are obligația să
comunice pensionarului buletinul de calcul cuprinzând
punctajul mediu anual stabilit conform prevederilor Legii
nr. 19/2000, cu modificările și completările ulterioare, și ale
prezentelor norme metodologice, precum și elementele care
au stat la baza stabilirii acestuia.
(2) Formatul și conținutul buletinului de calcul se aprobă
prin ordin al ministrului muncii, solidarității sociale și familiei
și se publică în Monitorul Oficial al României, Partea I.

GUVERNUL ROMÂNIEI

HOTĂRÂRE
privind suplimentarea bugetului Cancelariei Primului-Ministru din Fondul de rezervă bugetară
la dispoziția Guvernului, prevăzut în bugetul de stat pe anul 2004
În temeiul art. 108 din Constituție, republicată, al art. 30 alin. (2) din Legea nr. 500/2002 privind finanțele publice,
cu modificările ulterioare, și al art. 25 lit. a) din Legea bugetului de stat pe anul 2004 nr. 507/2003, cu modificările
ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Cancelariei
Primului-Ministru din Fondul de rezervă bugetară la
dispoziția Guvernului, prevăzut în bugetul de stat pe anul
2004, cu suma de 2.940,0 milioane lei, destinată susținerii
cheltuielilor aferente organizării și desfășurării celui de-al
VIII-lea Congres al spiritualității românești, potrivit devizului
prevăzut în anexa care face parte integrantă din prezenta
hotărâre.

Art. 2. — Se autorizează Ministerul Finanțelor Publice
să introducă modificările corespunzătoare în structura
bugetului de stat și în volumul și structura bugetului
Cancelariei Primului-Ministru pe anul 2004.
Art. 3. — Cu sumele rămase neutilizate se reîntregește
Fondul de rezervă bugetară la dispoziția Guvernului până
la data de 10 decembrie 2004.

PRIM-MINISTRU

ADRIAN NĂSTASE
Contrasemnează:
Șeful Cancelariei Primului-Ministru,
Alin Teodorescu
p. Ministrul finanțelor publice,
Gheorghe Gherghina,
secretar de stat

București, 30 septembrie 2004.
Nr. 1.565.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 897/1.X.2004
ANEXĂ
DEVIZ ESTIMATIV

privind organizarea celui de-al VIII-lea Congres al spiritualității românești
1. Tipărituri și lucrări privind imaginea României:
590.000.000 lei
— invitații, plicuri, expediții
— 700 buc. x 8.000 lei/buc.
5.600.000 lei
— ecusoane, plachete, insigne
— 400 buc. x 100.000 lei/buc.
40.000.000 lei
— diplome de excelență și de onoare
— 500 buc. x 10.000 lei/buc.
5.000.000 lei
— îContribuții la cunoașterea istoriei românilor de pretutindeni“ (II)
— 1.000 buc. x 240.000 lei/buc.
240.000.000 lei
— îLucrările congresului“
— 600 buc. x 150.000 lei/buc.
90.000.000 lei
— îȘcoala Ardeleană — 250“
— 600 buc. x 150.000 lei/buc.
90.000.000 lei
— program general, carnet notes, pix
— 600 buc. x 50.000 lei/buc.
30.000.000 lei
— alte publicații și tipărituri privind congresul și imaginea României
(harta României și a românilor de pretutindeni, foaie volantă,
pliante de prezentare, calendare, invitații și programe la expoziții de artă
și carte, spectacole, birotică etc.)
90.400.000 lei
2. Cheltuieli de masă
— 400 persoane x 400.000 lei/persoană/zi x 5 zile
800.000.000 lei
3. Cheltuieli de cazare
— 400 persoane x 400.000 lei/persoană/zi x 5 nopți
800.000.000 lei
4. Cheltuieli de transport
615.000.000 lei
a) Închirieri autocare și microbuze:
Chișinău — Alba Iulia — Chișinău
Vârșeț — Alba Iulia — Vârșeț
Belgrad — Alba Iulia — Belgrad
Cernăuți — Alba Iulia — Cernăuți
București — Alba Iulia — București
b) Transport auto individual (carburanți)
c) Transport tren și avion (bilete)
5. Expoziții de documente, fotografii, artă, carte
45.000.000 lei
6. Spectacolele românilor de pretutindeni
90.000.000 lei
2.940.000.000 lei

TOTAL:

ACTE

ALE

CONSILIULUI

CONCURENȚEI

CONSILIUL CONCURENȚEI

ORDIN
pentru punerea în aplicare a Regulamentului cu privire la forma, conținutul
și alte detalii prevăzute de plângerea privind ajutorul de stat pretins ilegal
În baza:
— Decretului nr. 57/2004 privind numirea membrilor Plenului Consiliului Concurenței;
— prevederilor art. 22 alin. (1) și (2) din Legea nr. 143/1999 privind ajutorul de stat, cu modificările și
completările ulterioare,
având în vedere avizul favorabil al Consiliului Legislativ,
președintele Consiliului Concurenței emite următorul ordin:
Art. 1. — În urma adoptării în plenul Consiliului
Concurenței se pune în aplicare Regulamentul cu privire la
forma, conținutul și alte detalii prevăzute de plângerea
privind ajutorul de stat pretins ilegal, cuprins în anexa care
face parte integrantă din prezentul ordin.

Art. 2. — Compartimentele de specialitate din cadrul
Consiliului Concurenței vor urmări punerea în aplicare a
prevederilor prezentului ordin.
Art. 3. — Prezentul ordin și regulamentul menționat la
art. 1 vor fi publicate în Monitorul Oficial al României,
Partea I.

Președintele Consiliului Concurenței,
Mihai Berinde
București, 27 septembrie 2004.
Nr. 240.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 897/1.X.2004

7
ANEXĂ

REGULAMENT
cu privire la forma, conținutul și alte detalii prevăzute de plângerea privind ajutorul de stat pretins ilegal
În temeiul art. 28 alin. (1) și (3) din Legea concurenței nr. 21/1996, cu modificările și completările ulterioare, și al
art. 22 alin. (1) din Legea nr. 143/1999 privind ajutorul de stat, cu modificările și completările ulterioare,
Consiliul Concurenței adoptă prezentul regulament.
Introducere
Elaborarea unui cadru juridic care reglementează
materia ajutorului de stat reprezintă continuarea armonizării
legislației românești cu legislația europeană, parte a
procesului de aderare a României la Uniunea Europeană.
Scopul notificării și autorizării ajutoarelor de stat
acordate de autoritățile publice sau de organismele care
administrează surse financiare ale statului este de a urmări
măsura în care un ajutor de stat este compatibil cu un
mediu concurențial normal, într-o economie de piață în care
prețurile produselor și tarifele serviciilor sunt reglate de
cerere și ofertă.
Orice intenție de a acorda un ajutor de stat nou sau de
a modifica un ajutor de stat existent trebuie să fie notificată
Consiliului Concurenței. Fără autorizarea Consiliului
Concurenței nu poate fi acordat nici un ajutor de stat.
Persoanele fizice și juridice interesate și afectate de
acordarea unui ajutor de stat ilegal pot sesiza Consiliul
Concurenței prin întocmirea unei plângeri care să conțină
elementele din formularul prevăzut în anexa la prezentul
regulament.
CAPITOLUL I
Dispoziții generale
ARTICOLUL 1
Obiectul și scopul plângerilor privind acordarea
unui ajutor de stat pretins ilegal

(1) Orice intenție de a acorda un ajutor de stat nou sau
de a modifica un ajutor de stat existent se notifică, potrivit
legii, de către furnizorul și inițiatorul ajutorului de stat
Consiliului Concurenței.
(2) Un ajutor de stat nou nu poate fi acordat, iar
modificările la un ajutor de stat existent nu pot fi puse în
aplicare până când Consiliul Concurenței nu emite o
decizie de autorizare sau până când ajutorul de stat nu
este considerat ca fiind autorizat.
(3) Conform prevederilor Legii nr. 143/1999 privind
ajutorul de stat, cu modificările și completările ulterioare,
ajutorul de stat acordat fără să fi fost autorizat de către
Consiliul Concurenței sau care a fost acordat după ce a
fost notificat, dar înainte de emiterea unei decizii de către
Consiliul Concurenței în termenul legal, este ajutor de stat
ilegal.
CAPITOLUL II
ARTICOLUL 2
Procedura privind sesizarea Consiliului Concurenței
cu privire la ajutorul de stat pretins ilegal

(1) Consiliul Concurenței va analiza cu prioritate orice
sesizare, plângere sau informație, indiferent de sursa
acesteia, privind un ajutor de stat pretins ilegal.
(2) Orice persoană fizică sau juridică, inclusiv companie,
autoritate publică centrală ori locală interesată, poate informa

Consiliul Concurenței cu privire la un ajutor de stat pretins
ilegal sau orice utilizare pretins abuzivă a ajutorului de stat.
(3) La primirea unei sesizări sau plângeri reclamând un
ajutor de stat pretins ilegal, Consiliul Concurenței
examinează dacă aceasta prezintă suficiente temeiuri de
fapt și de drept pentru a justifica deschiderea unei
investigații.
(4) Consiliul Concurenței va analiza plângerile privind un
ajutor de stat pretins ilegal, prin raportare la prevederile
Legii nr. 143/1999, cu modificările și completările ulterioare.
(5) Dacă plângerea nu prezintă suficiente temeiuri
pentru a declanșa o investigație, Consiliul Concurenței va
comunica reclamantului decizia de respingere, cu
precizarea motivelor, în termen de 30 de zile de la
înregistrarea sesizării sau plângerii.
(6) Decizia de respingere va fi precedată de ascultarea
argumentelor reclamantului în fața Comisiei Consiliului
Concurenței.
(7) În cazul în care plângerea înaintată nu intră sub
incidența legii ajutorului de stat, în termenul legal Consiliul
Concurenței va răspunde în scris în acest sens autorului
plângerii sau sesizării.
ARTICOLUL 3
Excepții

Prezentul regulament nu se aplică activităților de
producere, dezvoltare și comercializare a produselor
agricole, prevăzute în anexa nr. 1 la Regulamentul privind
ajutorul de stat regional, pus în aplicare prin Ordinul
președintelui Consiliului Concurenței nr. 55/2004, publicat în
Monitorul Oficial al României, Partea I, nr. 340 din
19 aprilie 2004.
CAPITOLUL III
ARTICOLUL 4
Dispoziții finale

(1) În cazul sesizării Consiliului Concurenței privind un
ajutor de stat pretins ilegal, procedura de analiză și luare a
deciziilor, se aplică în mod corespunzător dispozițiile
Regulamentului de organizare, funcționare și procedură al
Consiliului Concurenței, pus în aplicare prin Ordinul
președintelui Consiliului Concurenței nr. 61/2004, publicat în
Monitorul Oficial al României, Partea I, nr. 288 din 1 aprilie
2004, cu modificările și completările ulterioare.
(2) Prezentul regulament transpune Formularul comunitar
pentru plângerile privind un ajutor de stat pretins ilegal,
publicat în Jurnalul Oficial al Uniunii Europene C nr. 116/3
din 16 mai 2003.
(3) Prezentul regulament va fi pus în aplicare prin ordin
al președintelui Consiliului Concurenței și va fi publicat în
Monitorul Oficial al României, Partea I.
(4) Anexa face parte integrantă din prezentul
regulament.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 897/1.X.2004
ANEXĂ
la regulament
FORMULAR

cu privire la conținutul plângerii privind un ajutor de stat pretins ilegal
CAPITOLUL I
1. Date și informații cu caracter general
1.1. Partea interesată/autoritățile/orice alte persoane care
au formulat plângerea
1.2. Numele, prenumele, denumirea, persoana de
contact, persoana juridică abilitată de către cel pretins
prejudiciat pentru a formula plângerea
1.3. Domiciliul, sediul
1.4. Telefon, fax, adresa de e-mail
1.5. Dacă plângerea a fost formulată de către o
întreprindere/companie, se va indica și domeniul de
activitate al acesteia.
1.6. Reclamantul va prezenta în mod succint modalitățile
prin care consideră că a fost afectat de ajutorul de stat
pretins ilegal.
1.7. Se va atașa procura sau împuternicirea prin care
cel prejudiciat este reprezentat.
2. Informații privind beneficiarul ajutorului de stat
pretins ilegal
2.1. Datele de identificare a acestuia
2.2. Nivelul la care ajutorul de stat ilegal a fost acordat:
— central;
— regional;
— alte cazuri.
CAPITOLUL II
1. Informații conținute de plângere
1.1. Informații dacă plângerea este în legătură cu o
schemă de ajutor de stat sau un ajutor de stat individual
1.2. Când a fost acordat ajutorul de stat sau când a
fost implementată schema de ajutor de stat și care este
durata schemei de ajutor de stat
1.3. Sectorul economic în care se acordă ajutorul de
stat pretins ilegal
1.4. Valoarea ajutorului de stat
1.5. Forma sub care este acordat ajutorul de stat
(împrumut, garanții, reduceri de taxe etc.)
1.6. Indicarea beneficiarilor. În cazul schemei de ajutor
de stat se indică beneficiarii eligibili a primi ajutor de stat.
Este util să se transmită cât mai multe informații posibile,
incluzând și o descriere a domeniului principal de activitate

al companiei, firmei care a beneficiat de un astfel de ajutor
de stat ilegal.
1.7. Scopul/obiectivul pentru acordarea ajutorului de stat.
CAPITOLUL III
1. Temeiul plângerii
1.1. Detalierea temeiului plângerii, incluzând totodată și
motivele pentru care aceasta a fost înaintată Consiliului
Concurenței
1.2. Precizarea prevederilor legale încălcate prin
acordarea unui astfel de ajutor de stat ilegal
1.3. Precizarea modalității în care, prin acordarea unui
astfel de ajutor de stat ilegal, au fost afectate mediul
concurențial normal sau acordurile internaționale la care
România este parte
1.4. Prejudiciile cauzate de acordarea ajutorului de stat.
CAPITOLUL IV
1. Informații privind alte proceduri legale
1.1. Informații privind sesizarea prealabilă și a altor
autorități legal competente, în vederea soluționării plângerii
1.2. Atașarea de copii de pe toate corespondențele
purtate cu alte autorități publice privind plângerea în cauză.
2. Documente, acte și alte informații în completarea
plângerii
2.1. Atașarea oricăror documente, acte, corespondențe,
în completarea plângerii
2.2. Atașarea de copii de pe actele normative sau alte
acte administrative prin care s-a acordat ajutorul de stat.
CAPITOLUL V
1. Confidențialitate
1.1. În vederea asigurării dreptului la apărare al celor
vizați, Consiliul Concurenței poate divulga datele de
identificare a reclamantului, precum și documentația depusă
de către acesta, în completare la plângere.
1.2. În cazul în care reclamantul nu dorește ca datele
de identificare a acestuia, precum și alte documente să fie
divulgate, va preciza în mod clar care sunt elementele de
confidențialitate, precum și motivele pentru care solicită ca
acestea să nu fie făcute cunoscute.

Data și semnătura
................................

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 897/1.X.2004 conține 8 pagini.

Prețul de vânzare 9.500 lei

ISSN 1453—4495

PDF compression, OCR, web-optimization with CVISION's PdfCompressor

