Anul 172 (XVI) — Nr. 152

PARTEA

I

LEGI, DECRETE, HOTĂRÂRI ȘI ALTE ACTE

Vineri, 20 februarie 2004

SUMAR

Nr.

Pagina
ACTE ALE CASEI NAȚIONALE

— Decizie privind aprobarea Statutului Casei
Naționale de Asigurări de Sănătate ........................

Pagina
DECIZII ALE CONSILIULUI CONCURENȚEI

DE ASIGURĂRI DE SĂNĂTATE
47.

Nr.

1–10

358/2003. — Decizie referitoare la stabilirea sancțiunilor
pentru încălcarea prevederilor Legii concurenței
nr. 21/1996 de către Societatea de Asigurare
Reasigurare OMNIASIG — S.A. ..............................

ACTE ALE CASEI NAȚIONALE
DE ASIGURĂRI DE SĂNĂTATE
CASA NAȚIONALĂ DE ASIGURĂRI DE SĂNĂTATE

DECIZIE
privind aprobarea Statutului Casei Naționale
de Asigurări de Sănătate
Având în vedere prevederile art. 60 alin. (3), ale art. 76 alin. (1) lit. a)
și ale art. 77 alin. (2) din Ordonanța de urgență a Guvernului nr. 150/2002
privind organizarea și funcționarea sistemului de asigurări sociale de sănătate,
cu modificările ulterioare, și ale Hotărârii Consiliului de administrație al Casei
Naționale de Asigurări de Sănătate nr. 7 din 17 martie 2003 privind
aprobarea Statutului Casei Naționale de Asigurări de Sănătate,
președintele Casei Naționale de Asigurări de Sănătate emite
următoarea decizie:
Art. 1. — Se aprobă Statutul Casei Naționale de Asigurări de
Sănătate, prevăzut în anexa care face parte integrantă din prezenta decizie
care va fi publicată în Monitorul Oficial al României, Partea I.
Art. 2. — Pe data prezentei decizii orice dispoziție contrară își
încetează aplicabilitatea.
Președintele Casei Naționale de Asigurări de Sănătate,
Cristian Celea
București, 16 ianuarie 2004.
Nr. 47.

11–16

2

MONITORUL OFICIAL AL ROMÂNIEI, PARTEA I, Nr. 152/20.II.2004
ANEXĂ

STATUTUL
Casei Naționale de Asigurări de Sănătate
CAPITOLUL I
Dispoziții generale
Art. 1. — (1) Casa Națională de Asigurări de Sănătate,
denumită în continuare CNAS, este instituție publică
autonomă, de interes național, cu personalitate juridică, în
coordonarea Ministerului Sănătății, care administrează și
gestionează sistemul de asigurări sociale de sănătate din
România, asigurând o funcționare unitară și coordonată a
acestuia, în vederea aplicării politicilor și programelor în
domeniul sanitar ale Ministerului Sănătății.
(2) CNAS are sediul în municipiul București, Calea
Călărașilor nr. 248, sectorul 3, are siglă proprie, conform
anexei care face parte integrantă din prezentul statut, și
funcționează în baza prevederilor Ordonanței de urgență a
Guvernului nr. 150/2002 privind organizarea și funcționarea
sistemului de asigurări sociale de sănătate, cu modificările
ulterioare, și ale prezentului statut.
Art. 2. — (1) Casele de asigurări de sănătate județene,
a municipiului București, Casa Asigurărilor de Sănătate a
Ministerului Transporturilor, Construcțiilor și Turismului, Casa
Asigurărilor de Sănătate a Apărării, Ordinii Publice,
Siguranței Naționale și Autorității Judecătorești, denumite în
continuare case de asigurări de sănătate, sunt instituții
publice cu personalitate juridică, cu bugete proprii, în
subordinea CNAS.
(2) Casele de asigurări de sănătate se organizează și
funcționează potrivit statutelor proprii, care respectă
prevederile statutului-cadru aprobat de Consiliul de
administrație al CNAS.
Art. 3. — (1) Casa Asigurărilor de Sănătate a
Ministerului Transporturilor, Construcțiilor și Turismului și
Casa Asigurărilor de Sănătate a Apărării, Ordinii Publice,
Siguranței Naționale și Autorității Judecătorești se
organizează și funcționează în baza prevederilor Ordonanței
de urgență a Guvernului nr. 150/2002, cu modificările
ulterioare, și ale statutelor proprii.
(2) Statutele Casei Asigurărilor de Sănătate a
Ministerului Transporturilor, Construcțiilor și Turismului și
Casei Asigurărilor de Sănătate a Apărării, Ordinii Publice,
Siguranței Naționale și Autorității Judecătorești se
elaborează și se aprobă de către acestea, în baza
statutului-cadru, asigurându-se păstrarea specificului
activității acestor structuri ale sistemului de asigurări sociale
de sănătate.
Art. 4. — Sistemul de asigurări sociale de sănătate este
obligatoriu și funcționează ca un sistem unitar, respectând
principiile instituite de Ordonanța de urgență a Guvernului
nr. 150/2002, cu modificările ulterioare.
CAPITOLUL II
Atribuțiile Casei Naționale de Asigurări de Sănătate
Art. 5. — (1) CNAS are următoarele atribuții:
1. administrează și gestionează Fondul național unic de
asigurări sociale de sănătate, împreună cu casele de
asigurări de sănătate care sunt instituții subordonate CNAS
conform Ordonanței de urgență a Guvernului nr. 150/2002,

cu modificările ulterioare, și prezintă Ministerului Sănătății
rapoarte trimestriale și anuale privind execuția bugetară;
2. propune Ministerului Sănătății proiecte de acte
normative care au incidență asupra constituirii și utilizării
Fondului național unic de asigurări sociale de sănătate;
3. elaborează, implementează și gestionează procedurile
și formularele unitare, avizate de Ministerul Sănătății, pentru
administrarea sistemului de asigurări sociale de sănătate;
4. elaborează și actualizează Registrul unic de evidență
al asiguraților, pe baza datelor transmise de casele de
asigurări de sănătate;
5. elaborează și publică raportul de activitate anual și
planul de activitate pentru anul următor;
6. reglementează în mod unitar un sistem de asigurări
pentru răspundere civilă în domeniul medical pentru
furnizorii de servicii medicale care sunt în relații
contractuale în sistemul de asigurări sociale de sănătate;
7. asigură organizarea sistemului informatic și
informațional unic integrat pentru înregistrarea asiguraților și
pentru gestionarea și administrarea Fondului național unic
de asigurări sociale de sănătate. Indicatorii folosiți în
raportarea datelor în sistemul de asigurări sociale de
sănătate sunt unitari și se aprobă de către Ministerul
Sănătății, la propunerea CNAS și a Colegiului Medicilor din
România;
8. răspunde pentru activitățile proprii sistemului de
asigurări sociale de sănătate în fața asiguraților,
Parlamentului, Guvernului și Ministerului Sănătății;
9. elaborează strategia sistemului de asigurări sociale de
sănătate cu privire la colectarea, utilizarea și administrarea
Fondului național unic de asigurări sociale de sănătate;
10. participă la stabilirea obiectivelor programelor de
sănătate publică, în colaborare cu Ministerul Sănătății,
Colegiul Medicilor din România, reprezentanți ai asiguraților,
spitalelor și clinicilor universitare, ai unităților de cercetare,
ai organizațiilor neguvernamentale, ai sindicatelor și
patronatelor, ai ministerelor și instituțiilor centrale cu rețea
sanitară proprie;
11. elaborează metodologia de acreditare a furnizorilor
de servicii medicale, împreună cu structurile naționale ale
Colegiului Medicilor din România, Colegiului Farmaciștilor
din România și Ordinului Asistenților Medicali din România,
care se aprobă prin ordin al ministrului sănătății;
12. elaborează pe baza consultării cu Colegiul Medicilor
din România, Colegiul Farmaciștilor din România și cu
Ordinul Asistenților Medicali din România proiectul
contractului-cadru privind condițiile acordării asistenței
medicale în cadrul sistemului de asigurări sociale de
sănătate, până la data de 31 octombrie a anului în curs
pentru anul următor. Proiectul contractului-cadru se
avizează de Ministerul Sănătății, cu consultarea obligatorie
a ministerelor și instituțiilor centrale cu rețea sanitară
proprie, și se aprobă prin hotărâre a Guvernului;
13. elaborează norme metodologice de aplicare a
contractului-cadru, până la data de 15 decembrie a anului
în curs pentru anul următor, cu consultarea Colegiului
Medicilor din România, Colegiului Farmaciștilor din România
și Ordinului Asistenților Medicali din România, care se

MONITORUL OFICIAL AL ROMÂNIEI, PARTEA I, Nr. 152/20.II.2004
aprobă prin ordin al ministrului sănătății și al președintelui
CNAS;
14. avizează normele proprii de aplicare a contractuluicadru elaborate de Casa Asigurărilor de Sănătate a
Apărării, Ordinii Publice, Siguranței Naționale și Autorității
Judecătorești și Casa Asigurărilor de Sănătate a
Ministerului Transporturilor, Construcțiilor și Turismului, care
se aprobă prin ordin comun al ministrului sănătății și al
miniștrilor și conducătorilor instituțiilor publice centrale cu
rețele sanitare proprii;
15. negociază criteriile privind calitatea asistenței
medicale acordate asiguraților din sistemul de asigurări
sociale de sănătate, elaborate de Colegiul Medicilor din
România;
16. elaborează anual, împreună cu Ministerul Sănătății
și cu consultarea Colegiului Farmaciștilor din România, lista
cu medicamente de care beneficiază asigurații, cu sau fără
contribuție personală, care se aprobă prin hotărâre a
Guvernului;
17. analizează proiectele de bugete de venituri și
cheltuieli ale caselor de asigurări de sănătate propuse de
aceștia;
18. elaborează metodologia și stabilește modalitatea de
gestionare și de distribuire a cardului de asigurat;
19. elaborează și propune Ministerului Sănătății
strategiile necesare și acționează pentru îndeplinirea
condițiilor de aderare impuse de către Uniunea Europeană
ca parte integrantă a politicii guvernamentale în domeniul
asigurărilor sociale de sănătate;
20. elaborează proiecte de norme metodologice, studii
și analize în concordanță cu prevederile acquis-ului
comunitar în domeniul asigurărilor sociale de sănătate
pentru îndeplinirea condițiilor de aderare la Uniunea
Europeană;
21. realizează studii și analize privind funcționarea,
eficacitatea și performanțele sistemului de asigurări sociale
de sănătate din România, în vederea perfecționării
acestuia;
22. elaborează prognoze, strategii și politici globale
privind dezvoltarea și creșterea performanțelor sistemului de
asigurări sociale de sănătate din România;
23. îndrumă metodologic și controlează modul de
aplicare a dispozițiilor legale de către casele de asigurări
de sănătate;
24. negociază și contractează cu instituții abilitate de
lege colectarea și prelucrarea datelor privind unele servicii
medicale furnizate asiguraților, în vederea contractării și
decontării acestora de către casele de asigurări de
sănătate;
25. acordă gratuit informații, consultanță și asistență în
domeniul asigurărilor sociale de sănătate persoanelor
asigurate, angajatorilor și furnizorilor de servicii medicale;
26. participă la licitațiile naționale organizate de
Ministerul Sănătății în vederea achiziției de medicamente și
materiale sanitare specifice pentru realizarea programelor
de sănătate;
27. încheie și derulează contracte de achiziții publice
pentru medicamente și materiale sanitare specifice pentru
realizarea programelor de sănătate;
28. administrează bunurile mobile și imobile din
patrimoniul propriu, în condițiile legii;
29. asigură și controlează respectarea dreptului
asiguraților la servicii medicale, medicamente și materiale
sanitare în mod nediscriminatoriu, în condițiile legii;

3

30. asigură, supraveghează și controlează funcționarea
sistemului de asigurări sociale de sănătate;
31. asigură, monitorizează și controlează modalitatea de
eliberare a medicamentelor, conform prevederilor art. 24,
25 și 26 din Ordonanța de urgență a Guvernului
nr. 150/2002, cu modificările ulterioare;
32. constituie consilii de experți pentru elaborarea
proiectelor de acte normative pe care le prezintă Ministerului
Sănătății, după consultarea obligatorie a ministerelor și
instituțiilor publice centrale cu rețele sanitare proprii;
33. participă la acreditarea furnizorilor de servicii
medicale, de dispozitive medicale și de medicamente, a
medicilor, a personalului sanitar, care pot fi admiși să
lucreze în sistemul de asigurări sociale de sănătate;
34. organizează, împreună cu comisiile de specialitate
ale Colegiului Medicilor din România, Colegiului
Farmaciștilor din România și ale Ordinului Asistenților
Medicali din România, controlul activității medicale furnizate
asiguraților, conform criteriilor prevăzute la art. 30 și 31 din
Ordonanța de urgență a Guvernului nr. 150/2002, cu
modificările ulterioare, precum și stabilirea măsurilor
împotriva încălcării prevederilor legale și de aplicare a
sancțiunilor, potrivit cap. VIII din aceeași ordonanță de
urgență;
35. organizează, împreună cu Colegiul Medicilor din
România și cu Ordinul Asistenților Medicali din România,
Comisia centrală de arbitraj;
36. elaborează, împreună cu Colegiul Medicilor din
România și cu Ordinul Asistenților Medicali din România,
regulamentul de activitate al arbitrilor din Comisia centrală
de arbitraj, cu avizul Ministerului Justiției;
37. aprobă anual bugetele de venituri și cheltuieli ale
caselor de asigurări de sănătate în condițiile legii și, după
caz, cu avizul ministerelor și al instituțiilor centrale cu
rețele sanitare proprii, corespunzătoare unui plan de
activități, precum și obiectivele de investiții, la propunerea
acestora;
38. asigură evidența statistică necesară în activitatea
specifică sistemului de asigurări sociale de sănătate și
colaborează cu instituții care au atribuții în domeniul
statisticii;
39. efectuează, direct sau prin intermediari specializați,
sondaje în vederea evaluării gradului de satisfacere a
asiguraților și de evaluare a interesului manifestat de
aceștia față de calitatea serviciilor medicale și asigură
controlul măsurilor stabilite în gestionarea fondurilor pentru
realizarea funcționării sistemului de asigurări sociale de
sănătate într-un mod coerent și unitar;
40. încheie convenții de cooperare și derulează
programe finanțate de organisme internaționale având ca
specific asigurările de sănătate;
41. cooperează cu partenerii sociali (patronate,
sindicate, societate civilă) și cu celelalte instituții cu atribuții
în asigurarea și promovarea sănătății;
42. stabilește strategii de marketing pentru selecționarea
furnizorilor de servicii medicale în sistemul de asigurări
sociale de sănătate pentru creșterea continuă a calității
serviciilor medicale acordate asiguraților;
43. dispune toate măsurile care se impun pentru
asigurarea standardelor de calitate ale serviciilor medicale
contractate de către casele de asigurări de sănătate pentru
asigurații proprii;
44. organizează pregătirea și perfecționarea profesională
a personalului propriu și al caselor de asigurări de

4

MONITORUL OFICIAL AL ROMÂNIEI, PARTEA I, Nr. 152/20.II.2004

sănătate în cadrul unui sistem de evaluare și perfecționare
continuă a acestora, în condițiile legii;
45. stabilește condițiile organizării licitațiilor în vederea
contractării unor servicii din pachetul de servicii de bază;
pachetul de servicii de bază cuprinde servicii medicale,
servicii de îngrijire a sănătății, medicamente, materiale
sanitare și dispozitive medicale prin care CNAS asigură
accesul liber și echilibrat al asiguraților la serviciile
medicale;
46. asigură informarea cel puțin o dată pe an a fiecărui
asigurat, prin casele de asigurări de sănătate, asupra
serviciilor de care beneficiază, nivelului de contribuție și
modului de plată, dar și asupra drepturilor și obligațiilor
sale, precum și asupra mijloacelor de păstrare a sănătății,
de reducere și de evitare a cauzelor de îmbolnăvire și
asupra pericolelor la care se expun în cazul consumului de
droguri, alcool și tutun;
47. aprobă regulamentul de funcționare a comisiilor de
acreditare a furnizorilor de servicii medicale;
48. reglementează, monitorizează și controlează modul
de executare a contractelor încheiate între casele de
asigurări de sănătate, ca instituții aflate în subordinea
CNAS potrivit Ordonanței de urgență a Guvernului
nr. 150/2002, cu modificările ulterioare, și furnizorii de
servicii medicale;
49. urmărește modul de constituire și funcționare a
organelor de conducere ale caselor de asigurări de
sănătate, astfel cum sunt reglementate prin Ordonanța de
urgență a Guvernului nr. 150/2002, cu modificările
ulterioare, și stabilește atribuțiile acestora;
50. asigură logistica funcționării unitare și coordonate a
sistemului de asigurări sociale de sănătate;
51. folosește mijloacele adecvate de mediatizare pentru
reprezentarea, informarea și susținerea intereselor
asiguraților pe care îi reprezintă;
52. asigură activități de supraveghere și control al
serviciilor medicale prin respectarea legislației și a
dispozițiilor emise de către Ministerul Sănătății în
exercitarea prerogativelor sale conferite de Ordonanța de
urgență a Guvernului nr. 151/2002, cu modificările
ulterioare, pentru sistemul de asigurări sociale de sănătate;
53. aprobă, împreună cu Ministerul Sănătății, numărul
de posturi și structura acestora pe instituții sanitare publice
subordonate Ministerului Sănătății, cu încadrarea în numărul
maxim de posturi, structura acestora și cheltuielile de
personal potrivit Ordonanței de urgență a Guvernului
nr. 48/2003 privind unele măsuri în vederea întăririi
disciplinei financiare și a creșterii eficienței utilizării
fondurilor în sistemul sanitar, precum și modificarea unor
acte normative;
54. exercită controlul cu privire la încheierea de către
casele de asigurări de sănătate a contractelor de furnizare
de servicii medicale cu instituțiile sanitare publice, având în
vedere dimensionarea nivelului cheltuielilor și numărul
maxim de posturi în structura aprobată, conform Ordonanței
de urgență a Guvernului nr. 48/2003;
55. analizează trimestrial, împreună cu casele de
asigurări de sănătate, serviciile medicale prestate și
redimensionează, după caz, sumele inițial contractate;
56. pentru subprogramele de sănătate finanțate din
bugetul Fondului național unic de asigurări sociale de
sănătate, exercită prin casele de asigurări de sănătate
controlul raportării indicatorilor, trimestrial, la unitățile

prestatoare de servicii medicale care derulează aceste
subprograme;
57. elaborează norme metodologice privind finanțarea,
raportarea și controlul indicatorilor specifici prevăzuți în
programele, respectiv subprogramele de sănătate care se
aprobă prin ordin al ministrului sănătății și al președintelui
CNAS;
58. asigură aplicarea unitară a modalităților de acordare
a asistenței medicale cetățenilor statelor cu care România
a încheiat acorduri, sub controlul CNAS;
59. alte atribuții prevăzute de acte normative în
domeniul asigurărilor sociale de sănătate.
(2) Realizarea atribuțiilor ce revin CNAS, potrivit
prevederilor Ordonanței de urgență a Guvernului
nr. 150/2002, cu modificările ulterioare, este supusă
controlului Ministerului Sănătății.
Art. 6. — CNAS și casele de asigurări de sănătate
funcționează având la bază un sistem informatic și
informațional unic integrat pentru înregistrarea asiguraților și
pentru gestionarea și administrarea Fondului național unic
de asigurări sociale de sănătate.
Art. 7. — CNAS elaborează norme privind modul de
încasare și de urmărire a contribuțiilor datorate la Fondul
național unic de asigurări sociale de sănătate pentru
persoanele fizice, potrivit limitei de competență stabilite de
lege, precum și norme tehnice privind constituirea și
utilizarea fondului pentru acordarea de stimulente
personalului din cadrul CNAS și caselor de asigurări de
sănătate, în condițiile stabilite de lege.
Art. 8. — CNAS va putea angaja consultanți de
specialitate în condițiile legii, pe diverse domenii de
specialitate, în funcție de necesități, pentru îndeplinirea
atribuțiilor prevăzute în Ordonanța de urgență a Guvernului
nr. 150/2002, cu modificările ulterioare, și în prezentul
statut.
CAPITOLUL III
Organele de conducere ale Casei Naționale de Asigurări
de Sănătate
Art. 9. — (1) Organele de conducere ale CNAS sunt:
a) adunarea reprezentanților;
b) consiliul de administrație;
c) președintele;
d) 2 vicepreședinți;
e) directorul general.
(2) Durata mandatului organelor de conducere este de
4 ani.
SECȚIUNEA 1
Atribuțiile și funcționarea adunării reprezentanților

Art. 10. — Adunarea reprezentanților are următoarele
atribuții:
1. propune modificarea Statutului CNAS;
2. îi alege și îi revocă pe cei 2 membri în consiliul de
administrație;
3. analizează repartizarea bugetului aprobat de către cei
în drept și recomandă ordonatorului principal de credite cu
delegație luarea măsurilor necesare pentru modificarea
acestuia, în condițiile legii;
4. analizează modul de utilizare a Fondului național unic
de asigurări sociale de sănătate, costurile sistemului,
serviciile acordate și tarifele practicate la contractarea
pachetului de servicii de bază și recomandă măsurile

MONITORUL OFICIAL AL ROMÂNIEI, PARTEA I, Nr. 152/20.II.2004
legale pentru folosirea cu eficiență a fondurilor și
respectarea drepturilor asiguraților;
5. aprobă propriul regulament de organizare și
funcționare, la propunerea președintelui CNAS.
Art. 11. — (1) În exercitarea atribuțiilor ce îi revin
potrivit legii și prezentului statut Adunarea reprezentanților
CNAS adoptă hotărâri.
(2) Hotărârile se pot adopta în prezența a două treimi
din numărul membrilor Adunării reprezentanților CNAS, cu
votul favorabil al majorității membrilor prezenți.
SECȚIUNEA a 2-a
Atribuțiile și funcționarea consiliului de administrație

Art. 12. — (1) Consiliul de administrație al CNAS are
următoarele atribuții:
1. elaborează și realizează strategia națională în
domeniul asigurărilor sociale de sănătate;
2. aprobă statutul propriu al CNAS;
3. aprobă statutul-cadru al caselor de asigurări de
sănătate, pe baza căruia acestea își elaborează statutele
proprii;
4. aprobă propriul regulament de organizare și
funcționare;
5. stabilește atribuțiile vicepreședinților, la propunerea
președintelui;
6. avizează strategia sistemului de asigurări sociale de
sănătate cu privire la colectarea și utilizarea Fondului
național unic de asigurări sociale de sănătate;
7. avizează proiectul bugetului Fondului național unic de
asigurări sociale de sănătate și îl supune aprobării
ordonatorului principal de credite cu delegație, în condițiile
legii;
8. avizează, în condițiile legii, repartizarea pe case de
asigurări de sănătate a bugetului Fondului național unic de
asigurări sociale de sănătate;
9. avizează utilizarea fondului de rezervă potrivit
destinațiilor stabilite prin legile bugetare anuale;
10. aprobă programul de investiții al CNAS și al caselor
de asigurări de sănătate;
11. aprobă încheierea de convenții de cooperare și
finanțare de programe cu organisme internaționale;
12. analizează semestrial stadiul derulării contractelor și
împrumuturilor;
13. avizează rapoartele de gestiune anuale, prezentate
de președintele CNAS, contul de încheiere al exercițiului
bugetar, precum și raportul anual de activitate;
14. avizează, în baza raportului Curții de Conturi,
bilanțul contabil și descărcarea gestiunii anului precedent
pentru CNAS și pentru casele de asigurări de sănătate;
15. avizează proiectul contractului-cadru și al normelor
metodologice de aplicare a acestuia;
16. avizează lista medicamentelor de care beneficiază
asigurații, cu sau fără contribuție personală;
17. avizează criteriile privind calitatea asistenței
medicale acordate asiguraților;
18. aprobă regulamentul de organizare și funcționare a
comisiilor de acreditare și avizează criteriile de acreditare
a personalului medical și a furnizorilor de servicii medicale;
19. aprobă criteriile de recrutare și modalitățile de
formare a personalului din sistemul de asigurări sociale de
sănătate;
20. aprobă planul anual de activitate pentru îndeplinirea
programului de asigurări sociale de sănătate;

5

21. aprobă trimestrial raportul de activitate al CNAS și
al caselor de asigurări de sănătate;
22. aprobă organigramele CNAS și ale caselor de
asigurări de sănătate;
23. analizează structura și modul de funcționare ale
caselor de asigurări de sănătate; stabilește măsuri de
îmbunătățire a rezultatelor activității acestora;
24. verifică ca structurile actuale de asigurări de
sănătate aparținând ministerelor și instituțiilor publice
centrale cu rețele sanitare proprii să își adapteze
organizarea și funcționarea la prevederile Ordonanței de
urgență a Guvernului nr. 150/2002, cu modificările
ulterioare, cu păstrarea specificului activității acestora;
25. îndeplinește alte atribuții prevăzute în actele
normative în vigoare.
(2) În exercitarea atribuțiilor ce îi revin potrivit legii și
prezentului statut, Consiliul de administrație al CNAS
adoptă hotărâri.
Art. 13. — Consiliul de administrație al CNAS se
întrunește lunar și ia hotărâri valabile în prezența a cel
puțin 11 membri și cu votul a cel puțin două treimi din
numărul membrilor prezenți.
Art. 14. — (1) Consiliul de administrație al CNAS se
întrunește în ședințe ordinare, iar convocarea acestuia se
face de către președintele CNAS.
(2) Consiliul de administrație se poate întruni și în
ședințe extraordinare, la solicitarea președintelui sau a cel
puțin unei treimi din numărul membrilor acestuia.
Art. 15. — Consiliul de administrație al CNAS își alege,
prin vot secret, 2 vicepreședinți.
SECȚIUNEA a 3-a
Atribuțiile președintelui

Art. 16. — (1) Președintele Consiliului de administrație
al CNAS este președintele CNAS și îndeplinește și funcția
de secretar de stat în cadrul Ministerului Sănătății.
(2) Președintele CNAS este ordonator principal de
credite cu delegație dată prin ordin al ministrului sănătății,
pentru administrarea și gestionarea bugetului Fondului
național unic de asigurări sociale de sănătate.
(3) În exercitarea atribuțiilor ce îi revin, precum și
pentru punerea în aplicare a hotărârilor consiliului de
administrație, președintele CNAS emite decizii care devin
executorii după ce sunt aduse la cunoștință persoanelor
interesate. Deciziile cu caracter normativ se publică în
Monitorul Oficial al României, Partea I.
Art. 17. — Președintele CNAS are următoarele atribuții:
1. prezidează ședințele Adunării reprezentanților CNAS;
2. asigură supravegherea și controlul funcționării
sistemului de asigurări sociale de sănătate;
3. organizează și conduce structurile executive ale
CNAS;
4. asigură coerența și eficiența gestiunii financiare a
Fondului național unic de asigurări sociale de sănătate;
5. aprobă bugetele proprii de venituri și cheltuieli ale
CNAS și ale caselor de asigurări de sănătate în condițiile
legii și, după caz, cu avizul ministerelor și al instituțiilor
publice centrale cu rețele sanitare proprii;
6. depune la Ministerul Finanțelor Publice propuneri
pentru proiectul bugetului Fondului național unic de
asigurări sociale de sănătate;

6

MONITORUL OFICIAL AL ROMÂNIEI, PARTEA I, Nr. 152/20.II.2004

7. repartizează creditele bugetare aprobate pentru
bugetul propriu și pentru bugetele caselor de asigurări de
sănătate subordonate, potrivit legii;
8. răspunde de angajarea, lichidarea și ordonanțarea
cheltuielilor în limita creditelor aprobate și repartizate pentru
o bună gestiune financiară și asigură realizarea veniturilor;
9. răspunde de integritatea bunurilor încredințate CNAS;
10. răspunde de organizarea contabilității și de
prezentarea la termen a situațiilor financiare asupra situației
patrimoniului aflat în administrare și execuției bugetare;
11. răspunde de organizarea sistemului de monitorizare
a programului de achiziții publice și a programului de
lucrări de investiții publice;
12. răspunde de ținerea la zi a evidenței patrimoniului,
conform prevederilor legale în materie;
13. asigură gestiunea sistemului de salarizare a
funcționarilor publici și personalului contractual, cu
încadrarea în resursele financiare alocate anual și în
numărul de posturi aprobate potrivit legii;
14. conduce și coordonează realizarea parteneriatului
pentru proiectarea, construirea și operarea sistemului
informatic unic integrat al asigurărilor de sănătate din
România;
15. aprobă normele, regulamentele și procedurile
administrative specifice îndeplinirii atribuțiilor CNAS;
16. organizează și coordonează activitatea de audit
public intern și de control financiar preventiv în sistemul de
asigurări sociale de sănătate, potrivit atribuțiilor CNAS și
ale caselor de asigurări de sănătate subordonate;
17. numește, sancționează și eliberează din funcție, în
condițiile legii, personalul CNAS;
18. numește în funcție, pe bază de concurs, prin
decizie, președinții—directori generali ai caselor de asigurări
de sănătate, în condițiile legii;
19. sancționează și eliberează din funcție președinții—
directori generali ai caselor de asigurări de sănătate;
20. răspunde de ducerea la îndeplinire a hotărârilor
Consiliului de administrație al CNAS;
21. stabilește și aprobă cuantumul indemnizațiilor
membrilor Consiliului de administrație al CNAS, ai consiliilor
de administrație ale caselor de asigurări de sănătate și
modalitatea de plată a acestora, în condițiile legii;
22. reprezintă CNAS în relațiile cu terții;
23. numește arbitrii din partea CNAS în Comisia
centrală de arbitraj;
24. propune criterii privind înființarea de oficii teritoriale
de către casele de asigurări de sănătate, la nivelul
orașelor, municipiilor, respectiv al sectoarelor municipiului
București, care se aprobă prin ordin al ministrului sănătății;
25. aprobă contractarea de consultanță, în condițiile și
în situațiile prevăzute de actele normative în vigoare;
26. promovează imaginea CNAS și a sistemului de
asigurări sociale de sănătate;
27. stabilește împreună cu ministrul sănătății organizarea
concursului și criteriile de selecție pentru ocuparea postului
de director general al CNAS;
28. aprobă statele de funcții ale CNAS și ale caselor de
asigurări de sănătate în urma definitivării bugetului Fondului
național unic de asigurări sociale de sănătate și în baza
organigramelor aprobate de Consiliul de administrație al
CNAS;
29. aprobă normele specifice de personal pentru CNAS
și casele de asigurări de sănătate;

30. aprobă prin decizie Regulamentul de organizare și
funcționare și Regulamentul intern ale CNAS;
31. aprobă numărul maxim de posturi pentru funcții
publice/personal contractual și redistribuirea numărului de
posturi pentru CNAS și casele de asigurări de sănătate,
conform organigramelor aprobate;
32. aprobă în condițiile legii acordarea de premii și
stimulente pentru funcționarii publici și personalul
contractual din cadrul CNAS care au realizat sau au
participat direct la obținerea unor rezultate în activitate,
apreciate ca valoroase;
33. numește cu delegație președinții—directori generali
ai caselor de asigurări de sănătate, până la ocuparea
postului prin concurs în condițiile legii;
34. organizează și urmărește încasarea sumelor
cuvenite Fondului național unic de asigurări sociale de
sănătate, pentru care are această competență legală,
potrivit procedurilor instituite de normele legale în vigoare;
35. aprobă norme metodologice pentru constituirea și
utilizarea fondului pentru acordarea de stimulente
personalului din cadrul CNAS și al caselor de asigurări de
sănătate, în condițiile legii;
36. aprobă modificările structurilor organizatorice ale
CNAS și ale caselor de asigurări de sănătate, conform
organigramelor aprobate;
37. aprobă necesarul de fonduri și programele de
perfecționare profesională pentru personalul CNAS și al
caselor de asigurări de sănătate;
38. îndeplinește alte atribuții prevăzute de actele
normative.
Art. 18. — Pe perioada absenței sale președintele
CNAS îl poate mandata, prin decizie, pe unul dintre cei
2 vicepreședinți pentru a prelua atribuțiile președintelui în
cadrul Consiliului de administrație al CNAS.
Art. 19. — Președintele CNAS poate delega atribuții de
reprezentare vicepreședinților, directorului general,
membrilor consiliului de administrație sau oricărei alte
persoane din cadrul CNAS.
Art. 20. — Mandatul președintelui CNAS încetează la
expirarea acestuia, prin demisie, prin revocare de către
primul-ministru direct sau la propunerea ministrului sănătății,
ori prin deces.
SECȚIUNEA a 4-a
Atribuțiile vicepreședinților

Art. 21. — Vicepreședinții Consiliului de administrație al
CNAS îndeplinesc și funcția de vicepreședinte al CNAS.
Art. 22. — Vicepreședinții CNAS au următoarele
atribuții:
1. urmăresc punerea în aplicare a hotărârilor consiliului
de administrație, încredințate de către președinte;
2. preiau atribuțiile președintelui în condițiile art. 18;
3. asigură comunicarea cu asociațiile patronale și cu
confederațiile sindicale reprezentative la nivel național,
precum și cu Adunarea reprezentanților CNAS;
4. asigură îndeplinirea condițiilor legale și ale prezentului
statut cu privire la constituirea și funcționarea consiliilor de
administrație ale caselor de asigurări de sănătate;
5. îndrumă și controlează activitatea consiliilor de
administrație ale caselor de asigurări de sănătate sub
aspectul legalității activității și al respectării prevederilor
prezentului statut și informează periodic președintele CNAS

MONITORUL OFICIAL AL ROMÂNIEI, PARTEA I, Nr. 152/20.II.2004
și Consiliul de administrație al CNAS asupra celor
constatate;
6. coordonează elaborarea de convenții de cooperare și
finanțare de programe cu organisme internaționale;
7. coordonează elaborarea planului anual de activitate și
programul anual pentru îndeplinirea acestuia;
8. coordonează unitar relațiile cu reprezentanții
confederațiilor sindicale și ai asociațiilor patronale de la
nivelul consiliilor de administrație ale caselor de asigurări
de sănătate;
9. asigură comunicarea și relațiile cu structurile
internaționale similare CNAS;
10. organizează dezbateri cu partenerii sociali asupra
contractului-cadru și normelor metodologice aferente;
11. participă la efectuarea de analize privind
funcționarea și performanțele CNAS;
12. coordonează și participă la elaborarea strategiilor și
politicilor CNAS.
Art. 23. — Președintele CNAS poate stabili, în condițiile
legii, pentru vicepreședinți, prin decizie, și alte atribuții
decât cele prevăzute la art. 22.
Art. 24. — Mandatele vicepreședinților încetează la
expirarea acestora, prin demisie, prin deces sau prin
revocare de către consiliul de administrație, cu votul a cel
puțin două treimi din numărul membrilor acestuia, ori prin
revocarea ca membru al consiliului de administrație de
către cei care i-au desemnat.
SECȚIUNEA a 5-a
Atribuțiile directorului general

Art. 25. — Directorul general al CNAS are următoarele
atribuții:
1. asigură conducerea executivă a CNAS;
2. coordonează și răspunde de activitatea întregului
aparat de execuție al CNAS;
3. stabilește competențele și răspunderile conducătorilor
de compartimente din cadrul CNAS;
4. analizează periodic activitatea structurilor din
subordine, modul de realizare a sarcinilor și obiectivelor și
dispune măsuri obiective pentru îmbunătățirea acestora;
5. stabilește și dispune structurilor din subordine
măsurile necesare realizării și aplicării dispozițiilor legale în
vigoare;
6. coordonează activitatea de evaluare a performanțelor
profesionale ale personalului din cadrul structurilor
subordonate, conform actelor normative în materie;
7. asigură ducerea la îndeplinire a deciziilor
președintelui CNAS;
8. participă ca invitat permanent la ședințele Consiliului
de administrație al CNAS;
9. participă la elaborarea și modificarea proiectelor de
acte normative propuse de către CNAS;
10. avizează propunerile privind necesarul de fonduri și
programele de perfecționare profesională pentru personalul
CNAS și al caselor de asigurări de sănătate;
11. aprobă fișa postului pentru personalul de conducere
din subordine;
12. propune introducerea de materiale pe ordinea de zi
a Consiliului de administrație al CNAS;
13. avizează și supune spre aprobare președintelui
CNAS propunerile de modificare a structurilor organizatorice
ale CNAS și ale caselor de asigurări de sănătate, în
conformitate cu organigramele aprobate;

7

14. aprobă delegarea de competență pentru personalul
din subordine;
15. avizează și supune spre aprobare președintelui
CNAS statele de funcții ale CNAS și ale caselor de
asigurări de sănătate, în baza organigramelor aprobate de
Consiliul de administrație al CNAS;
16. avizează și supune spre aprobare președintelui
CNAS normele specifice de personal la nivelul CNAS și al
caselor de asigurări de sănătate;
17. emite dispoziții în exercitarea atribuțiilor ce îi revin,
precum și pentru punerea în aplicare a deciziilor
președintelui CNAS;
18. participă la elaborarea strategiilor de marketing
pentru selecționarea furnizorilor de servicii medicale, în
vederea creșterii continue a calității serviciilor medicale
acordate asiguraților;
19. participă la elaborarea politicilor și strategiilor CNAS;
20. participă la elaborarea metodologiei de acreditare a
furnizorilor de servicii medicale;
21. organizează și urmărește programele de achiziții și
lucrări de investiții publice;
22. colaborează împreună cu conducătorii caselor de
asigurări de sănătate la realizarea strategiilor CNAS;
23. coordonează elaborarea procedurilor necesare
organizării concursurilor pentru încadrarea și promovarea
personalului din cadrul CNAS și al caselor de asigurări de
sănătate;
24. participă la promovarea imaginii CNAS;
25. asigură aplicarea Regulamentului de ordine
interioară al CNAS;
26. coordonează elaborarea și prezentarea raportului
anual de activitate.
CAPITOLUL IV
Atribuțiile și funcționarea organelor de conducere
ale caselor de asigurări de sănătate
Art. 26. — Atribuțiile consiliilor de administrație ale
caselor de asigurări de sănătate sunt stabilite prin statutele
proprii, adoptate în baza statutului-cadru aprobat de
Consiliul de administrație al CNAS.
Art. 27. — Atribuțiile președintelui—director general al
casei de asigurări de sănătate sunt stabilite prin statutulcadru.
CAPITOLUL V
Relațiile Casei Naționale de Asigurări de Sănătate
cu casele de asigurări de sănătate
Art. 28. — (1) Sistemul de asigurări sociale de sănătate
este un sistem național unitar, coordonat de CNAS în
calitatea sa de administrator al Fondului național unic de
asigurări sociale de sănătate.
(2) Sistemul național de asigurări sociale de sănătate
este organizat prin casele de asigurări de sănătate care
funcționează în subordinea CNAS.
Art. 29. — (1) În calitate de ordonator principal de
credite cu delegație, președintele CNAS aprobă bugetele
proprii de venituri și cheltuieli ale caselor de asigurări de
sănătate, la propunerea conducătorilor acestora, în calitate
de ordonatori de credite, în conformitate cu dispozițiile
art. 20, 21 și 22 din Legea nr. 500/2002 privind finanțele
publice, cu modificările ulterioare.

8

MONITORUL OFICIAL AL ROMÂNIEI, PARTEA I, Nr. 152/20.II.2004

(2) Bugetul Fondului național unic de asigurări sociale
de sănătate se aprobă de Parlament, la propunerea
Guvernului, ca anexă la legea bugetului de stat.
CAPITOLUL VI
Managementul raporturilor de muncă
și al raporturilor de serviciu
Art. 30. — (1) Salariații CNAS și ai caselor de asigurări
de sănătate sunt funcționari publici, conform Legii
nr. 188/1999 privind Statutul funcționarilor publici, cu
modificările și completările ulterioare, cu excepția
personalului care efectuează activități de secretariatadministrative, protocol, gospodărire, întreținere-reparații și
de deservire, precum și alte funcții care reprezintă personal
contractual.
(2) Evaluarea și promovarea personalului numit în funcții
publice din cadrul sistemului de asigurări sociale de
sănătate se fac cu respectarea dispozițiilor Legii
nr. 188/1999, cu modificările și completările ulterioare.
Pentru personalul contractual evaluarea și promovarea se
realizează potrivit dispozițiilor legale aplicabile acestei
categorii de angajați ai CNAS și ai caselor de asigurări de
sănătate.
Art. 31. — Funcțiile de conducere corespunzătoare
structurilor interne organizate la nivel de direcție generală,
direcție, serviciu și birou din cadrul CNAS și al caselor de
asigurări de sănătate, structuri care se află în proces de
reorganizare pentru eficientizarea activității, se ocupă prin
concurs organizat în condițiile legii.
CAPITOLUL VII
Incompatibilități
Art. 32. — (1) Membrii Consiliului de administrație al
CNAS și ai consiliilor de administrație ale caselor de
asigurări de sănătate, precum și personalul angajat al
acestor instituții, indiferent de nivel, nu pot deține funcții de
conducere în cadrul Ministerului Sănătății, direcțiilor de
sănătate publică, unităților sanitare, cabinetelor medicale,
funcții alese sau numite în cadrul Colegiului Medicilor din
România, colegiilor județene ale medicilor, respectiv al
municipiului București, Colegiului Farmaciștilor din România,
colegiilor județene ale farmaciștilor, respectiv al municipiului
București, organizațiilor centrale și locale ale Ordinului
Asistenților Medicali din România sau funcții în cadrul
societăților comerciale cu profil de asigurări, farmaceutic ori
de aparatură medicală.
(2) Membrii Consiliului de administrație al CNAS și ai
consiliilor de administrație ale caselor de asigurări de
sănătate, care, fie personal, fie prin soț, soție, afini sau
rude până la gradul al doilea inclusiv, au un interes
patrimonial în problema supusă dezbaterii consiliului de
administrație nu pot participa la dezbaterile consiliului de
administrație și nici la adoptarea hotărârilor.
Art. 33. — (1) Membrii Consiliului de administrație al
CNAS și ai consiliilor de administrație ale caselor de
asigurări de sănătate nu pot fi salariați ai acestor instituții,
cu excepția președintelui și vicepreședinților CNAS și a
președinților—directori generali ai caselor de asigurări de
sănătate.
(2) Președintele, vicepreședinții și directorul general ai
CNAS, pe perioada mandatului, nu pot exercita nici o altă
funcție sau demnitate publică, cu excepția funcțiilor
didactice din învățământul superior.

(3) Vicepreședinții CNAS, pe perioada mandatului, nu mai
pot exercita și alte atribuții pentru organizațiile de la care
provin.
Art. 34. — Nu pot fi salariați ai CNAS și caselor de
asigurări de sănătate persoanele care sunt administratori
și/sau reprezentanți legali sau dețin acțiuni ori părți sociale
în cadrul furnizorilor de servicii aflați în relații contractuale
cu casele de asigurări de sănătate.
Art. 35. — Persoanele care prin activitatea desfășurată
au produs CNAS sau caselor de asigurări de sănătate
prejudicii constatate și dovedite potrivit actelor normative în
vigoare nu pot fi membri ai Consiliului de administrație al
CNAS, ai consiliilor de administrație ale caselor de
asigurări de sănătate sau angajați ai acestor instituții și nu
pot intra în relații contractuale cu CNAS sau cu casele de
asigurări de sănătate.
Art. 36. — Persoanele care se află în una dintre
incompatibilitățile prevăzute în prezentul capitol vor opta
pentru una dintre funcțiile ocupate, în termen de 30 de zile
de la crearea stării de incompatibilitate.
CAPITOLUL VIII
Drepturi salariale
Art. 37. — Salariații CNAS și ai caselor de asigurări de
sănătate sunt salarizați potrivit prevederilor legale în
materie aplicabile funcționarilor publici și personalului
contractual.
Art. 38. — (1) CNAS poate angaja, în baza prevederilor
Codului muncii, consultanți de specialitate, în funcție de
necesitățile apărute în exercitarea atribuțiilor prevăzute la
art. 5, în limita numărului maxim de posturi aprobat în
condițiile legii.
(2) În îndeplinirea atribuțiilor prevăzute de lege și de
prezentul statut, membrilor Adunării reprezentanților a
CNAS li se pot deconta cheltuielile ocazionate de
participarea la ședințele organizate la sediul CNAS, în
condițiile legii.
Art. 39. — Salarizarea președintelui și a vicepreședinților
CNAS, precum și salariul și celelalte drepturi de personal
ale directorului general al CNAS sunt cele prevăzute în
Ordonanța de urgență a Guvernului nr. 150/2002, cu
modificările ulterioare, și se modifică în mod corespunzător
ori de câte ori intervin reglementări noi în sistemul de
stabilire a indemnizațiilor pentru funcțiile de secretar de
stat, subsecretar de stat și, respectiv, secretar general.
Art. 40. — Funcționarii publici și personalul contractual
din cadrul CNAS și al caselor de asigurări de sănătate,
care au realizat sau au participat direct la obținerea unor
rezultate în activitate, apreciate ca valoroase, pot beneficia
de stimulente acordate din fondul constituit cu această
destinație, potrivit legii.
CAPITOLUL IX
Arbitrajul
Art. 41. — CNAS împreună cu Colegiul Medicilor din
România și cu Ordinul Asistenților Medicali din România
organizează Comisia centrală de arbitraj, care soluționează
litigiile dintre furnizorii de servicii medicale și casele de
asigurări de sănătate.
Art. 42. — Sediul Comisiei centrale de arbitraj este în
municipiul București, Calea Călărașilor nr. 248, sectorul 3.
Art. 43. — (1) Comisia centrală de arbitraj este formată
din 4 arbitri, dintre care 2 delegați numiți de CNAS, și câte

MONITORUL OFICIAL AL ROMÂNIEI, PARTEA I, Nr. 152/20.II.2004
un delegat numit de Colegiul Medicilor din România și de
Ordinul Asistenților Medicali din România.
(2) Președintele Comisiei centrale de arbitraj este un
arbitru acceptat de părți.
Art. 44. — Arbitrii Comisiei centrale de arbitraj sunt
acreditați și înregistrați de Ministerul Sănătății, la solicitarea
scrisă a conducerii CNAS, Colegiului Medicilor din România
și Ordinului Asistenților Medicali din România.
Art. 45. — Atribuțiile, organizarea și funcționarea
Comisiei centrale de arbitraj se stabilesc prin Regulamentul
de activitate al arbitrilor din Comisia centrală de arbitraj,
elaborat de CNAS împreună cu Colegiul Medicilor din
România și cu Ordinul Asistenților Medicali din România și
avizat de către Ministerul Justiției.
CAPITOLUL X
Serviciul medical
Art. 46. — (1) În cadrul CNAS funcționează serviciul
medical care este condus de un medic-șef.
(2) La nivelul caselor de asigurări de sănătate
funcționează un serviciu medical, în raport cu numărul
asiguraților, care este condus de un medic-șef.
Art. 47. — Serviciul medical al CNAS are următoarele
atribuții:
1. elaborează împreună cu Colegiul Medicilor din
România criteriile privind acordarea serviciilor medicale
pentru asigurați; aceste criterii se actualizează ori de câte
ori este nevoie și se prevăd în clauzele contractelor de
furnizare de servicii;
2. monitorizează din punct de vedere al calității
serviciilor contractate modul în care acestea se acordă de
către toți furnizorii care intră în relație contractuală cu
casele de asigurări de sănătate;
3. participă, din inițiativă proprie sau la solicitarea altor
servicii și instituții, la elaborarea sau actualizarea
documentelor ce se referă la acordarea serviciilor medicale
și la protejarea asiguraților;
4. verifică, în condițiile legii, modul de prescriere a
medicamentelor;
5. verifică și rezolvă reclamațiile și sesizările asiguraților
referitoare la modul în care au fost asistați medical;
6. elaborează materiale și inițiază periodic acțiuni prin
care este evaluată satisfacția asiguratului față de calitatea
serviciilor medicale primite;
7. pe baza datelor și informațiilor obținute din teritoriu
analizează și completează anual evidența structurii sociodemografice a asiguraților, cererea reală de servicii
medicale, potențialul real al furnizorilor de servicii medicale,
gradul de satisfacție al asiguraților;
8. participă, la solicitatea altor servicii sau instituții, la
orice acțiune de control în domeniu;
9. verifică, în condițiile legii, corectitudinea întocmirii
documentelor medicale de către furnizorii de servicii
medicale;
10. controlează modul în care serviciile medicale din
cadrul caselor de asigurări de sănătate își îndeplinesc
atribuțiile;
11. îndeplinește alte atribuții prevăzute de actele
normative.
Art. 48. — Serviciul medical al CNAS urmărește
interesele asiguraților cu privire la calitatea serviciilor
acordate de către furnizorii de servicii medicale,

9

medicamente și dispozitive medicale, aflați în relații
contractuale cu casele de asigurări de sănătate.
CAPITOLUL XI
Relațiile cu asigurații
Art. 49. — CNAS și casele de asigurări de sănătate,
prin structurile specifice, acordă consultanță și asistență
gratuită asiguraților în ceea ce privește sistemul de
asigurări sociale de sănătate.
Art. 50. — În cadrul sistemului de asigurări sociale de
sănătate asigurații beneficiază de un pachet de servicii de
bază și au următoarele drepturi:
1. să aleagă medicul de familie, medicul specialist din
ambulatoriu, unitatea spitalicească ce le va acorda servicii
medicale, precum și casa de asigurări de sănătate la care
se asigură;
2. să fie înscriși pe lista unui medic de familie pe care
îl solicită, în condițiile legii, suportând cheltuielile de
transport dacă opțiunea este pentru un medic din altă
localitate;
3. să își schimbe medicul de familie ales numai după
expirarea a cel puțin 3 luni de la data înscrierii pe listele
acestuia;
4. să beneficieze de servicii medicale, medicamente,
materiale sanitare și dispozitive medicale în mod
nediscriminatoriu, în condițiile legii;
5. să li se efectueze cel puțin un control profilactic în
fiecare an, în funcție de sex și de grupa de vârstă căreia
îi aparțin;
6. să beneficieze de servicii de asistență medicală
preventivă și de promovare a sănătății, inclusiv pentru
depistarea precoce a bolilor;
7. să beneficieze de servicii medicale în ambulatorii și
în spitale acreditate;
8. să beneficieze de servicii medicale de urgență;
9. să beneficieze de unele servicii de asistență
stomatologică;
10. să beneficieze de tratament fizioterapeutic și de
recuperare;
11. să beneficieze de dispozitive medicale și de alte
materiale specifice;
12. să beneficieze de servicii și îngrijiri medicale la
domiciliu.
Art. 51. — Persoanele care nu fac dovada calității de
asigurat beneficiază de servicii medicale numai în cazul
urgențelor medico-chirurgicale și al bolilor cu potențial
endemoepidemic, în cadrul unui pachet minimal de servicii
medicale.
Art. 52. — Fiecare asigurat are dreptul de a fi informat
cel puțin o dată pe an, prin casele de asigurări de
sănătate, asupra serviciilor de care beneficiază, nivelului de
contribuție și modalității de plată, precum și asupra
drepturilor și obligațiilor sale.
Art. 53. — În scopul prevenirii îmbolnăvirilor, al
depistării precoce a bolii și al păstrării sănătății, asigurații
vor fi informați permanent de către casele de asigurări de
sănătate asupra mijloacelor de păstrare a sănătății, de
reducere și de evitare a cauzelor de îmbolnăvire și asupra
pericolelor la care se expun în cazul consumului de
droguri, alcool și tutun.
Art. 54. — (1) Asigurații în vârstă de peste 18 ani au
dreptul la un control medical în fiecare an pentru

10

MONITORUL OFICIAL AL ROMÂNIEI, PARTEA I, Nr. 152/20.II.2004

prevenirea bolilor cu consecințe majore în morbiditate și
mortalitate.
(2) Neefectuarea în mod nejustificat de către asigurați a
controalelor medicale periodice preventive poate atrage
obligația de a suporta, după caz, unele costuri ale
tratamentului curativ și de recuperare pentru afecțiunea
nedepistată în timp. Prin contractul-cadru se stabilesc
situațiile în care aceste costuri se suportă de asigurați,
precum și stimulentele pentru asigurații care efectuează
controalele medicale periodice preventive.
Art. 55. — (1) Asigurații au dreptul la servicii medicale
pentru vindecarea bolii, pentru prevenirea complicațiilor ei,
pentru recuperarea sau cel puțin pentru ameliorarea
suferinței, după caz.
(2) Tratamentul medical se aplică de către medici sau
asistenți medicali și de alt personal sanitar acreditat, la
indicația și sub supravegherea medicului.
Art. 56. — Asigurarea calității pachetului de servicii de
bază pentru asigurați revine CNAS prin respectarea
următoarelor măsuri:
1. acceptarea încheierii de contracte numai cu furnizori
de servicii medicale acreditați conform legii, precum și cu
medicii, asistenții medicali și alte categorii de personal
acreditat;
2. existența unui sistem informațional corespunzător
asigurării unei evidențe primare privind diagnosticul și
terapia aplicată;

3. respectarea de către furnizorii de servicii medicale a
criteriilor de calitate a asistenței medicale și stomatologice,
elaborate de Colegiul Medicilor din România și de Ordinul
Asistenților Medicali din România;
4. utilizarea pentru tratamentul afecțiunilor numai a
medicamentelor prevăzute în Nomenclatorul de produse
medicamentoase de uz uman;
5. utilizarea materialelor sanitare și a dispozitivelor
medicale autorizate, conform legii.
Art. 57. — (1) Cetățenii statelor membre ale Uniunii
Europene, precum și cetățenii statelor cu care România a
încheiat acorduri, înțelegeri, convenții sau protocoale
internaționale de cooperare în domeniul sănătății și
științelor medicale beneficiază de acoperirea serviciilor
medicale acordate pe teritoriul României, în condițiile
prevăzute de acordurile, înțelegerile, convențiile sau
protocoalele încheiate între România și țara respectivă.
(2) Cetățenii români aflați pe teritoriul acestor state
beneficiază, în contrapartidă, de aceleași drepturi.
Art. 58. — (1) CNAS este obligată să folosească, direct
sau prin terți acreditați, orice mijloc de informare în masă
pentru reprezentarea, informarea și susținerea intereselor
asiguraților.
(2) În vederea informării trimestriale a asiguraților,
CNAS va edita și va publica materiale specifice și un
raport anual de activitate.
ANEXĂ*)
la statut

*) Anexa este reprodusă în facsimil.

MONITORUL OFICIAL AL ROMÂNIEI, PARTEA I, Nr. 152/20.II.2004

DECIZII

ALE

CONSILIULUI

11

CONCURENȚEI

CONSILIUL CONCURENȚEI

DECIZIE
referitoare la stabilirea sancțiunilor pentru încălcarea prevederilor Legii concurenței nr. 21/1996
de către Societatea de Asigurare Reasigurare OMNIASIG — S.A.
Comisia Consiliului Concurenței
I. În baza:
1. Decretului nr. 1.075 din 21 decembrie 2001 privind numirea membrilor Consiliului Concurenței;
2. Legii concurenței nr. 21/1996, publicată în Monitorul Oficial al României, Partea I, nr. 88 din 30 aprilie 1996;
3. Regulamentului de organizare, funcționare și procedură al Consiliului Concurenței, publicat în Monitorul Oficial
al României, Partea I, nr. 50 bis din 25 martie 1997, cu modificările și completările ulterioare;
4. Regulamentului pentru aplicarea prevederilor art. 5 și 6 din Legea concurenței nr. 21/1996, privind practicile
anticoncurențiale, publicat în Monitorul Oficial al României, Partea I, nr. 116 bis din 9 iunie 1997;
5. Instrucțiunilor cu privire la definirea pieței relevante în scopul stabilirii părții substanțiale de piață, publicate în
Monitorul Oficial al României, Partea I, nr. 57 bis din 4 aprilie 1997;
6. Investigației declanșate în Dosarul nr. RS—171 din 22 iunie 2000, prin Ordinul președintelui Consiliului
Concurenței nr. 59 din 19 iulie 2000;
7. Prevederilor Deciziei Plenului Consiliului Concurenței nr. 317 din 14 iulie 2003, prin care s-a finalizat
investigația;
8. Ordinului președintelui Consiliului Concurenței nr. 142 din 15 iulie 2003, prin care s-a stabilit componența
Comisiei care va decide cuantumul amenzilor aplicate pentru practicile anticoncurențiale săvârșite de către 12 societăți de
asigurare, prin încheierea unei înțelegeri privind stabilirea nivelului minim al primelor de asigurare pentru asigurarea de
răspundere civilă auto cu valabilitate în afara teritoriului României (asigurare tip Carte Verde);
9. Procesului-verbal nr. V2—1.463 din 30 iulie 2003.
II. Având în vedere:
1. Decizia Plenului Consiliului Concurenței nr. 317 din 14 iulie 2003
1.1. Prin această decizie Plenul Consiliului Concurenței a stabilit că societățile de asigurări Societatea Comercială
Asigurarea Românească ASIROM — S.A. (denumită în continuare ASIROM)1), Societatea de Asigurare Reasigurare
ASTRA — S.A. (denumită în continuare ASTRA)2), Societatea Comercială METROPOL — Compania Internațională de
Asigurări și Reasigurări — S.A. (denumită în continuare METROPOL)3), Societatea de Asigurare Reasigurare ARDAF — S.A.
(denumită în continuare ARDAF)4), Societatea Comercială ALLIANZ ȚIRIAC Asigurări — S.A. (denumită în continuare
ALLIANZ)5), Societatea de Asigurare Reasigurare OMNIASIG — S.A. (denumită în continuare OMNIASIG)6), Grupul de
Asigurări Român GRUP AS — S.A. (denumit în continuare GRUP AS)7), Societatea de Asigurare UNITA — S.A.
(denumită în continuare UNITA)8) și Societatea Comercială Asigurare Reasigurare AGI ROMÂNIA — S.A. (denumită în
continuare AGI ROMÂNIA) 9) , INTERAMERICAN ROMANIA INSURANCE — S.A. (denumită în continuare
INTERAMERICAN)10), ASITRANS — S.A. Asigurări Reasigurări (denumită în continuare ASITRANS)11) și ASA Asigurări
ATLASSIB — S.A. (denumită în continuare ATLASSIB)12) se fac vinovate de încălcarea dispozițiilor art. 5 alin. (1) lit. a)
din Legea nr. 21/1996 prin încheierea și/sau punerea în practică a unei înțelegeri având ca obiect fixarea — în cadrul
Biroului Asigurătorilor de Autovehicule din România (denumit în continuare BAAR) — a unor niveluri minime de prime la
asigurarea de răspundere civilă auto cu valabilitate în afara teritoriului României (Carte Verde).
1.2. La data de 20 mai 1999, la sediul BAAR13) a fost organizată întâlnirea reprezentanților următoarelor societăți
de asigurări: ASIROM, ASTRA, METROPOL, ARDAF, ALLIANZ, OMNIASIG, GRUP AS, UNITA și AGI ROMÂNIA.
Această întâlnire a avut ca scop analizarea nivelului primei pentru asigurarea de răspundere civilă auto cu valabilitate în
afara teritoriului României (denumită în continuare asigurare tip Carte Verde).
După analizarea propunerilor concrete avansate de către participanți, aceștia au hotărât ca BAAR îsă recomande
societăților de asigurare un nivel minim al primelor de asigurare, care să fie avut în vedere de către societățile de
asigurare la stabilirea primelor ce vor fi practicate începând cu data de 15 iunie 1999, ora 0“, nivel majorat față de cel
practicat la acea dată. Această hotărâre, incluzând și nivelul minim recomandat al primelor de asigurare, a fost transmisă
de către BAAR prin Circulara nr. 5.067 din 24 mai 1999 către îtoți membrii BAAR autorizați să elibereze documente
internaționale de asigurare — Carte Verde“.
1)
2)
3)
4)
5)
6)
7)
8)
9)

Sediul social: bd. Carol I nr. 31—33, sectorul 2, București; nr. de înregistrare la oficiul registrului comerțului: J 40/304/1991.
Sediul social: str. Pușkin nr. 1, sectorul 1, București; nr. de înregistrare la oficiul registrului comerțului: J 40/305/1991.
Sediul social: bd. Dimitrie Cantemir nr. 1, sectorul 3, București; nr. de înregistrare la oficiul registrului comerțului: J 40/12.428/1991.
Sediul social: str. Samuil Micu nr. 7, Cluj-Napoca, județul Cluj; nr. de înregistrare la oficiul registrului comerțului: J 12/4.169/1992.
Sediul social: str. Căderea Bastiliei nr. 80–84, sectorul 1, București; nr. de înregistrare la oficiul registrului comerțului: J 40/15.882/1994.
Sediul social: aleea Alexandru nr. 48, sectorul 1, București; nr. de înregistrare la oficiul registrului comerțului: J 40/8.364/1994.
Sediul social: Bd. Unirii nr. 67, bl. G2A, sectorul 3, București; nr. de înregistrare la oficiul registrului comerțului: J 40/6.961/1995.
Sediul social: str. Ofcea nr. 9, Timișoara, județul Timiș; nr. de înregistrare la oficiul registrului comerțului: J 35/21/1991.
Sediul social: bd. Mircea Vodă nr. 34, bl. M1, et. 2, sectorul 3, București; nr. de înregistrare la oficiul registrului comerțului:
J 40/10.595/1995.
10) Sediul social: șos. Cotroceni nr. 20, sectorul 6, București; nr. de înregistrare la oficiul registrului comerțului: J 40/15.656/1994.
11) Sediul social: str. Gramond nr. 8, sectorul 4, București; nr. de înregistrare la oficiul registrului comerțului: J 40/2.241/1994.
12) Sediul social: str. Noica bl. 4, ap. 20, sc. B, et. 4, Sibiu; nr. de înregistrare la oficiul registrului comerțului: J 32/1.053/1996.
13) Sediul social: șos. Ștefan cel Mare nr. 30, bl. 26, sc. A, et. 6, ap. 16, sectorul 2, București.

12

MONITORUL OFICIAL AL ROMÂNIEI, PARTEA I, Nr. 152/20.II.2004

1.3. La data de 22 iunie 1999, în ședința Comitetului de direcție al BAAR s-a hotărât ca înivelul minim de prime
la asigurarea de răspundere civilă auto, stabilit în ședința din 20 mai 1999, să se aplice începând cu data de 15 iulie
1999, ora 0,00, și nu din 15 iunie 1999“; această hotărâre a fost transmisă membrilor BAAR prin Circulara BAAR
nr. 5.813 din 28 iunie 1999.
1.4. Transmiterea de către BAAR a hotărârii luate de către reprezentanții celor 9 societăți de asigurare a făcut ca
aceste niveluri minime îrecomandate“ ale primelor să capete caracter de îobligații“ pentru toate societățile de asigurare
membre BAAR, care erau autorizate să practice asigurarea tip Carte Verde. Prin urmare, societățile de asigurare
autorizate să elibereze documente de asigurare internațională tip Carte Verde au considerat că aceste niveluri minime
îrecomandate“ ale primelor au un caracter obligatoriu și le-au aplicat în consecință. Cu titlu exemplificativ, la data de
25 octombrie 2001, ASTRA a menționat14) că îprima de asigurare practicată de ASTRA privind asigurarea de răspundere
civilă pentru autovehicule cu valabilitate în afara teritoriului României este de 45 de USD [...] Primele sunt fixe,
nenegociabile și sunt practicate de toate societățile de asigurare printr-o convenție ce a fost agreată în cadrul BAAR“; în
același sens, UNITA15) a precizat: îsocietatea UNITA a înțeles să se alinieze acestor tarife minimale“. De asemenea,
conform celor declarate de către ASIROM16), îprima de asigurare pentru asigurarea tip Carte Verde pentru o perioadă de
15 zile, pentru autoturisme, este de 45 de USD“.
1.5. Aplicarea de către societățile de asigurare a nivelurilor minime îrecomandate“ ca fiind obligatorii rezultă și din
adresele înaintate BAAR de către unii dintre membrii săi privind nerespectarea, de către alte societăți de asigurare
membre BAAR, a nivelurilor minime îrecomandate“. Cu titlu exemplificativ, la data de 22 iulie 199917), UNITA a înștiințat
BAAR că ASTRA, sucursala Arad, nu a respectat hotărârea Comitetului de direcție al BAAR din data de 22 iunie 1999
referitoare la stabilirea nivelului minim al primelor la asigurarea de răspundere civilă auto cu valabilitate în afara teritoriului
României. De asemenea, la data de 19 august 199918), ASIT aduce la cunoștință BAAR că îASIT a respectat și
continuă să respecte întocmai tariful minimal recomandat de BAAR prin Circulara nr. 5.813 din 28 iunie 1999. Din
păcate, am constatat că nu toți membrii înțeleg să respecte recomandările BAAR, deși reprezentanții societăților
autorizate de acesta să elibereze documente de asigurare Carte Verde au fost în unanimitate de acord cu acest tarif în
ședința din 20 mai 1999 [...] Societatea noastră a considerat că atât conducerea, cât și membrii BAAR trebuie să
înțeleagă consecințele grave pe care le-ar putea avea o practică greșită de vânzare a documentelor de asigurare Carte
Verde la prețuri de dumping [...], avându-se în vedere principiul solidarității între societățile membre BAAR“.
1.6. Ca urmare a informațiilor primite de către BAAR cu privire la nerespectarea, de către unii dintre membrii săi,
a acestor niveluri minime, în ședința din data de 3 septembrie 1999, Adunarea generală extraordinară a membrilor BAAR
a hotărât că se vor sancționa societățile de asigurare care nu vor respecta nivelurile minime îrecomandate“, accentuând
prin această măsură punitivă caracterul lor obligatoriu, și nu de îrecomandare“, știut fiind faptul că nu se poate sancționa
nerespectarea unei îrecomandări“, ci numai a unei obligații asumate. Astfel, potrivit rezoluției Adunării generale
extraordinare BAAR, începând cu data de 20 septembrie 1999, ora 0,00, s-a decis îsă se respecte cu strictețe Circulara
BAAR nr. 5.813 din 28 iunie 1999 cu referire la recomandarea privind tariful minimal de prime la asigurarea de
răspundere civilă auto cu valabilitate în afara teritoriului României [...] nerespectarea acesteia poate atrage chiar
retragerea dreptului societății dumneavoastră de a elibera documente internaționale de asigurare Carte Verde“. Această
rezoluție a Adunării generale extraordinare BAAR a fost transmisă membrilor BAAR prin Circulara BAAR nr. 8.165 din
10 septembrie 1999.
1.7. Înțelegerea intervenită în cadrul BAAR între societățile membre BAAR, având ca obiect fixarea în mod
concertat a nivelului minim de prime pentru asigurarea tip Carte Verde, a avut ca efect majorarea primelor de asigurare
cu aproximativ 10 USD. Totodată fixarea acestor niveluri minime ale primelor a avut ca efect eliminarea concurenței pe
piața relevantă și prejudicierea consumatorilor, deoarece, începând cu momentul aplicării acestora, consumatorul a fost
privat astfel de posibilitatea de a alege, societățile autorizate practicând aceleași niveluri de prime, mai mari decât cele
practicate anterior.
1.8. La momentul încheierii înțelegerii, 26 de societăți de asigurări de autovehicule erau membre BAAR, dintre
acestea 9 fiind autorizate să practice asigurarea tip Carte Verde, și anume: ASIROM, UNITA, ARDAF, ALLIANZ,
OMNIASIG, GRUP AS, METROPOL, ASTRA și AGI ROMÂNIA. Începând cu data de 1 decembrie 1999, au mai fost
autorizate să practice această categorie de asigurări și societățile: INTERAMERICAN (1 decembrie 1999 — 18 februarie
2002), ASIGURARE-REASIGURARE îINDUSTRIILOR ARGEȘ“—S.A.19), denumită în continuare ASIRAG (1 iunie 2000),
ASITRANS (1 ianuarie 2001) și ATLASSIB (1 iulie 2001). Cu excepția ASIRAG, celelalte 3 societăți de asigurări,
autorizate ulterior să practice asigurarea tip Carte Verde, deși nu s-au numărat printre inițiatorii înțelegerii în cauză, au
aplicat în practică niveluri minime de prime pentru această categorie de asigurare, stabilite în cadrul BAAR de către
celelalte 9 societăți de asigurări autorizate anterior.
1.9. BAAR este o organizație profesională, înființată de asigurătorii de autovehicule din România, neguvernamentală,
creată în scopul dezvoltării și cooperării în domeniul asigurărilor de autovehicule și reprezentării societăților membre în
relațiile cu alte organizații din țară și străinătate. BAAR a fost înființat și își desfășoară activitatea în conformitate cu
prevederile art. 24 din Legea nr. 47/1991 privind constituirea, organizarea și funcționarea societăților comerciale din
domeniul asigurărilor, abrogată în prezent prin Legea nr. 32/2000 privind societățile de asigurare și supravegherea
asigurărilor, și ale art. 102 din Legea nr. 21/1924 pentru persoanele juridice, abrogată în prezent prin Ordonanța
Guvernului nr. 26/2000 cu privire la asociații și fundații.
14)
15)
16)
17)
18)
19)

Prin Adresa înregistrată la Consiliul Concurenței cu nr. SG — 1.008 din 26 octombrie 2001.
Prin Adresa UNITA nr. SIAR/92.591 din 5 iulie 2000, înregistrată la Consiliul Concurenței cu nr. V2 639 din 6 iulie 2000.
Prin Adresa ASIROM nr. 25.870 din 26 octombrie 2001, înregistrată la Consiliul Concurenței cu nr. SG 1.015 din 26 octombrie 2001.
Prin Adresa nr. AB 41.716 din 16 iulie 1999, înregistrată la BAAR cu nr. 6.139 din 22 iulie 1999.
Prin Adresa nr. 5.130 din 19 august 1999, înregistrată la BAAR cu nr. 8.120 din 30 august 1999.
Sediul social: bd. I.C. Brătianu bl. A5—A7, parter, Pitești, județul Argeș.

MONITORUL OFICIAL AL ROMÂNIEI, PARTEA I, Nr. 152/20.II.2004

13

1.10. BAAR așa cum era constituit și conform statutului în vigoare la data săvârșirii practicii anticoncurențiale,
avea misiunea de a apăra interesele legale ale membrilor săi în relațiile interne și internaționale, fără a îndeplini și rolul
de Birou plătitor și Birou gestionar, în sensul rambursării către birourile gestionare din străinătate a sumelor plătite de
acestea cu titlu de despăgubiri pentru pagube produse de asigurații de răspundere civilă Carte Verde ai societăților de
asigurare membre ale BAAR, respectiv de a plăti sumele datorate către terțe persoane păgubite, în România; funcția de
administrare și gestionare a Fondului Comun Carte Verde, în calitate de Biroul plătitor și Birou gestionar, i-a fost
conferită prin Ordinul președintelui Comisiei de Supraveghere a Asigurărilor nr. 8/2002; Adunarea generală și Comitetul
de direcție ale BAAR nu aveau atribuții în stabilirea nivelului primelor de asigurări.
1.11. Prin urmare, societățile de asigurare: ASIROM, ASTRA, METROPOL, ARDAF, ALLIANZ, OMNIASIG, GRUP
AS, UNITA și AGI ROMÂNIA au încălcat dispozițiile art. 5 alin. (1) lit. a) din Legea nr. 21/1996, prin încheierea și
punerea în practică a unei înțelegeri având ca obiect fixarea, în cadrul BAAR, a unor niveluri minime de prime la
asigurarea tip Carte Verde. Totodată, deși nu au participat la încheierea înțelegerii anticoncurențiale în cauză, fiind
autorizate de către BAAR ulterior, societățile INTERAMERICAN, ASITRANS și ATLASSIB au pus în practică această
înțelegere, încălcând astfel prevederile art. 5 alin. (1) lit. a) din Legea nr. 21/1996. ASIRAG nu a fost membră a
înțelegerii anticoncurențiale în cauză și nu a pus în practică această înțelegere.
1.12. Includerea prevederilor conform cărora BAAR stabilește tarife de prime tehnice minimale pentru asigurările
tip Carte Verde și cuantumul cheltuielilor maximale pentru achiziționarea acestor asigurări atât în art. 5 lit. c) din noul
Statut al BAAR, cât și în art. 2 alin. (1) pct. 3 din Normele privind măsurile prudențiale pentru practicarea asigurării de
răspundere civilă pentru pagube produse terților prin accidente de autovehicule în afara teritoriului României (Carte
Verde), puse în aplicare prin Ordinul președintelui Comisiei de Supraveghere a Asigurărilor nr. 8/2002, a întărit caracterul
obligatoriu al acestor niveluri minime de prime și a îlegiferat“ practic înțelegerea anticoncurențială deja existentă între
societățile de asigurare în cadrul BAAR. Aceste prevederi contravin legislației în domeniul concurenței, fixarea unor tarife
minime pentru asigurările de tip Carte Verde fiind de natură a împiedica concurența în detrimentul beneficiarilor acestor
servicii. De la data intrării în vigoare a Ordinului președintelui Comisiei de Supraveghere a Asigurărilor nr. 8/2002 nu se
mai poate reține vinovăția societăților de asigurare.
1.13. Consiliul Concurenței, în temeiul art. 54 din Legea nr. 21/1996, a constatat nulitatea art. 5 lit. c) din noul
Statut al BAAR, aprobat de Adunarea generală BAAR în ședința din 18 decembrie 2001. În mod concret, această
prevedere are următorul conținut: îBAAR stabilește tarife de prime tehnice minimale pentru asigurările Carte Verde și
cuantumul cheltuielilor maximale pentru achiziționarea acestor asigurări“. Totodată, în temeiul art. 27 lit. a) și al art. 50
lit. a) din Legea nr. 21/1996, Consiliul Concurenței a solicitat Comisiei de Supraveghere a Asigurărilor modificarea
Normelor privind măsurile prudențiale pentru practicarea asigurării de răspundere civilă pentru pabuge produse terților
prin accidente de autovehicule în afara teritoriului României (Carte Verde), puse în aplicare prin Ordinul președintelui
Comisiei de Supraveghere a Asigurărilor nr. 8/2002, în sensul eliminării pct. 3 de la art. 2 alin. (1), conform căruia
BAAR îstabilește nivelul minim al tarifelor de prime și limita maximă a cheltuielilor de achiziționare pentru asigurarea
Carte Verde, cu avizul prealabil al Comisiei de Supraveghere a Asigurărilor“.
1.14. Motivațiile BAAR și ale societăților de asigurare nu pot fi de natură să justifice o înțelegere asupra fixării,
în mod concertat, a nivelurilor minime ale primelor și aplicarea acestora de către societățile de asigurare.
1.15. Cu toate acestea, nu se poate face abstracție de faptul că fixarea unor niveluri minime ale primelor a avut
loc în contextul sancțiunilor impuse de Convenție în cazul neîndeplinirii obligației de restituire a sumelor plătite de către
Biroul gestionar terțelor persoane păgubite, ceea ce atrăgea răspunderea biroului sub egida căruia a fost eliberat
documentul de asigurare — BAAR; BAAR trebuia, în ultimă instanță, să suporte contravaloarea despăgubirii.
Imposibilitatea onorării obligațiilor de plată ar fi condus la eliminarea României din sistemul internațional Carte Verde.
1.16. Piața produsului
Produsul care definește piața îl reprezintă asigurarea de răspundere civilă auto cu valabilitate în afara teritoriului
României, eliberată de către o societate de asigurări autorizată, pentru a acoperi răspunderea ce rezultă din folosirea
unui autovehicul.
Această asigurare acoperă despăgubirile acordate pentru daunele materiale și vătămările corporale provocate de
autoturismul pentru care s-a eliberat documentul de asigurare în urma unui accident în care acesta a fost implicat și
găsit răspunzător pentru provocarea lui.
1.17. La data de 25 ianuarie 1949, Subcomitetul de transporturi rutiere al Comisiei Economice ONU pentru
Europa a sugerat asigurătorilor — în vederea protejării terților păgubiți prin accidente de autovehicule — crearea unui
document de asigurare de tip uniform, a unui Birou național în fiecare țară care aderă la acest sistem și a unui organ
central — Consiliul Birourilor, cu sediul la Londra. Convenția Tip Interbirouri (denumită în continuare Convenție) are ca
obiect punerea în practică a acestor dispoziții adoptate la 25 ianuarie 1949, înlocuite prin anexa nr. 2 a Rezoluției
unificate asupra facilității transporturilor rutiere adoptate de Comitetul permanent de lucru la cea de-a 74-a sesiune din
25—29 iunie 1949 (denumită Recomandările de la Geneva).
1.18. Conform acestei Convenții: (i) certificat de asigurare înseamnă Cartea internațională de asigurare auto (Carte
Verde), în modelul sau modelele aprobate de Comitetul permanent de lucru pentru transporturi rutiere; (ii) poliță de
asigurare înseamnă o poliță de asigurare eliberată de un membru al Biroului emitent unui asigurat, pentru a acoperi
răspunderea ce rezultă din folosirea unui autovehicul; (iii) Birou înseamnă organizația înființată de asigurători și
recunoscută de guvernul din acea țară ca organizație care îndeplinește solicitările și dispozițiile din Recomandările de la
Geneva; (iv) Birou gestionar înseamnă biroul (și/sau un membru al acelui birou care acționează sub autorizarea acestuia)
care are răspunderea în țara sa pentru gestionarea și regularizarea daunelor în conformitate cu prevederile Convenției și
legii sale naționale; (v) Birou emitent înseamnă biroul (și/sau un membru al acestui birou) sub autorizarea căruia a fost
eliberat un certificat de asigurare și care este răspunzător pentru îndeplinirea obligațiilor Biroului gestionar, în conformitate
cu prevederile Convenției; (vi) Birou de asistență înseamnă biroul care este autorizat să gestioneze și să regularizeze o
reclamație, în conformitate cu prevederile Convenției.

14

MONITORUL OFICIAL AL ROMÂNIEI, PARTEA I, Nr. 152/20.II.2004

1.19. Pe lângă facilitarea liberei circulații transfrontaliere a persoanelor și a bunurilor, Convenția are drept scop
atât indemnizarea victimelor accidentelor de autovehicule, de către Biroul gestionar al țării unde s-a produs accidentul, cât
și rambursarea cu maximă rapiditate (în vederea reîntregirii fondului de garanție din care sunt indemnizate aceste victime)
a sumelor plătite de Biroul gestionar, de către Biroul emitent (plătitor) sau de către un membru al acestui birou, sub
autorizarea căruia a fost eliberat un certificat de asigurare și care este răspunzător pentru îndeplinirea obligațiilor Biroului
gestionar.
1.20. În conformitate cu dispozițiile Convenției, documentul internațional de asigurare îCarte Verde“ este emis
sub autoritatea și egida Biroului emitent și este oferit de către societățile de asigurare membre ale acestui birou
posesorilor de autovehicule care doresc să călătorească în străinătate și care încheie cu acestea un contract de
asigurare de răspundere civilă auto cu valabilitate în afara teritoriului României. Acest document garantează că, în fiecare
țară tranzitată de asigurat, Biroul gestionar al acelei țări își asumă pentru acel autovehicul, în mod obligatoriu,
răspunderea pe care ar avea-o o societate de asigurare locală, potrivit reglementărilor legale privitoare la răspunderea
pentru prejudiciile cauzate prin accidente de autovehicule în vigoare în țara Biroului gestionar.
1.21. Dacă asiguratul de răspundere civilă auto aflat în țara Biroului gestionar produce un accident, victima se va
adresa Biroului gestionar, care o va despăgubi în numele Biroului emitent. După efectuarea plății, Biroul gestionar care a
regularizat dauna se va adresa, în mod direct sau prin intermediul Biroului emitent, asigurătorului care a eliberat
documentul internațional de asigurare, iar în cazul în care acest asigurător nu efectuează plata, din orice motiv, inclusiv
din cauze de insolvabilitate, Biroul gestionar se va regresa împotriva Biroului emitent, care va suporta întotdeauna, în
ultimă instanță, despăgubirea acordată de către Biroul gestionar.
1.22. În România BAAR este recunoscut de Guvernul României ca organizație care dă curs solicitărilor și
dispozițiilor din Recomandările de la Geneva, în conformitate cu art. 3 lit. g) din Convenție.
1.23. Piața relevantă geografică
Având în vedere repartizarea în teritoriu a societăților de asigurare autorizate să practice asigurarea de
răspundere civilă auto cu valabilitate în afara teritoriului României, precum și a beneficiarilor, piața geografică relevantă
este piața națională.
1.24. Plenul Consiliului Concurenței a autorizat Comisia să stabilească amenzile ce vor fi aplicate societăților de
asigurări sub nivelul minim prevăzut de Normele Consiliului Concurenței privind individualizarea și dozarea sancțiunilor
prevăzute la art. 55 și 56 din Legea concurenței nr. 21/1996.
2. Dispozițiile art. 56 din Legea nr. 21/1996
Conform dispozițiilor art. 56 teza a 2-a lit. a) din Legea nr. 21/1996, încălcarea art. 5 alin. (1) din lege se
sancționează cu amendă de la 5 la 250 milioane lei, iar pentru agenții economici cu o cifră de afaceri de peste
2,5 miliarde lei, cu o amendă în sumă de până la 10% din cifra de afaceri.
Cifrele de afaceri ale societăților de asigurări au fost calculate conform art. 68 lit. b) din Legea nr. 21/1996 și
transmise Comisiei Consiliului Concurenței de către societățile de asigurare în cauză și de către Comisia de
Supraveghere a Asigurărilor.
Având în vedere că cifra de afaceri a OMNIASIG20) a fost în anul 2002 de 1.505.989.678.420 lei, deci a depășit
2.500.000.000 lei, rezultă că amenda ce va fi aplicată acestui agent economic vinovat de încălcarea art. 5 alin. (1) lit. a)
din Legea nr. 21/1996 va reprezenta până la 10% din cifra de afaceri.
3. Prevederile Normelor privind individualizarea și dozarea sancțiunilor prevăzute la art. 55 și 56 din Legea
concurenței nr. 21/1996, emise în aplicarea art. 57 din Legea nr. 21/1996
Conform acestor norme, la individualizarea sancțiunilor ce vor fi aplicate agenților economici pentru încălcarea
prevederilor Legii nr. 21/1996 se va ține cont de următoarele aspecte:
3.1. Impactul și consecințele practicii anticoncurențiale asupra mediului concurențial și asupra consumatorilor:
efectul negativ se estimează prin analiza piețelor relevante, a cotei de piață deținute de către agentul economic implicat,
a duratei practicii anticoncurențiale, a efectelor structurale și/sau conjuncturale ale acesteia.
3.1.1. Durata practicii și efectele acesteia asupra mediului concurențial
Nivelul minim al primelor de asigurare de răspundere civilă auto cu valabilitate în afara teritoriului României a fost
stabilit de către îreprezentanții societăților de asigurare autorizate să elibereze documente de asigurare tip «Carte Verde»
în ședința din 20 mai 1999“, conform Circularei BAAR nr. 5.813 din 28 iunie 1999.
Hotărârea BAAR cuprinzând nivelul minim îrecomandat“ al primelor de asigurare de răspundere civilă auto cu
valabilitate în afara teritoriului României a fost transmisă de către acesta, prin circularele nr. 5.067 din 24 mai 1999 și
nr. 5.813 din 28 iunie 1999, către îtoți membrii BAAR autorizați să elibereze documente internaționale de asigurare —
Carte Verde“; această îrecomandare“ privind nivelul minim al primelor pentru asigurarea tip Carte Verde a avut în fapt
caracter obligatoriu, aspect confirmat de aplicarea în practică a acestor niveluri minime de către toate societățile care au
participat la luarea deciziei în cadrul BAAR și de către 3 dintre cele 4 societăți autorizate ulterior să elibereze
documentul internațional de asigurare Carte Verde.
Înțelegerea intervenită în cadrul BAAR între societățile membre BAAR, având ca obiect fixarea în mod concertat
a nivelului minim de prime pentru asigurarea tip Carte Verde a avut ca efect majorarea primelor de asigurare cu
aproximativ 10 USD. Totodată fixarea acestor niveluri minime ale primelor a avut ca efect eliminarea concurenței pe
piața relevantă și prejudicierea consumatorilor, deoarece, începând cu momentul aplicării acestora, consumatorul a fost
privat astfel de posibilitatea de a alege, societățile autorizate practicând aceleași niveluri de prime, mai mari decât cele
practicate anterior.
20)

Transmisă prin Adresa OMNIASIG nr. 0872 din 18 iulie 2003, înregistrată la Consiliul Concurenței cu nr. V2—1.389 din 21 iulie 2003.

MONITORUL OFICIAL AL ROMÂNIEI, PARTEA I, Nr. 152/20.II.2004

15

Totodată includerea prevederilor conform cărora BAAR stabilește tarife de prime tehnice minimale pentru
asigurările tip Carte Verde și cuantumul cheltuielilor maximale pentru achiziționarea acestor asigurări, atât în art. 5 lit. c)
din noul Statut al BAAR, cât și în art. 2 alin. (1) pct. 3 din Normele privind măsurile prudențiale pentru practicarea
asigurării de răspundere civilă pentru pagube produse terților prin accidente de autovehicule în afara teritoriului României
(Carte Verde), puse în aplicare prin Ordinul președintelui Comisiei de Supraveghere a Asigurărilor nr. 8/2002, a întărit
caracterul obligatoriu al acestor niveluri minime de prime și a îlegiferat“ practic înțelegerea anticoncurențială deja existentă
între societățile de asigurare în cadrul BAAR. Aceste prevederi contravin legislației în domeniul concurenței, fixarea unor
tarife minime pentru asigurările de tip Carte Verde fiind de natură a împiedica concurența în detrimentul beneficiarilor
acestor servicii.
CONCLUZIE: Încălcarea prevederilor legale s-a materializat în încheierea și punerea în practică a unei înțelegeri pe
orizontală, intervenită între societățile de asigurare: ASIROM, ASTRA, METROPOL, ARDAF, ALLIANZ, OMNIASIG, GRUP
AS, UNITA și AGI ROMÂNIA, având ca obiect fixarea, în cadrul BAAR, a unor niveluri minime de prime la asigurarea tip
Carte Verde. Totodată, deși nu au participat la încheierea înțelegerii anticoncurențiale în cauză, fiind autorizate de către
BAAR ulterior, societățile INTERAMERICAN, ASITRANS și ATLASSIB au pus în practică această înțelegere. Prin urmare,
cele 12 societăți de asigurări au încălcat dispozițiile art. 5 alin. (1) lit. a) din Legea nr. 21/1996. Societatea ASIRAG nu
a fost membră a înțelegerii anticoncurențiale în cauză și nu a pus în practică această înțelegere.
Durata în care înțelegerea anticoncurențială a afectat piața relevantă definită în cauză a fost de 3,5 ani (iunie
1999 — octombrie 2002). Începând cu data intrării în vigoare a Ordinului președintelui Comisiei de Supraveghere a
Asigurărilor nr. 8/2002, prin care s-au pus în aplicare Normele privind măsurile prudențiale pentru practicarea asigurării de
răspundere civilă pentru pagube produse terților prin accidente de autovehicule în afara teritoriului României (Carte
Verde), s-a legiferat ca atribuție a BAAR stabilirea tarifelor de prime tehnice minimale pentru asigurările tip Carte Verde
și a cuantumului cheltuielilor maximale pentru achiziționarea acestor asigurări, întărindu-se astfel caracterul obligatoriu al
acestor niveluri minime de prime. De la data intrării în vigoare a Ordinului președintelui Comisiei de Supraveghere a
Asigurărilor nr. 8/2002 (octombrie 2002), nu se mai poate reține vinovăția societăților de asigurare.
Având în vedere aceste aspecte, din punct de vedere al gravității fapta se înscrie în categoria încălcărilor grave
ale regulilor de concurență, pe următoarea scară:
— încălcări minore;
— încălcări grave;
— încălcări foarte grave.
Din punct de vedere al perioadei în care înțelegerea anticoncurențială a afectat piața relevantă definită în
speță — 3,5 ani — fapta se înscrie în categoria încălcărilor de durată medie ale concurenței, pe următoarea scară:
— încălcări de scurtă durată: în general, mai puțin de 1 an;
— încălcări de durată medie: 1—5 ani;
— încălcări de durată mare: în general, mai mult de 5 ani.
Aceste încadrări au fost realizate având în vedere prevederile Instrucțiunilor Comisiei Europene referitoare la
metoda de stabilire a amenzilor impuse conform art. 15(2) din Reglementarea nr. 17/1962 și art. 65(5) din Tratatul ECSC
(98/C9/03), publicate în Jurnalul Oficial C 009 din 14 ianuarie 199821).
3.1.2. Cota de piață
Cota de piață deținută de către OMNIASIG în anul 2002, cotă calculată în funcție de volumul primelor brute
încasate din asigurări de tip Carte Verde, a fost de 9,10%.
3.2. Situația economică și financiară a contravenientului, poziția pe piață, puterea de influențare asupra pieței:
situația financiară a agentului economic implicat într-o practică anticoncurențială este caracterizată de cifra de afaceri și
alți indicatori financiari, după caz.
OMNIASIG
Anul 2002 (anul anterior emiterii deciziei):
Cifra de afaceri: 1.505.989.678.420 lei
Profit net: 33,448 milioane lei
3.3. Poziția autorului față de faptă și consecințele acesteia, prin săvârșirea ei din culpă sau cu intenție (constând
în fapte și acte anticoncurențiale care au ca scop împiedicarea, denaturarea sau restrângerea concurenței ori cauze care
au mai făcut obiectul unor decizii anterioare ale Consiliului Concurenței în care au fost incriminați aceiași agenți
economici), amploarea și repetarea acțiunilor anticoncurențiale
3.3.1. Prin Decizia Comisiei Consiliului Concurenței nr. 403/2001, OMNIASIG a fost sancționată pentru încălcarea
art. 16 alin. (1) din Legea nr. 21/1996, prin omisiunea notificării concentrării economice realizate prin dobândirea
controlului asupra Societății Comerciale AGRAS — S.A.
3.3.2. Față de aceste aspecte se reține faptul că motivul sancțiunilor aplicate OMNIASIG a fost acela de
omisiune a notificării unor operațiuni de concentrare economică, deci nu suntem în prezența aceluiași tip de încălcare a
Legii nr. 21/1996 săvârșită de către același agent economic care constituie subiectul prezentei decizii (OMNIASIG).
3.4. Circumstanțe agravante și/sau circumstanțe atenuante
3.4.1. Circumstanțe atenuante:
— fixarea unor niveluri minime ale primelor a avut loc în contextul sancțiunilor impuse de Convenție în cazul
neîndeplinirii obligației de restituire a sumelor plătite de către Biroul gestionar terțelor persoane păgubite, ceea ce atrăgea
răspunderea biroului sub egida căruia a fost eliberat documentul de asigurare — BAAR; BAAR trebuia, în ultimă instanță,
să suporte contravaloarea despăgubirii;
— imposibilitatea onorării obligațiilor de plată ar fi condus la eliminarea României din sistemul internațional Carte Verde.
21)

Art. 15(2) din Reglementarea nr. 17/1962 este similar art. 56 din Legea nr. 21/1996.

16

MONITORUL OFICIAL AL ROMÂNIEI, PARTEA I, Nr. 152/20.II.2004

3.5. Nivelul minim al amenzii pentru contravenția săvârșită de către OMNIASIG, prevăzut de Normele Consiliului
Concurenței privind individualizarea și dozarea sancțiunilor prevăzute la art. 55 și 56 din Legea concurenței nr. 21/1996
este de 2.000.000.000 lei.
În temeiul art. 56 lit. a) coroborat cu art. 57 și art. 60 alin. (3) din Legea nr. 21/1996,
D E C I D E:

Art. 1. — Cuantumul amenzii ce va fi aplicat Societății
de Asigurare Reasigurare OMNIASIG — S.A. pentru
încălcarea dispozițiilor art. 5 alin. (1) lit. a) din Legea
nr. 21/1996 prin încheierea și punerea în practică a unei
înțelegeri având ca obiect fixarea, în cadrul BAAR, a unor
niveluri minime de prime la asigurarea de răspundere civilă
auto cu valabilitate în afara teritoriului României (Carte
Verde) este de 390.000.000 (treisutenouăzecimilioane) lei.
Art. 2. — Suma reprezentând amenda se va vira în
termen de maximum 15 (cincisprezece) zile de la data
primirii prezentei decizii de către Societatea de Asigurare
Reasigurare OMNIASIG — S.A. la bugetul de stat, cu ordin
de plată tip trezorerie, în contul 361280051300 deschis la
Banca Națională a României — Sucursala Municipiului
București, beneficiar Trezoreria Sectorului 1, cu mențiunea:
îamenzi aplicate conform Legii nr. 21/1996“. Pe versoul
ordinului de plată se va menționa: cod cont: 20220103. O
copie de pe ordinul de plată va fi transmisă neîntârziat
Consiliului Concurenței.

Art. 3. — Prezenta decizie va fi publicată în Monitorul
Oficial al României, Partea I, pe cheltuiala Societății de
Asigurare Reasigurare OMNIASIG — S.A., în termen de
30 de zile de la comunicare.
Art. 4. — Prezenta decizie intră în vigoare la data
comunicării sale de către Secretariatul general al Consiliului
Concurenței.
Art. 5. — Prezenta decizie poate fi atacată, conform
art. 60 alin. (4) din Legea nr. 21/1996, la președintele
Consiliului Concurenței, în termen de 15 zile de la comunicare.
Art. 6. — Departamentul servicii și Secretariatul general
din cadrul Consiliului Concurenței vor urmări ducerea la
îndeplinire a prezentei decizii.
Art. 7. — Secretariatul general va transmite această
decizie la:
Societatea de Asigurare Reasigurare OMNIASIG — S.A.
Sediul social: aleea Alexandru nr. 48, sectorul 1,
București
Nr. de înregistrare la oficiul registrului comerțului:
J 40/8.364/1994
Telefon/fax: 231.20.35/231.50.28.

COMISIA CONSILIULUI CONCURENȚEI

Vicepreședinte,
Vasile Șeclăman

Consilieri de concurență,
Viorel Munteanu
Alexe Gavrilă

București, 5 august 2003.
Nr. 358.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, str. Izvor nr. 2–4, Palatul Parlamentului, sectorul 5, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare).
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 411.97.54, tel./fax 410.77.36.
Tiparul : Regia Autonomă îMonitorul Oficial“, tel. 490.65.52, 335.01.11/2178 și 402.21.78,
E-mail: marketing@ramo.ro, Internet: www.monitoruloficial.ro
Monitorul Oficial al României, Partea I, nr. 152/20.II.2004 conține 16 pagini.

Prețul de vânzare 14.000 lei

ISSN 1453—4495

