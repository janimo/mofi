Anul 172 (XVI) — Nr. 788

PARTEA

I

LEGI, DECRETE, HOTĂRÂRI ȘI ALTE ACTE

Vineri, 27 august 2004

SUMAR
Nr.

Pagina

Nr.

ACTE ALE ORGANELOR DE SPECIALITATE

ACTE ALE BĂNCII NAȚIONALE A ROMÂNIEI
404.

— Hotărâre privind retragerea autorizației de
funcționare a Cooperativei de credit VIRTUTEA
IVĂNEȘTI ...................................................................

6

415.

— Hotărâre privind retragerea autorizației de
funcționare a Cooperativei de credit MĂGURA
ODOBEȘTI.................................................................

7

416.

ALE ADMINISTRAȚIEI PUBLICE CENTRALE
396.

— Hotărâre privind retragerea autorizației de
funcționare a Cooperativei de credit VIITORUL
URECHEȘTI .............................................................

8

— Ordin al ministrului economiei și comerțului
pentru aprobarea unor măsuri privind desemnarea
organismelor

care

realizează

evaluarea

conformității echipamentelor destinate utilizării în
exteriorul clădirilor ....................................................

Pagina

1–5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ECONOMIEI ȘI COMERȚULUI

ORDIN
pentru aprobarea unor măsuri privind desemnarea organismelor care realizează evaluarea
conformității echipamentelor destinate utilizării în exteriorul clădirilor
În conformitate cu prevederile art. 15 alin. (1) din Hotărârea Guvernului nr. 539/2004 privind limitarea nivelului
emisiilor de zgomot în mediu produs de echipamente destinate utilizării în exteriorul clădirilor,
în temeiul Hotărârii Guvernului nr. 738/2003 privind organizarea și funcționarea Ministerului Economiei și
Comerțului, cu modificările ulterioare,
ministrul de stat, ministrul economiei și comerțului, emite următorul ordin:
Art. 1. — Se aprobă Normele metodologice privind
recunoașterea organismelor care realizează evaluarea
conformității echipamentelor destinate utilizării în exteriorul
clădirilor, prevăzute în anexa nr. I.
Art. 2. — (1) Se înființează Comisia de recunoaștere a
organismelor care realizează evaluarea conformității
echipamentelor destinate utilizării în exteriorul clădirilor,

denumită în continuare Comisia de recunoaștere, care
funcționează în cadrul Ministerului Economiei și Comerțului —
Direcția generală politică industrială.
(2) Regulamentul de organizare și funcționare a
Comisiei de recunoaștere este prevăzut în anexa nr. II*).
(3) Componența Comisiei de recunoaștere este
prevăzută în anexa nr. III*).

*) Anexele nr. II și III se pun la dispoziție celor interesați de către Comisia de recunoaștere.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 788/27.VIII.2004

Art. 3. — Anexele nr. I—III fac parte integrantă din
prezentul ordin.

Art. 4. — Prezentul ordin se publică în Monitorul Oficial
al României, Partea I.

p. Ministrul de stat, ministrul economiei și comerțului,
Andrei Grigorescu,
secretar de stat
București, 29 iunie 2004.
Nr. 396.
ANEXA Nr. I

NORME METODOLOGICE
privind recunoașterea organismelor care realizează evaluarea conformității echipamentelor
destinate utilizării în exteriorul clădirilor
A. Dispoziții generale
1. Prezentele norme metodologice stabilesc procedura
privind recunoașterea organismelor care realizează
evaluarea conformității echipamentelor destinate utilizării în
exteriorul clădirilor, denumite în continuare organisme,
conform prevederilor Hotărârii Guvernului nr. 539/2004
privind limitarea nivelului emisiilor de zgomot în mediu
produs de echipamente destinate utilizării în exteriorul
clădirilor.
2. Poate fi organism recunoscut orice persoană juridică
sau entitate din cadrul unei persoane juridice cu sediul în
România, care dovedește că respectă cerințele prevăzute
la art. 14 și 16 din Legea nr. 608/2001 privind evaluarea
conformității produselor, cu modificările și completările
ulterioare, și poate realiza sarcini specifice în legătură cu
evaluarea conformității echipamentelor destinate utilizării în
exteriorul clădirilor, conform prevederilor Hotărârii Guvernului
nr. 539/2004, și care respectă criteriile aplicabile
organismelor, prevăzute în anexa nr. 9 la Hotărârea
Guvernului nr. 539/2004, precum și cerințele prevăzute în
prezentele norme metodologice.
3. Organismele recunoscute conform prevederilor
prezentelor norme metodologice îndeplinesc sarcinile
prevăzute în Hotărârea Guvernului nr. 539/2004.
B. Documentele solicitate organismelor pentru
evaluare în vederea recunoașterii
4. Cererea de recunoaștere se completează de către
organism, conform modelului prezentat în anexa nr. 1 la
prezentele norme metodologice, și se transmite la Ministerul
Economiei și Comerțului — Comisia de recunoaștere.
Cererea de recunoaștere trebuie să fie însoțită de
următoarele documente:
a) certificatul de înmatriculare la Oficiul Național al
Registrului Comerțului sau orice act juridic echivalent
privind înființarea, în copie;
b) certificatul de acreditare ca organism de evaluare a
conformității, emis de către organismul național de
acreditare, în copie;
c) asigurarea de răspundere civilă, în copie, pentru
cazul în care răspunderea nu revine statului prin lege,
însoțită de o adresă emisă de societatea de asigurare, prin

care să se certifice că polița de asigurare acoperă
despăgubirile care pot fi solicitate în urma activității pentru
care se solicită recunoașterea;
d) scurtă prezentare a activității organismului, din care
să rezulte experiența și abilitățile acestuia în domeniul
evaluării echipamentelor destinate utilizării în exteriorul
clădirilor, cu indicarea codului și clasei CAEN din care
aceste produse fac parte, inclusiv organigrama
organismului;
e) prezentarea schemei/schemelor de evaluare care se
aplică de către organism în calitate de organism
recunoscut, în funcție de produs, cu indicarea procedurilor
pe care are capabilitate să le efectueze și a dotărilor de
care dispune, aferente acestora; schema/schemele trebuie
să facă referire la cerințele și procedura pentru evaluarea
conformității utilizată;
f) lista personalului implicat în activitatea de evaluare a
conformității de care dispune, cu indicarea experienței și
expertizei acestuia;
g) o declarație scrisă, prin care solicitantul este de
acord ca organismul național de acreditare să pună la
dispoziție autorității competente, la cerere, documente și
informații în legătură cu acreditarea sa;
h) raportul întocmit de către organismul național de
acreditare, referitor la acordul privind procedura de evaluare
a conformității, documentată și aplicată de către solicitant;
i) documentele încheiate pentru subcontractarea
activităților în legătură cu sarcinile pentru care solicită
desemnarea, în copie, dacă este cazul.
C.
Evaluarea solicitării, acordarea, limitarea,
suspendarea sau retragerea recunoașterii
5. Comisia de recunoaștere evaluează solicitarea privind
recunoașterea în urma examinării documentelor prevăzute
la pct. 4 și a verificării respectării:
a) criteriilor pentru evaluarea organismelor prevăzute în
anexa nr. 9 la Hotărârea Guvernului nr. 539/2004;
b) prevederilor art. 16 din Legea nr. 608/2001, cu
modificările și completările ulterioare;
c) cerințelor privind competența tehnică și capabilitatea
organismului de a evalua conformitatea echipamentelor
destinate utilizării în exteriorul clădirilor, conform art. 14 din
Hotărârea Guvernului nr. 539/2004;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 788/27.VIII.2004
d) sarcinilor în legătură cu procedura/procedurile de
evaluare a conformității, prevăzute în anexele nr. 5—8 la
Hotărârea Guvernului nr. 539/2004, pentru care organismul
solicită recunoașterea;
e) valorii minime a asigurării de răspundere civilă,
conform pct. 4 lit. c);
f) oricăror alte cerințe aplicabile organismelor conform
prezentelor norme metodologice.
6. În măsura în care este necesar pentru luarea deciziei
privind recunoașterea organismului, Comisia de
recunoaștere poate întreprinde orice alte măsuri pentru
informarea sa completă și corectă. În vederea luării
deciziei, Comisia de recunoaștere poate realiza și o
evaluare a solicitantului la sediul acestuia. Toate cheltuielile
ocazionate de deplasarea Comisiei de recunoaștere la
sediul solicitantului (transport, cazare, diurnă) se suportă de
către solicitant.
7.1. Comisia de recunoaștere eliberează un certificat de
recunoaștere organismului solicitant care a dovedit
conformitatea cu cerințele prezentelor norme metodologice,
stabilind scopul și sarcinile pentru care va fi recunoscut, în
termen de 30 de zile de la data înregistrării cererii de
recunoaștere. Modelul certificatului de recunoaștere este
prevăzut în anexa nr. 2 la prezentele norme metodologice.
7.2. În situația în care organismul nu dovedește
conformitatea cu cerințele prevăzute în prezentele norme
metodologice, Comisia de recunoaștere, în termen de
30 de zile de la data înregistrării cererii de recunoaștere,
comunică organismului respingerea motivată a solicitării.
7.3. Rezultatul evaluării realizate de Comisia de
recunoaștere și decizia acesteia se consemnează într-un
proces-verbal întocmit și păstrat conform Regulamentului de
organizare și funcționare a Comisiei de recunoaștere.
7.4. Până la data intrării în vigoare a Protocolului la
Acordul european privind evaluarea conformității și
acceptarea produselor industriale dintre România și
Uniunea Europeană, denumit în continuare PECA, sau
până la data aderării României la Uniunea Europeană în
situația în care PECA nu s-a încheiat pentru domeniul
reglementat de Hotărârea Guvernului nr. 539/2004, Comisia
de recunoaștere solicită înscrierea organismului în Registrul
organismelor recunoscute.
8.1. Până la termenele prevăzute la pct. 7.4, lista
cuprinzând organismele recunoscute se aprobă prin ordin
al ministrului economiei și comerțului și se publică în
Monitorul Oficial al României, Partea I, conform prevederilor
art. 20 alin. (3) din Hotărârea Guvernului nr. 539/2004.
8.2. Certificatul de recunoaștere dă dreptul organismului
recunoscut de a acționa ca organism desemnat de la data
intrării în vigoare a ordinului prevăzut la pct. 8.1.
8.3. Ordinul prevăzut la pct. 8.1 conține pentru fiecare
organism recunoscut informații privind denumirea completă,
sediul, produsele sau grupele de produse care se supun
evaluării asociate claselor CAEN, procedura/procedurile de
evaluare a conformității produselor respective pentru care
este recunoscut, precum și numărul de identificare din
Registrul organismelor recunoscute.

3

8.4. În cazuri motivate, desemnarea organismului poate
fi acordată pentru o perioadă limitată; în această situație,
Comisia de recunoaștere va decide ulterior privind
prelungirea, limitarea sau retragerea desemnării.
8.5. În termen de 5 zile lucrătoare de la data publicării
în Monitorul Oficial al României, Partea I, a ordinului
prevăzut la pct. 8.1, Comisia de recunoaștere solicită
organismului desemnat stabilirea, împreună cu organismul
național de acreditare, a programului de supraveghere;
organismul desemnat va transmite, în copie, programul de
supraveghere astfel convenit Comisiei de recunoaștere, în
termen de 20 de zile lucrătoare de la data la care
organismul a primit cererea.
9. După data intrării în vigoare a PECA sau, după caz,
de la data aderării României la Uniunea Europeană pentru
domeniul echipamentelor destinate utilizării în exteriorul
clădirilor, conform art. 14 din Hotărârea Guvernului
nr. 539/2004, Ministerul Economiei și Comerțului comunică
Comisiei Europene și statelor membre ale Uniunii
Europene, cu respectarea prevederilor speciale din PECA
sau conform prevederilor din Hotărârea Guvernului
nr. 539/2004 în cazul în care un astfel de protocol nu este
încheiat, organismele recunoscute pe care le-a desemnat și
sarcinile specifice pe care acestea le vor executa, precum
și numărul de identificare alocat anterior acestora de
Comisia de recunoaștere; lista organismelor notificate și
numărul lor de identificare, precum și sarcinile specifice
pentru care au fost notificate se publică în Jurnalul Oficial
al Uniunii Europene.
10.1. Comisia de recunoaștere poate limita, suspenda
sau retrage desemnarea ori notificarea unui organism în
cazul nerespectării cerințelor care au stat la baza
recunoașterii ori în situația în care organismul solicită acest
lucru.
10.2. Solicitarea organismului privind limitarea,
suspendarea sau retragerea desemnării ori notificării trebuie
înaintată Comisiei de recunoaștere cu minimum 3 luni
înainte de încetarea activității organismului în cauză.
10.3. În situația prevăzută la pct. 10.1, organismul
trebuie să asigure predarea într-un mod corespunzător a
documentelor și înregistrărilor în legătură cu evaluările
realizate sau în curs de realizare din perioada în care a
fost desemnat conform pct. 8.1 sau notificat conform
pct. 9, cu acceptul clientului, către Comisia de
recunoaștere sau către un alt organism desemnat ori
notificat, după caz, din domeniu, stabilit de Comisia de
recunoaștere.
10.4. Decizia privind limitarea, suspendarea sau
retragerea desemnării ori notificării determină retragerea
recunoașterii, prin anularea certificatului de recunoaștere și
actualizarea ordinului ministrului economiei și comerțului,
prevăzut la pct. 8.1, sau informarea corespunzătoare a
Comisiei Europene și a statelor membre ale Uniunii
Europene, prevăzută la pct. 9, după caz.
10.5. Limitarea, suspendarea sau retragerea desemnării
ori notificării, după caz, a unui organism nu afectează
valabilitatea certificatelor de conformitate emise de către
acesta anterior datei la care s-a luat decizia privind

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 788/27.VIII.2004

limitarea, suspendarea sau retragerea desemnării ori
notificării organismului, până când se dovedește că acestea
trebuie retrase.
11. Organismele pot contesta la instanța judecătorească
competentă decizia privind retragerea desemnării sau
notificării, în conformitate cu legislația în vigoare.
D. Supravegherea organismelor desemnate sau
notificate, după caz.
12.1. Organismele desemnate sau notificate trebuie să
îndeplinească în mod permanent cerințele și condițiile care
au stat la baza deciziei privind recunoașterea lor.
12.2. Organismele desemnate sau notificate trebuie să
facă cunoscut Comisiei de recunoaștere și organismului
național de acreditare orice intenție de modificare a unor
documente prevăzute la pct. 4, precum și orice altă
măsură ce se dorește a fi implementată și care ar putea
afecta îndeplinirea cerințelor și respectarea condițiilor în
legătură cu recunoașterea, cu cel puțin 10 zile lucrătoare
înainte de punerea în aplicare a modificării. Organismele
desemnate/notificate vor comunica totodată și data pentru
punerea în aplicare a modificării.
12.3. Organismele desemnate sau notificate vor
transmite Comisiei de recunoaștere raportul organismului
național de acreditare referitor la impactul modificărilor,
dacă acestea afectează condițiile prevăzute la pct. 12.1. În
situația în care modificările privesc certificatul de
înmatriculare la oficiul registrului comerțului, organismul
desemnat sau notificat va transmite Comisiei de
recunoaștere și copia documentului actualizat.
13.1. Supravegherea organismelor desemnate sau
notificate se realizează de către organismul național de
acreditare în conformitate cu programul de supraveghere
prevăzut la pct. 8.5.
13.2. În termen de 10 zile lucrătoare de la data
încheierii auditului de supraveghere, organismul desemnat
sau notificat va informa Comisia de recunoaștere cu privire
la rezultatul auditului de supraveghere, prin transmiterea
raportului complet de audit încheiat de către echipa de
evaluare a organismului național de acreditare.
13.3. Organismele desemnate sau notificate vor informa
Comisia de recunoaștere cu privire la limitarea,
suspendarea, retragerea, expirarea acreditării și/sau
reînnoirea acesteia.
14.1. În caz de existență a oricărui dubiu privind
respectarea cerințelor care au stat la baza recunoașterii,
organismul desemnat sau notificat va transmite, la
solicitarea Comisiei de recunoaștere, toate informațiile
necesare pentru clarificarea situației apărute. Dacă este
cazul, la solicitarea Comisiei de recunoaștere, organismul
național de acreditare va realiza un audit de supraveghere
neplanificat la organismul desemnat sau notificat în cauză.

Totodată Comisia de recunoaștere poate întreprinde orice
alte măsuri necesare clarificării dubiilor existente.
14.2. Organismul național de acreditare va transmite
Comisiei de recunoaștere raportul și concluziile referitoare
la auditul de supraveghere prevăzut la pct. 14.1, în termen
de două zile lucrătoare de la finalizarea acestuia.
15.1. În situația în care în cadrul procesului de
supraveghere se constată neconformități față de cerințele
prezentelor norme metodologice, organismul național de
acreditare și organismul desemnat sau notificat în cauză
vor stabili măsurile necesare și programul pentru eliminarea
neconformităților, care se aprobă de către Comisia de
recunoaștere.
15.2. În funcție de natura neconformităților, Comisia de
recunoaștere poate decide ca pe o perioadă determinată,
până la eliminarea neconformităților, activitatea organismului
în domeniul în care este recunoscut să fie limitată sau
suspendată.
16. Organismele desemnate sau notificate trebuie să
permită necondiționat accesul reprezentanților Comisiei de
recunoaștere la documente, precum și participarea la
activitățile care privesc încercările și/sau evaluările ce se
realizează de către acestea în legătură cu obiectul
desemnării sau notificării și supravegherii, conform
prevederilor prezentelor norme metodologice.
17. Organismele desemnate sau notificate vor transmite
Comisiei de recunoaștere în fiecare an, anterior datei de
1 martie, un raport scris referitor la activitățile de certificare
efectuate în anul calendaristic anterior. Raportul anual va
conține în principal informații privind:
a) documentele emise, refuzate sau retrase, conform
sarcinilor atribuite organismului ca urmare a desemnării sau
notificării;
b) reclamațiile și apelurile înregistrate împotriva deciziilor
organismului desemnat sau notificat, inclusiv informații
privind negocierile și rezultatele în legătură cu acestea;
c) experiența acumulată în urma realizării sarcinilor ce
i-au revenit ca urmare a desemnării sau notificării și
propuneri de perfecționare a activității;
d) activitățile subcontractate, subcontractanții și
experiența dobândită ca urmare a subcontractării activităților
pentru realizarea sarcinilor ce i-au revenit ca urmare a
desemnării sau notificării;
e) dificultățile întâmpinate în realizarea sarcinilor ce i-au
revenit ca urmare a desemnării sau notificării și măsurile
pe care le-a luat pentru eliminarea acestora sau pe care
urmează să le ia în acest scop;
f) modul de participare la activitățile de standardizare
din domeniul în care a fost desemnat.
18. Anexele nr. 1 și 2 fac parte integrantă din
prezentele norme metodologice.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 788/27.VIII.2004

5
ANEXA Nr. 1
la normele metodologice

MODELUL CERERII DE RECUNOAȘTERE

Organismul ......................................................................................................................

Nr. .........../data ...........1)

(denumirea completă, adresa, tel./fax, e-mail, cod unic de înregistrare)

CERERE DE RECUNOAȘTERE

Organismul2) ....................................................................., având sediul în3) ............................................., reprezentat
prin director/președinte4) ............................................, în aplicarea prevederilor art. 5 alin. (1) din Normele metodologice
privind desemnarea laboratoarelor de încercări, precum și a organismelor de certificare și de inspecție care realizează
evaluarea conformității produselor din domeniile reglementate prevăzute în Legea nr. 608/2001 privind evaluarea
conformității produselor, cu modificările și completările ulterioare, aprobate prin Hotărârea Guvernului nr. 487/2002, cu
modificările și completările ulterioare, și ale art. 14 din Hotărârea Guvernului nr. 539/2004 privind limitarea nivelului
emisiilor de zgomot în mediu produs de echipamente destinate utilizării în exteriorul clădirilor, solicită Ministerului
Economiei și Comerțului — Comisia de recunoaștere să fie evaluat în vederea desemnării în scopul de a realiza
evaluarea conformității pentru grupa de produse5) ..................................., prin6) ......................................... .
Anexăm la prezenta cerere următoarele documente7):.................................................................................................. .
Directorul/președintele8) organismului,
..................................................................
1)
2)
3)
4)
5)
6)
7)

Numărul/data de înregistrare la Comisia de recunoaștere.
Denumirea completă a organismului.
Adresa completă, codul poștal.
Numele și prenumele.
Denumirea și codul grupei de produse ce face obiectul evaluării, asociate activităților CAEN.
Denumirea procedurilor de evaluare a conformității produselor ce fac obiectul evaluării.
Documentele conform prevederilor art. 5 alin. (3) din Normele metodologice privind desemnarea laboratoarelor de încercări, precum și a
organismelor de certificare și de inspecție care realizează evaluarea conformității produselor din domeniile reglementate prevăzute în Legea nr. 608/2001
privind evaluarea conformității produselor, cu modificările și completările ulterioare, aprobate prin Hotărârea Guvernului nr. 487/2002, cu modificările și
completările ulterioare.
8) Numele, prenumele și semnătura directorului/președintelui și ștampila organismului.
ANEXA Nr. 2
la normele metodologice
MODELUL CERTIFICATULUI DE RECUNOAȘTERE
MINISTERUL ECONOMIEI ȘI COMERȚULUI

Comisia de recunoaștere a organismelor
care realizează evaluarea conformității
echipamentelor destinate utilizării în
exteriorul clădirilor
CERTIFICAT DE RECUNOAȘTERE

Nr. .........../data emiterii ......................
În aplicarea prevederilor art. 7 din Normele metodologice privind desemnarea laboratoarelor de încercări, precum
și a organismelor de certificare și de inspecție care realizează evaluarea conformității produselor din domeniile
reglementate prevăzute în Legea nr. 608/2001 privind evaluarea conformității produselor, cu modificările și completările
ulterioare, aprobate prin Hotărârea Guvernului nr. 487/2002, cu modificările și completările ulterioare, și ca urmare a
cererii de desemnare înregistrate cu nr. ....../..........., se emite prezentul certificat de recunoaștere, prin care se atestă că
organismul1) ................................................................., cu sediul în2) ............................................., respectă cerințele minime
prevăzute la art. 14 din Legea nr. 608/2001, cu modificările și completările ulterioare, și are competența, capacitatea și
aptitudinea de a realiza sarcinile specifice privind evaluarea conformității produselor prin 3): .............................. pentru
produsele sau grupa de produse4) .............................................., conform prevederilor aplicabile din Hotărârea Guvernului
nr. 539/2004 privind limitarea nivelului emisiilor de zgomot în mediu produs de echipamente destinate utilizării în exteriorul
clădirilor. La data retragerii desemnării organismului1) ....................................... prezentul certificat se anulează.
Președintele5) Comisiei de recunoaștere,
...........................................................................
1)
2)
3)
4)
5)

Denumirea completă a organismului.
Adresa completă, codul poștal.
Denumirea procedurii de evaluare a conformității produselor.
Denumirea și codul produselor sau grupei de produse asociate activităților CAEN.
Numele, prenumele, semnătura și ștampila autorității competente.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 788/27.VIII.2004

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

H O T Ă R Â R E*)
privind retragerea autorizației de funcționare
a Cooperativei de credit VIRTUTEA IVĂNEȘTI

GUVERNATORUL BĂNCII NAȚIONALE A ROMÂNIEI,

MUGUR ISĂRESCU
București, 26 mai 2004.
Nr. 404.
*) Hotărârea este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 788/27.VIII.2004

7

BANCA NAȚIONALĂ A ROMÂNIEI

H O T Ă R Â R E*)
privind retragerea autorizației de funcționare
a Cooperativei de credit MĂGURA ODOBEȘTI

GUVERNATORUL BĂNCII NAȚIONALE A ROMÂNIEI,

MUGUR ISĂRESCU

București, 26 mai 2004.
Nr. 415.

*) Hotărârea este reprodusă în facsimil.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 788/27.VIII.2004
BANCA NAȚIONALĂ A ROMÂNIEI

H O T Ă R Â R E*)
privind retragerea autorizației de funcționare
a Cooperativei de credit VIITORUL URECHEȘTI

GUVERNATORUL BĂNCII NAȚIONALE A ROMÂNIEI,

MUGUR ISĂRESCU
București, 26 mai 2004.
Nr. 416.
*) Hotărârea este reprodusă în facsimil.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 788/27.VIII.2004 conține 8 pagini.

Prețul de vânzare 8.500 lei

ISSN 1453—4495

PDF compression, OCR, web-optimization with CVISION's PdfCompressor

