Anul 172 (XVI) — Nr. 820

PARTEA

I

LEGI, DECRETE, HOTĂRÂRI ȘI ALTE ACTE

Luni, 6 septembrie 2004

SUMAR
Nr.

Pagina

HOTĂRÂRI ALE GUVERNULUI ROMÂNIEI
1.369. — Hotărâre privind garantarea de către Ministerul
Finanțelor Publice a unor împrumuturi externe, în
valoare totală de maximum 196 milioane euro,
contractate de Societatea Comercială îComplexul
Energetic Craiova“ — S.A., pentru finanțarea
obiectivului îReabilitarea și modernizarea blocului 7
de 315 MW din Termocentrala Ișalnița“ ................
1.382. — Hotărâre pentru modificarea anexei nr. IV la
Hotărârea Guvernului nr. 1.476/2003 privind
aprobarea bugetelor de venituri și cheltuieli pe
anul 2004 pentru companiile, societățile naționale
și societățile comerciale, aflate sub autoritatea sau
în coordonarea Ministerului Economiei și
Comerțului, precum și a transferurilor pentru
societățile comerciale ..............................................
1.383. — Hotărâre privind aprobarea finanțării unor
cheltuieli cu repararea, amenajarea și modernizarea
unei instituții de asistență socială ..........................

ALE

Pagina
și comerțului pentru aprobarea Procedurii și
criteriilor de autorizare pentru persoanele juridice
în vederea preluării responsabilității privind
realizarea obiectivelor anuale de valorificare și
reciclare a deșeurilor de ambalaje ........................

1–2

2

2–3

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
338/625. — Ordin al ministrului mediului și gospodăririi
apelor și al ministrului de stat, ministrul economiei

HOTĂRÂRI

Nr.

3–6

627. — Ordin al ministrului agriculturii, pădurilor și
dezvoltării rurale privind stabilirea caracteristicilor
pentru calitatea-tip a sfeclei de zahăr rezultate din
producția anului 2005, recepționată de societățile
comerciale pentru industrializarea acesteia ...........

6–7

1.289. — Ordin al ministrului finanțelor publice pentru
modificarea și completarea Metodologiei privind
scutirea de la obligația garantării datoriei vamale,
aprobată prin Ordinul ministrului finanțelor
nr. 977/2000, cu modificările și completările
ulterioare ...................................................................

7

4.547. — Ordin al ministrului educației și cercetării
privind aprobarea Regulamentului de organizare și
desfășurare a concursurilor pentru ocuparea
posturilor de lectori români în străinătate .............

7–8

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind garantarea de către Ministerul Finanțelor Publice a unor împrumuturi externe,
în valoare totală de maximum 196 milioane euro, contractate de Societatea Comercială
îComplexul Energetic Craiova“ — S.A., pentru finanțarea obiectivului
îReabilitarea și modernizarea blocului 7 de 315 MW din Termocentrala Ișalnița“
În temeiul art. 108 din Constituție, republicată, al art. 35 alin. (1) și al art. 37 alin. (4) din Legea datoriei publice
nr. 81/1999,
Guvernul României adoptă prezenta hotărâre.
Art. 1. — Se aprobă contractarea de către Societatea
Comercială îComplexul Energetic Craiova“ — S.A. a unor
împrumuturi externe, în valoare totală de maximum 196

milioane euro, pentru finanțarea obiectivului îReabilitarea și
modernizarea blocului 7 de 315 MW din Termocentrala
Ișalnița“, la care se adaugă și prima de asigurare.

2

MONITORUL OFICIAL AL ROMÂNIEI, PARTEA I, Nr. 820/6.IX.2004

Art. 2. — Prin derogare de la prevederile anexei nr. 1
la Hotărârea Guvernului nr. 293/1992 pentru aprobarea
atribuțiilor, competențelor și modului de funcționare ale
Comitetului Interministerial de Garanții și Credite de Comerț
Exterior, precum și a convențiilor-cadru pentru derularea
activității de finanțare și asigurare a creditelor de comerț
exterior în numele și contul statului, cu modificările
ulterioare, se autorizează Comitetul Interministerial de
Garanții și Credite de Comerț Exterior să aprobe
garantarea în proporție de 100% a împrumuturilor externe
prevăzute la art. 1, contractate de Societatea Comercială
îComplexul Energetic Craiova“ — S.A., precum și a
dobânzilor, primelor de asigurare, comisioanelor și a altor
costuri aferente împrumuturilor prevăzute la art. 1.

Art. 3. — Ministerul Finanțelor Publice garantează în
proporție de 100% împrumuturile externe prevăzute la art. 1,
precum și dobânzile, primele de asigurare, comisioanele și
alte costuri aferente.
Art. 4. — Rambursarea împrumuturilor externe
prevăzute la art. 1, precum și plata dobânzilor, primelor de
asigurare, comisioanelor și a altor costuri aferente se
efectuează din resursele financiare proprii ale Societății
Comerciale îComplexul Energetic Craiova“ — S.A.
Art. 5. — Parametrii referitori la tipul împrumuturilor,
scadența și perioada de grație aferente împrumuturilor se
vor stabili cu avizul consultativ al Ministerului Finanțelor
Publice.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul economiei și comerțului,
Iulian Iancu,
secretar de stat
Ministrul finanțelor publice,
Mihai Nicolae Tănăsescu

București, 26 august 2004.
Nr. 1.369.

GUVERNUL ROMÂNIEI

HOTĂRÂRE
pentru modificarea anexei nr. IV la Hotărârea Guvernului nr. 1.476/2003
privind aprobarea bugetelor de venituri și cheltuieli pe anul 2004 pentru companiile,
societățile naționale și societățile comerciale, aflate sub autoritatea sau în coordonarea
Ministerului Economiei și Comerțului, precum și a transferurilor pentru societățile comerciale
În temeiul art. 108 din Constituție, republicată,
Guvernul României adoptă prezenta hotărâre.
Articol unic. — Anexa nr. IV la Hotărârea Guvernului
nr. 1.476/2003 privind aprobarea bugetelor de venituri și
cheltuieli pe anul 2004 pentru companiile, societățile
naționale și societățile comerciale, aflate sub autoritatea
sau în coordonarea Ministerului Economiei și Comerțului,

precum și a transferurilor pentru societățile comerciale,
publicată în Monitorul Oficial al României, Partea I, nr. 916
din 20 decembrie 2003, cu modificările ulterioare, se
modifică și se înlocuiește cu anexa*) care face parte
integrantă din prezenta hotărâre.

PRIM-MINISTRU

ADRIAN NĂSTASE
Contrasemnează:
Ministru de stat, ministrul economiei și comerțului,
Dan Ioan Popescu
București, 2 septembrie 2004. Ministrul finanțelor publice,
Nr. 1.382.
Mihai Nicolae Tănăsescu
*) Anexa se comunică Ministerului Economiei și Comerțului.

GUVERNUL ROMÂNIEI

HOTĂRÂRE
privind aprobarea finanțării unor cheltuieli cu repararea, amenajarea și modernizarea
unei instituții de asistență socială
În temeiul art. 108 din Constituție, republicată, al art. 5 alin. (1) lit. d) și alin. (2) din Ordonanța de urgență
nr. 118/1999 privind înființarea și utilizarea Fondului național de solidaritate, cu modificările și completările ulterioare,
aprobată cu modificări și completări prin Legea nr. 366/2001, cu modificările ulterioare,
Guvernul României adoptă prezenta hotărâre.
Art. 1. — Se aprobă acordarea sumei de 7.138,0 milioane lei
pentru finanțarea unor cheltuieli cu repararea, amenajarea și

modernizarea Căminului pentru persoane vârstnice, cu sediul
în comuna Puchenii Mari, județul Prahova.

MONITORUL OFICIAL AL ROMÂNIEI, PARTEA I, Nr. 820/6.IX.2004
Art. 2. — (1) Suma prevăzută la art. 1 se asigură din
bugetul de stat prin bugetul Ministerului Muncii, Solidarității
Sociale și Familiei, în limita creditelor bugetare și potrivit
destinației aprobate.
(2) Suma se acordă în tranșe, în funcție de
disponibilitățile bugetare și pe baza documentelor
justificative întocmite de beneficiar, avizate și prezentate de
Direcția pentru Dialog, Familie și Solidaritate Socială a

3

Județului Prahova Ministerului Muncii, Solidarității Sociale și
Familiei.
Art. 3. — Sarcina execuției bugetare și controlul
modului de utilizare a sumei alocate revin Direcției pentru
Dialog, Familie și Solidaritate Socială a Județului Prahova.
Art 4. — Respectarea legislației privind achizițiile publice
revine beneficiarului lucrărilor.

PRIM-MINISTRU

ADRIAN NĂSTASE

București, 2 septembrie 2004.
Nr. 1.383.

Contrasemnează:
p. Ministrul muncii, solidarității sociale și familiei,
Răzvan Ionuț Cirică,
secretar de stat
p. Ministrul de stat, ministrul administrației și internelor,
Toma Zaharia,
secretar de stat
Ministrul delegat pentru administrația publică,
Gheorghe Emacu
Ministrul finanțelor publice,
Mihai Nicolae Tănăsescu

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI GOSPODĂRIRII APELOR
Nr. 338 din 13 august 2004

MINISTERUL ECONOMIEI ȘI COMERȚULUI
Nr. 625 din 31 august 2004

ORDIN
pentru aprobarea Procedurii și criteriilor de autorizare pentru persoanele juridice
în vederea preluării responsabilității privind realizarea obiectivelor anuale
de valorificare și reciclare a deșeurilor de ambalaje
În temeiul prevederilor art. 14 alin. (3) din Hotărârea Guvernului nr. 349/2002 privind gestionarea ambalajelor și
deșeurilor de ambalaje, modificată și completată prin Hotărârea Guvernului nr. 899/2004,
în baza Hotărârii Guvernului nr. 408/2004 privind organizarea și funcționarea Ministerului Mediului și Gospodăririi
Apelor și a Hotărârii Guvernului nr. 738/2003 privind organizarea și funcționarea Ministerului Economiei și Comerțului, cu
modificările ulterioare,
ministrul mediului și gospodăririi apelor și ministrul de stat, ministrul economiei și comerțului, emit următorul
ordin:
Art. 1. — Se aprobă Procedura și criteriile de autorizare
pentru persoanele juridice în vederea preluării
responsabilității privind realizarea obiectivelor anuale de
valorificare și reciclare a deșeurilor de ambalaje, prevăzute
la art. 14 alin. (3) din Hotărârea Guvernului nr. 349/2002
privind gestionarea ambalajelor și deșeurilor de ambalaje,
modificată și completată prin Hotărârea Guvernului
nr. 899/2004, prezentată în anexa nr. 1.
Art. 2. — Se constituie Comisia de evaluare pentru
autorizarea persoanelor juridice menționate la art. 1, cu
următoarea componență:
— secretarul de stat pentru protecția mediului din cadrul
Ministerului Mediului și Gospodăririi Apelor — președinte;
— un reprezentant din Direcția gestiunea deșeurilor și
substanțelor chimice periculoase din cadrul Ministerului
Mediului și Gospodăririi Apelor — membru;
— un reprezentant din Direcția elaborare și
implementare politici economice de mediu din cadrul
Ministerului Mediului și Gospodăririi Apelor — membru;
Ministrul mediului și gospodăririi apelor,
Speranța Maria Ianculescu

— un reprezentant al Ministerului Economiei și
Comerțului — Comisia Națională pentru Reciclarea
Materialelor — membru;
— un reprezentant al Ministerului Administrației și
Internelor — membru;
— un reprezentant al Autorității Naționale de
Reglementare pentru Serviciile Publice de Gospodărire
Comunală — membru.
Art. 3. — Modelul cererii de acordare a licenței este
prezentat în anexa nr. 2.
Art. 4. — Conținutul licenței este prezentat în anexa nr. 3.
Art. 5. — Direcția gestiunea deșeurilor și substanțelor
chimice periculoase din cadrul Ministerului Mediului și
Gospodăririi Apelor va duce la îndeplinire prevederile
prezentului ordin.
Art. 6. — Anexele nr. 1—3 fac parte integrantă din
prezentul ordin.
Art. 7. — Prezentul ordin va fi publicat în Monitorul
Oficial al României, Partea I.
p. Ministrul de stat, ministrul economiei și comerțului,
Andrei Grigorescu,
secretar de stat

4

MONITORUL OFICIAL AL ROMÂNIEI, PARTEA I, Nr. 820/6.IX.2004
ANEXA Nr. 1

PROCEDURA ȘI CRITERIILE
de autorizare a persoanelor juridice în vederea preluării responsabilității privind realizarea obiectivelor anuale
de valorificare și reciclare a deșeurilor de ambalaje
I. Prevederi generale
1. Obiectul prezentei proceduri îl constituie stabilirea
criteriilor ce trebuie îndeplinite în vederea autorizării și
acordării licenței pentru persoanele juridice care preiau, în
baza art. 14 alin. (2) și a art. 15 alin. (2) din Hotărârea
Guvernului nr. 349/2002 privind gestionarea ambalajelor și
deșeurilor de ambalaje, modificată și completată prin Hotărârea
Guvernului nr. 899/2004, responsabilitățile privind realizarea
obiectivelor anuale de valorificare și reciclare a deșeurilor de
ambalaje, respectiv privind raportarea modului de gestionare a
ambalajelor și a deșeurilor de ambalaje.
2. Procedura de autorizare este coordonată de Ministerul
Mediului și Gospodăririi Apelor.
Criteriile și procedura de autorizare trebuie să asigure o
abordare integrată, eficientă și transparentă a gestionării
deșeurilor de ambalaje, prin promovarea, la nivel național, a
unor soluții de colectare, valorificare și reciclare eficientă din
punct de vedere al protecției mediului și viabile din punct de
vedere economic.
În acest scop autoritățile publice implicate sunt consultate
și participă la procesul de autorizare în cadrul comisiei de
evaluare constituite conform prevederilor prezentei proceduri.
II. Competențe de emitere, revizuire și anulare a licenței
3. Emiterea, revizuirea și anularea licenței se fac de către
Ministerul Mediului și Gospodăririi Apelor prin direcția de
specialitate — Direcția gestiunea deșeurilor și substanțelor
chimice periculoase.
4. Pentru emiterea, respectiv revizuirea licenței se achită
următoarele tarife:
a) tariful de autorizare, în cuantum de 75.000.000 lei;
b) tariful de revizuire a licenței, în cuantum de 20.000.000 lei.
Tarifele se achită în contul indicat de autoritatea publică
centrală pentru protecția mediului.
5. Tariful de autorizare se percepe pentru analiza
documentației depuse, evaluarea planului de operare propus,
emiterea licenței, monitorizarea activității. Tariful se achită
integral și dă dreptul de a solicita Ministerului Mediului și
Gospodăririi Apelor consultații de specialitate pentru
definitivarea dosarului de autorizare.
III. Depunerea solicitării și evaluarea acesteia
6. Dosarul de autorizare trebuie să cuprindă următoarele
documente:
a) cerere-tip — conform anexei nr. 2;
b) statutul sau, după caz, actul constitutiv al persoanei
juridice (copie);
c) certificat de înregistrare la Oficiul Național al Registrului
Comerțului (copie);
d) certificat constatator eliberat de Oficiul Național al
Registrului Comerțului (original);
e) dovada achitării tarifului de autorizare;
f) planul de operare pentru anul în curs și anul următor,
cu precizarea tipurilor de ambalaje, a materialelor de ambalare
ce urmează a fi gestionate și a provenienței deșeurilor de
ambalaje — din circuitele industriale și comerciale, din
deșeurile menajere colectate direct de la populație;
g) argumentația de susținere a realizării planului de
operare, în concordanță cu obiectivele Strategiei naționale
pentru gestionarea deșeurilor și ale Planului național pentru
gestionarea deșeurilor;
h) contractele-tip ce urmează a fi folosite în relație cu toți
partenerii;

i) tarifele ce urmează a fi percepute agenților economici
responsabili pentru introducerea pe piață a produselor
ambalate și sumele ce urmează a fi plătite colectorilor/
valorificatorilor autorizați, pe tip de material, și prezentarea, în
detaliu, a modului de calcul al acestora;
j) prezentarea modului de utilizare a eventualului profit
rezultat din activitate;
k) prezentarea sistemului de evidență — baza de date —
ce urmează a fi folosit;
l) copii ale acordurilor, precontractelor/contractelor de
preluare a responsabilității, copii ale acordurilor precontractelor/
contractelor încheiate cu societăți comerciale autorizate pentru
colectarea și/sau valorificarea deșeurilor de ambalaje, alte
dovezi privind capacitatea tehnico-financiară (garanții etc.).
7. Dosarul de autorizare, însoțit de o copie electronică a
acestuia, se depune la sediul autorității publice centrale pentru
protecția mediului.
IV. Criterii de autorizare
8. Persoana juridică ce solicită autorizarea în baza
prevederilor Hotărârii Guvernului nr. 349/2002, modificată și
completată prin Hotărârea Guvernului nr. 899/2004, trebuie să
îndeplinească următoarele criterii:
a) să aibă ca scop preluarea responsabilităților ce revin
agenților economici privind realizarea obiectivelor anuale de
valorificare și reciclare a deșeurilor de ambalaje, respectiv
privind raportarea modului de gestionare a ambalajelor și a
deșeurilor de ambalaje. Persoana juridică poate desfășura
suplimentar numai activități privind sprijinirea valorificării și
reciclării deșeurilor de ambalaje, derularea de programe
educaționale și de informare/conștientizare, precum și
realizarea de studii privind activitatea de colectare și
valorificare a deșeurilor de ambalaje;
b) să promoveze soluții de colectare și valorificare la nivel
național pentru a asigura crearea unui sistem integrat, eficient
și transparent de gestionare a deșeurilor de ambalaje;
c) să fie deschisă față de noi asociați;
d) să fie deschisă față de noi parteneri contractuali;
e) să acționeze fără discriminare față de tipurile de deșeuri
de ambalaje și de cantitățile propuse spre contractare de către
oricare agent economic responsabil;
f) să reinvestească integral eventualul profit pentru
dezvoltarea sistemului de gestionare a ambalajelor și
deșeurilor de ambalaje.
9. Persoana juridică ce a obținut licența de operare are
obligația:
a) să preia responsabilitatea pentru toate tipurile de
materiale prevăzute în Hotărârea Guvernului nr. 349/2002,
modificată și completată prin Hotărârea Guvernului
nr. 899/2004;
b) să gestioneze deșeurile de ambalaje în corelație cu
cantitățile și cu tipurile de ambalaje și de materiale de
ambalare contractate;
c) să încheie contracte cu toți agenții economici
responsabili pentru introducerea pe piață a produselor
ambalate sau, după caz, a ambalajelor, care acceptă condițiile
contractuale impuse în contractul-cadru și nivelul tarifelor
practicate;
d) să primească în rândul asociaților, în condițiile legii, toți
agenții prevăzuți la lit. c), care solicită acest lucru;
e) să preia deșeuri de ambalaje de la toți colectorii de
deșeuri municipale care acceptă tariful și asigură calitatea
minimă stabilită, în limita obiectivelor anuale;

MONITORUL OFICIAL AL ROMÂNIEI, PARTEA I, Nr. 820/6.IX.2004
f) să acționeze fără discriminare între agenții economici
simpli contractanți și agenții economici asociați;
g) să respecte tarifele cuprinse în documentația de
autorizare;
h) să notifice Comisiei de evaluare orice creștere de tarif,
înainte cu cel puțin 30 de zile de la data aplicării acesteia;
i) să nu folosească eventualul profit pentru plata de
dividende și să respecte modul de utilizare a acestuia, așa
cum s-a obligat prin documentele prezentate la autorizare;
j) să transmită autorității publice centrale pentru protecția
mediului raportul de activitate, complet, în termen de 30 de
zile de la încheierea perioadei de raportare, impusă prin
licența de operare. Raportul trebuie să cuprindă următoarele
informații detaliate: persoanele juridice cu care s-au încheiat
contracte
(agenții
economici
care
au
transferat
responsabilitatea, colectori, valorificatori, autorități ale
administrației publice locale implicate), cantitățile de ambalaje
introduse pe piață și cantitățile de deșeuri de ambalaje
contractate, cantitățile de deșeuri de ambalaje gestionate,
prezentarea activității derulate (atât din punct de vedere
tehnic, cât și organizatoric), cuantumul și modul de utilizare a
eventualului profit, precum și orice alte informații relevante
pentru evaluarea activității;
k) să informeze în scris autoritatea publică centrală pentru
protecția mediului asupra oricărei schimbări semnificative a
datelor care au stat la baza eliberării licenței.
V. Etapa de evaluare a solicitării
10. Analiza preliminară a solicitării este efectuată, în
termen de 10 zile de la depunere, în cadrul Direcției
gestiunea deșeurilor și substanțelor chimice periculoase, care
transmite documentația depusă către Comisia de evaluare,
dacă aceasta este completă și dacă răspunde tuturor criteriilor
de autorizare.
11. Evaluarea finală a solicitării și a documentației depuse
se face de către Comisia de evaluare, convocată în acest
scop la sediul autorității publice centrale pentru protecția
mediului.
12. În termen de 10 zile de la primirea solicitării, Comisia
de evaluare evaluează solicitarea, verifică dacă criteriile de
autorizare sunt îndeplinite, întocmește raportul de evaluare pe
care îl transmite împreună cu dosarul de autorizare Direcției
gestiunea deșeurilor și substanțelor chimice periculoase din
cadrul Ministerului Mediului și Gospodăririi Apelor, care
comunică, în scris, solicitantului concluziile. Respingerea
solicitării se motivează.

5

13. În cazuri justificate, atât Comisia de evaluare, cât și
Direcția gestiunea deșeurilor și substanțelor chimice
periculoase pot solicita documente sau informații suplimentare
sau pot recomanda amendamente la documentația depusă, în
vederea conformării cu cerințele stabilite prin prezenta
procedură.
14. În cazul îndeplinirii tuturor condițiilor de autorizare, se
emite licența de operare în maximum 10 zile de la înaintarea
raportului de evaluare.
15. Solicitantul poate ataca decizia de respingere a
autorizării, potrivit Legii contenciosului administrativ
nr. 29/1990, cu modificările ulterioare.
VI. Valabilitatea licenței. Revizuirea și anularea licenței
16. Licența de operare se emite pentru o perioadă de 2 ani.
Licența de operare își pierde valabilitatea dacă activitatea
solicitantului nu începe în maximum 3 luni de la data emiterii.
17. Reautorizarea se face în baza procedurii stabilite
pentru autorizare, pentru care se percepe tariful de autorizare.
În cazul reautorizării, licența de operare se emite pentru
perioade de 5 ani.
18. Licența de operare se revizuiește în cazul în care
evaluările periodice ale activității impun acest lucru sau dacă
apar elemente noi, necunoscute la data emiterii.
19. Ministerul Mediului și Gospodăririi Apelor, prin Direcția
gestiunea deșeurilor și substanțelor chimice periculoase,
stabilește necesitatea revizuirii licenței. Revizuirea licenței
urmează procedura stabilită pentru autorizare, cu perceperea
tarifului stabilit prin prezenta procedură.
20. Licența de operare se anulează în cazul nerespectării
obligațiilor prevăzute la pct. 9, în cazul nerespectării
prevederilor legale privind gestiunea deșeurilor și a deșeurilor
de ambalaje ori al neatingerii obiectivelor de valorificare și
reciclare anuale în mod repetat (2 ani).
21. Persoana juridică căreia i s-a anulat licența de operare
este obligată ca în decurs de 30 de zile să comunice în scris
acest lucru tuturor partenerilor și să transfere, cu acordul scris al
acestora, toate contractele încheiate în baza transferului de
responsabilitate către o persoană juridică autorizată în acest scop.
22. În cazul în care agentul economic contractant nu este
de acord cu transferul către persoana juridică autorizată
propusă pentru preluarea contractelor sau dacă o astfel de
persoană juridică nu este disponibilă, contractul se consideră
denunțat.
23. Dispoziția de anulare a autorizării este executorie.
ANEXA Nr. 2

Antet solicitant
Nr. ..................../........................
CERERE
de acordare a licenței
Subscrisa, .................................., cu sediul social în ........................., str. .................... nr. ....., bl. ..., ap. .....,
județul/sectorul .................., înregistrată la oficiul registrului comerțului sub nr. ...................., cod unic de înregistrare nr.
........./.................., cont bancar nr. ................, deschis la .................., sucursala ..............., telefon ................., fax
........................, e-mail ..........................., reprezentată prin ............................, în calitate de .........................., solicită
acordarea licenței în vederea preluării responsabilității de valorificare și reciclare a deșeurilor de ambalaje, conform
prevederilor Hotărârii Guvernului nr. 349/2002 privind gestionarea ambalajelor și deșeurilor de ambalaje, modificată și
completată prin Hotărârea Guvernului nr. 899/2004, în vederea atingerii obiectivelor anuale de valorificare și reciclare a
deșeurilor de ambalaje stabilite prin actele normative.
Anexăm documentele specifice prevăzute în Ordinul ministrului mediului și gospodăririi apelor și al ministrului de
stat, ministrul economiei și comerțului nr. 338/625/2004.
Ne asumăm răspunderea, potrivit legii penale, că documentele prezentate în copie sunt conforme cu originalul.
Data .......................
Persoana autorizată,
..............................................
(semnătura și ștampila)

6

MONITORUL OFICIAL AL ROMÂNIEI, PARTEA I, Nr. 820/6.IX.2004
ANEXA Nr. 3

CONȚINUTUL LICENȚEI
(model)
MINISTERUL MEDIULUI ȘI GOSPODĂRIRII APELOR
DIRECȚIA GENERALĂ PENTRU PROTECȚIA MEDIULUI,
GESTIUNEA DEȘEURILOR ȘI SUBSTANȚELOR CHIMICE PERICULOASE

Direcția gestiunea deșeurilor și substanțelor chimice periculoase
Se aprobă,
Secretar de stat
LICENȚA DE OPERARE

Nr. ............... din ..................
Ca urmare a cererii adresate de .............................................,
cu sediul în localitatea ................., str. ......................... nr. ......., județul ....................., sectorul ............., înregistrată
la numărul .............. din ...........,
în urma analizării documentelor transmise și a verificării, în baza Hotărârii Guvernului nr. 408/2004 privind
organizarea și funcționarea Ministerului Mediului și Gospodăririi Apelor și a Hotărârii Guvernului nr. 349/2002 privind
gestionarea ambalajelor și deșeurilor de ambalaje, modificată și completată prin Hotărârea Guvernului nr. 899/2004, se
emite:
LICENȚA DE OPERARE

pentru ................................................................................................................................................................................
din localitatea ................................................., sectorul/județul ........................... str. ............................. nr. .........,
care prevede autorizarea desfășurării activității,
în scopul preluării, conform prevederilor Hotărârii Guvernului nr. 349/2002, modificată și completată prin
Hotărârea Guvernului nr. 899/2004, a responsabilității privind realizarea obiectivelor anuale de valorificare și reciclare a
deșeurilor de ambalaje, respectiv privind raportarea modului de gestionare a ambalajelor și a deșeurilor de ambalaje în
următoarele condiții: ............................................................................................................................................................................
...................................................................................................................................................................................................... .
.................................................................................................................................. (se vor înscrie în licența de operare
perioada de raportare, modul de utilizare a eventualului profit obținut, datele relevante din planul de operare propus și se
vor atașa în anexa la licența de operare modelele contractelor-tip ce urmează a fi folosite în relație cu toți partenerii).
Documentația care a stat la baza emiterii licenței conține: (statutul societății, certificatul de înregistrare la Oficiul
Național al Registrului Comerțului, certificatul de înregistrare fiscală etc.).
Prezenta licență de operare este valabilă ............... ani de la data eliberării ........... până la
...................................................................... .
Nerespectarea condițiilor licenței atrage anularea acesteia și obligativitatea ca în decurs de 30 de zile
calendaristice să transfere, cu acordul scris al clienților, toate contractele încheiate în baza transferului de responsabilitate,
către o persoană juridică autorizată în acest scop.
Director,
.................................
Întocmit,
..............................
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind stabilirea caracteristicilor pentru calitatea-tip a sfeclei de zahăr rezultate din producția
anului 2005, recepționată de societățile comerciale pentru industrializarea acesteia
Văzând Referatul de aprobare nr. 94.266 din 26 august 2004 al Direcției generale de reglementare și
implementare cu privire la necesitatea stabilirii calității-tip pentru sfecla de zahăr, recolta anului 2005, în funcție de
conținutul de zahăr al acesteia,
având în vedere Reglementarea CEE nr. 1.260/2001 (cap. 1 art. 3 și anexa nr. II) referitoare la organizarea
comună a piețelor în sectorul zahărului, precum și concluziile studiului privind baremul minim al conținutului de zahăr
biologic pentru determinarea valorii sfeclei de zahăr, recepționată în scopul transformării,
în temeiul Hotărârii Guvernului nr. 409/2004 privind organizarea și funcționarea Ministerului Agriculturii, Pădurilor și
Dezvoltării Rurale,
ministrul agriculturii, pădurilor și dezvoltării rurale emite următorul ordin:
Art. 1. — Se aprobă următoarele caracteristici pentru
calitatea-tip a sfeclei de zahăr rezultate din producția anului
2005:

a) să fie sănătoasă și de calitate comercială;
b) să aibă un conținut de zahăr de 15% în punctul de
recepție.

MONITORUL OFICIAL AL ROMÂNIEI, PARTEA I, Nr. 820/6.IX.2004
Art. 2. — Recepția și plata sfeclei de zahăr din recolta
anului 2005 se realizează în funcție de conținutul de zahăr,
pornindu-se de la calitatea-tip.
Art. 3. — Ministerul Agriculturii, Pădurilor și Dezvoltării
Rurale, prin Direcția generală de reglementare și
implementare și direcțiile pentru agricultură și dezvoltare

7

rurală județene, respectiv a municipiului București, vor
urmări și vor controla modul de aplicare a prevederilor
prezentului ordin.
Art. 4. — Prezentul ordin va fi publicat în Monitorul
Oficial al României, Partea I.

Ministrul agriculturii, pădurilor și dezvoltării rurale,
Petre Daea
București, 26 august 2004.
Nr. 627.
MINISTERUL FINANȚELOR PUBLICE

ORDIN
pentru modificarea și completarea Metodologiei privind scutirea de la obligația
garantării datoriei vamale, aprobată prin Ordinul ministrului finanțelor nr. 977/2000,
cu modificările și completările ulterioare
În baza prevederilor art. 151 alin. (3) din Legea nr. 141/1997 privind Codul vamal al României și ale art. 10
alin. (6) din Hotărârea Guvernului nr. 1.574/2003 privind organizarea și funcționarea Ministerului Finanțelor Publice și a
Agenției Naționale de Administrare Fiscală, cu modificările și completările ulterioare,
ministrul finanțelor publice emite următorul ordin:
Art. I. — Metodologia privind scutirea de la obligația
garantării datoriei vamale, aprobată prin Ordinul ministrului
finanțelor nr. 977/2000, publicat în Monitorul Oficial al
României, Partea I, nr. 375 din 11 august 2000, cu
modificările și completările ulterioare, se modifică și se
completează după cum urmează:
1. La articolul 1, după litera j) se introduce litera k) cu
următorul cuprins:
îk) mărfurile plasate în regimul vamal de admitere
temporară cu exonerare parțială de taxe vamale, de tipul
utilajelor și echipamentelor utilizate pentru realizarea,
dezvoltarea și modernizarea rețelei de transport de interes
național și european, potrivit legii.“

2. Alineatul 1 al articolului 2 va avea următorul cuprins:
îPentru bunurile prevăzute la art. 1 lit. a), d), e), f)—h),
j) și k), cererea de scutire de la obligația garantării datoriei
vamale, al cărei model este prezentat în anexa nr. 1, se
depune de către titularul operațiunii la Autoritatea Națională
a Vămilor.“
Art. II. — Autoritatea Națională a Vămilor, precum și
unitățile sale subordonate vor lua măsuri pentru îndeplinirea
dispozițiilor prezentului ordin.
Art. III. — Prezentul ordin se publică în Monitorul Oficial
al României, Partea I, și intră în vigoare la 3 zile de la
publicare.

Ministrul finanțelor publice,
Mihai Nicolae Tănăsescu
București, 31 august 2004.
Nr. 1.289.
MINISTERUL EDUCAȚIEI ȘI CERCETĂRII

ORDIN
privind aprobarea Regulamentului de organizare și desfășurare a concursurilor
pentru ocuparea posturilor de lectori români în străinătate
În conformitate cu prevederile Hotărârii Guvernului nr. 34/1999 privind înființarea Institutului Limbii Române,
în temeiul Hotărârii Guvernului nr. 410/2004 privind organizarea și funcționarea Ministerului Educației și Cercetării,
ministrul educației și cercetării emite prezentul ordin.
Art. 1. — Se aprobă Regulamentul de organizare și
desfășurare a concursurilor pentru ocuparea posturilor de
lectori români în străinătate, cuprins în anexa care face
parte integrantă din prezentul ordin.

Art. 2. — Pe data intrării în vigoare a prezentului ordin
se abrogă orice prevedere contrară.
Art. 3. — Institutul Limbii Române asigură ducerea la
îndeplinire a prevederilor prezentului ordin.
Art. 4. — Prezentul ordin se publică în Monitorul Oficial
al României, Partea I.

Ministrul educației și cercetării,
Alexandru Athanasiu
București, 24 august 2004.
Nr. 4.547.

8

MONITORUL OFICIAL AL ROMÂNIEI, PARTEA I, Nr. 820/6.IX.2004
ANEXĂ

REGULAMENT
de organizare și desfășurare a concursurilor pentru ocuparea posturilor de lectori români în străinătate
Art. 1. — (1) În interesul promovării cunoașterii limbii
române, Institutul Limbii Române organizează concursuri
pentru ocuparea posturilor de lectori români în străinătate.
(2) Pentru fiecare post vacant de lector român în
străinătate se organizează un concurs distinct.
Art. 2. — (1) Institutul Limbii Române ia măsuri de
informare a persoanelor interesate de concurs, prin:
a) publicarea anunțului pentru concurs în presa de mare
tiraj, pe site-ul Ministerului Educației și Cercetării, pe site-ul
Institutului Limbii Române;
b) transmiterea unei circulare adresate tuturor
universităților acreditate din țară.
(2) Anunțul pentru concurs și circulara adresată
universităților cuprind, după caz, și cerințele anunțate de
universitatea parteneră legate de ocuparea postului și de
activitatea specifică.
Art. 3. — La concursul pentru ocuparea posturilor de
lectori români în străinătate pot participa numai cadre
didactice titulare ale unei universități acreditate.
Art. 4. — Pentru evaluarea candidaților participanți la
concursul pentru ocuparea posturilor de lectori de limba
română în străinătate, se înființează o comisie a cărei
componență nominală este stabilită prin ordin al ministrului
educației și cercetării.
Art. 5. — Comisia de evaluare a candidaților la
concursul pentru ocuparea posturilor de lectori de limba
română în străinătate, denumită în continuare comisia, este
alcătuită din 7 membri cu drept de vot egal:
a) directorul Institutului Limbii Române — președinte;
b) directorul general al Direcției generale învățământ
superior și directorul general al Direcției generale pentru
integrare europeană și relații internaționale din cadrul
Ministerului Educației și Cercetării;
c) un reprezentant al Academiei Române;
d) 2 profesori universitari de specialitate;
e) un reprezentant al Ministerului Afacerilor Externe.
Art. 6. — Comisia analizează dosarele candidaților și
selectează trei candidați ținând cont de următoarele cerințe
care trebuie îndeplinite:
a) calificarea universitară în limba și literatura română,
specialitatea principală;
b) experiența didactică în predarea limbii române pentru
străini;

c) diploma de masterat, calitatea de doctorand sau titlul
de doctor;
d) cunoașterea limbii țării respective sau a unei limbi de
circulație internațională (la cererea și cu specificarea
partenerului străin);
e) activitate didactică și științifică;
f) trei recomandări de la universitatea în care își
desfășoară activitatea candidatul;
g) aprobarea senatului universității, cu mențiunea
rezervării postului pe întreaga durată a desfășurării
activității în străinătate;
h) propunerea de proiect de activitate.
Art. 7. — Institutul Limbii Române anunță, în scris,
rezultatul concursului pentru fiecare candidat și comunică,
în scris, opțiunea partenerului străin fiecărui candidat al
cărui dosar a fost selecționat de comisie în primele trei.
Art. 8. — Contestațiile la rezultatul concursului pot fi
depuse la sediul Institutului Limbii Române, în termen de
maximum 10 zile de la anunțarea rezultatului de către
Institutul Limbii Române, care este obligat să comunice
contestatorului răspunsul definitiv în termenul prevăzut de
art. 5 din Legea nr. 29/1990.
Art. 9. — Contestațiile la rezultatul concursului sunt
soluționate de o comisie, formată din profesori universitari
și un reprezentant al Ministerului Afacerilor Externe, a cărei
componență nominală este stabilită prin ordin al ministrului
educației și cercetării.
Art. 10. — Institutul Limbii Române aduce la cunoștință
candidaților, în scris, prevederile legislației interne
referitoare la asigurările sociale și de sănătate și asigură
respectarea prevederilor art. 18 din Codul muncii.
Art. 11. — (1) Mandatul lectorilor români angajați în
străinătate este de 3 ani; după 3 ani, la cererea
partenerului străin, perioada poate fi extinsă la alți 3 ani,
cu condiția respectării prevederilor art. 6 lit. g).
(2) Limita unui mandat, incluzând perioada de
prelungire, pentru lectorii de limba română în străinătate
este de maximum 6 ani.
Art. 12. — La încetarea mandatului lectorii de limba
română în străinătate sunt obligați să se prezinte în țară la
posturile care le-au fost păstrate pe perioada petrecută în
străinătate.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 820/6.IX.2004 conține 8 pagini.

Prețul de vânzare 8.500 lei

ISSN 1453—4495

