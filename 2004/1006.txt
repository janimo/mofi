PARTEA

Anul 172 (XVI) — Nr. 1.006

I

Luni, 1 noiembrie 2004

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 362 din 23 septembrie 2004 referitoare la
excepția de neconstituționalitate a dispozițiilor
art. 1 și art. 7 din Legea nr. 85/1992 privind
vânzarea de locuințe și spații cu altă destinație
construite din fondurile statului și din fondurile
unităților economice sau bugetare de stat ............
Decizia nr. 365 din 28 septembrie 2004 referitoare la
excepția de neconstituționalitate a dispozițiilor
art. 9 alin. (2) lit. h) din Legea nr. 345/2002
privind taxa pe valoarea adăugată ........................
HOTĂRÂRI ALE GUVERNULUI ROMÂNIEI
1.793. — Hotărâre privind alocarea unor sume din
Fondul de rezervă bugetară la dispoziția
Guvernului, prevăzut în bugetul de stat pe
anul 2004, pentru finanțarea unor obiective de
investiții .....................................................................

DECIZII

4–6

6–16

ALE

CURȚII

1–4

CONSTITUȚIONALE

CURTEA CONSTITUȚIONALĂ

D E C I Z I A Nr. 362
din 23 septembrie 2004

referitoare la excepția de neconstituționalitate a dispozițiilor art. 1 și art. 7 din Legea nr. 85/1992
privind vânzarea de locuințe și spații cu altă destinație construite din fondurile statului
și din fondurile unităților economice sau bugetare de stat
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Ioan Tiucă
Irina Loredana Lăpădat

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 1 și art. 7 din Legea nr. 85/1992 privind
vânzarea de locuințe și spații cu altă destinație construite
din fondurile statului și din fondurile unităților economice
sau bugetare de stat, republicată, excepție ridicată de
Societatea Comercială îAvicola“ — S.A. din Iași în Dosarul
nr. 10.122/2003 al Tribunalului Iași.
La apelul nominal se constată lipsa părților, față de care
procedura de citare a fost legal îndeplinită.
Reprezentantul Ministerului Public pune concluzii de
respingere a excepției ca fiind neîntemeiată. În acest sens

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.006/1.XI.2004

arată că dispozițiile legale criticate sunt în conformitate cu
prevederile din Constituție invocate ca fiind încălcate.
C U R T E A,

având în vedere actele și lucrările dosarului, constată
următoarele:
Prin Încheierea din 22 martie 2004, pronunțată în
Dosarul nr. 10.122/2003, Tribunalul Iași a sesizat Curtea
Constituțională cu excepția de neconstituționalitate a
prevederilor art. 1 și art. 7 din Legea nr. 85/1992 privind
vânzarea de locuințe și spații cu altă destinație construite
din fondurile statului și din fondurile unităților economice
sau bugetare de stat, republicată, excepție ridicată de
Societatea Comercială îAvicola“ — S.A. din Iași.
În motivarea excepției de neconstituționalitate autorul
acesteia susține că prevederile legale criticate încalcă
dispozițiile art. 41 alin. (1), art. 44 alin. (2) teza întâi,
art. 45, 53 și ale art. 135 alin. (1) din Constituție,
republicată, precum și prevederile art. 1 din Primul protocol
adițional la Convenția pentru apărarea drepturilor omului și
a libertăților fundamentale, prin raportare la art. 20 din
Constituție, republicată. În esență, se susține că legiuitorul
a prevăzut garantarea și ocrotirea proprietății private,
indiferent de titular, așa încât măsurile de protecție socială
nu pot prevala asupra acestui principiu constituțional. Se
arată că prin atribuirea locuințelor construite din fondurile
statului chiriașilor, fără a se ține seama de cererea și
oferta de pe piață, se încalcă prevederile art. 135 alin. (1)
din Constituție, republicată. De asemenea, se aduce
atingere dreptului de proprietate privată prin aceea că
restrângerea exercițiului dreptului nu se încadrează în nici
una dintre situațiile prevăzute de art. 53 alin. (1) din
Constituție, republicată. Mai mult, se consideră că legea
criticată este aplicată discriminatoriu, fiind favorizate
anumite persoane fizice la dobândirea locuințelor construite
din fondurile statului. Se invocă și încălcarea prevederilor
art. 41 alin. (1) din Constituție, republicată, deoarece îeste
afectată însăși activitatea de producție, dat fiind că salariații
unității sunt împiedicați să locuiască în apartamentele
construite din fondurile unității“.
Tribunalul Iași consideră excepția de neconstituționalitate
ca fiind neîntemeiată, invocând jurisprudența Curții
Constituționale în materie.
Potrivit art. 24 alin. (1) din Legea nr. 47/1992,
republicată, modificată și completată prin Legea
nr. 232/2004, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
nu este întemeiată, invocând în acest sens jurisprudența în
materie a Curții Constituționale. Se mai arată că art. 45
din Constituție, republicată, nu este incident în cauză.
Avocatul Poporului apreciază că dispozițiile legale
criticate nu încalcă textele constituționale menționate,
invocând în acest sens jurisprudența Curții Constituționale.
În ceea ce privește raportarea criticii de neconstituționalitate
la dispozițiile art. 1 din Primul protocol adițional la
Convenția pentru apărarea drepturilor omului și a libertăților
fundamentale, corelat cu art. 20 din Constituție, republicată,
precizează că, potrivit acestui text, dispozițiile constituționale
referitoare la drepturile și libertățile cetățenilor vor fi
interpretate în concordanță cu Declarația Universală a
Drepturilor Omului și cu celelalte instrumente juridice
internaționale la care România este parte, iar nu cu
dispozițiile din legea internă. Se consideră că dispozițiile

art. 45 din Constituție, republicată, nu au incidență în
cauză.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, republicată, reține
următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, republicată, ale art. 1 alin. (1), art. 2, 3, 10 și
29 din Legea nr. 47/1992, republicată, să soluționeze
excepția de neconstituționalitate ridicată.
Obiectul excepției de neconstituționalitate îl constituie
prevederile art. 1 și art. 7 din Legea nr. 85/1992 privind
vânzarea de locuințe și spații cu altă destinație construite
din fondurile statului și din fondurile unităților economice
sau bugetare de stat, republicată în Monitorul Oficial al
României, Partea I, nr. 264 din 15 iulie 1998.
Prevederile legale criticate au următorul conținut:
— Art. 1: îLocuințele construite din fondurile statului pot fi
cumpărate de titularii contractelor de închiriere, cu plata
integrală sau în rate a prețului, în condițiile Decretului-lege
nr. 61/1990 privind vânzarea de locuințe construite din
fondurile statului către populație și ale prezentei legi.
Sunt exceptate de la prevederile alin. 1 locuințele care
depășesc suprafețele maxime prevăzute în actele normative în
baza cărora s-au executat locuințele din fondurile statului și din
fondurile unităților economice și bugetare de stat, precum și
cele care prezintă, la data vânzării, finisaje superioare,
echivalente unor lucrări de artă sau ornamentale deosebite,
sau care beneficiază de dotări speciale, cum ar fi: piscină,
saună, seră, cramă, bar-vinotecă, cameră frigorifică sau altele
asemenea.
De asemenea, sunt exceptate locuințele de protocol care
au servit sau servesc demnitarilor sau altor persoane alese sau
numite în funcții drept locuințe pe durata exercitării funcției,
chiar dacă acestea sunt scoase ulterior din evidența locuințelor
de protocol.“;
— Art. 7: îLocuințele construite din fondurile unităților
economice sau bugetare de stat, până la data intrării în vigoare
a prezentei legi, altele decât locuințele de intervenție, vor fi
vândute titularilor contractelor de închiriere, la cererea
acestora, cu plata integrală sau în rate a prețului, în condițiile
Decretului-lege nr. 61/1990 și ale prezentei legi.
De asemenea, vor fi vândute la cerere, în condițiile
prevederilor alin. 1 și cu respectarea dispozițiilor art. 1 alin. 3,
titularilor de contracte de închiriere și locuințele care înainte de
6 martie 1945 au aparținut regiilor autonome, instituțiilor și
societăților cu capital de stat, mixt sau privat, care și-au încetat
existența după această dată sau, după caz, au devenit, prin
reorganizare, unități economice sau bugetare de stat.
Locuințele care înainte de 6 martie 1945 au aparținut
societăților cu capital privat sau mixt vor fi vândute în condițiile
de evaluare, de achitare integrală sau în rate a prețului și de
exceptare de la vânzare, prevăzute în Legea nr. 112/1995.
Evaluarea și vânzarea locuințelor prevăzute la alin. 1 și 2 și
la art. 1 alin. 1, pentru care nu s-au încheiat contracte de
vânzare-cumpărare până la data intrării în vigoare a prezentei
legi, se vor face în condițiile Decretului-lege nr. 61/1990 și ale
prezentei legi, completate cu prevederile referitoare la
coeficienții de uzură din Decretul nr. 93/1977, la un preț indexat

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.006/1.XI.2004
în funcție de creșterea salariului minim brut pe țară la data
cumpărării, față de cel existent la data intrării în vigoare a Legii
nr. 85/1992.
Art. 1 alin. 2 se aplică în mod corespunzător.
Beneficiază de prevederile alin. 1 și chiriașii care nu sunt
angajații unităților proprietare.
Locuințele de intervenție, în sensul prezentei legi, sunt cele
destinate cazării personalului unităților economice sau
bugetare care, prin contractul de muncă, îndeplinește activități
sau funcții ce necesită prezența, permanentă sau în caz de
urgență, în cadrul unităților. Aceste locuințe nu se vând.
Unitățile economice sau bugetare pot să dețină și să
construiască din fonduri proprii locuințe de serviciu, destinate
închirierii salariaților acestora, cu contract de închiriere
accesoriu la contractul de muncă. Modul de administrare și
eventuala înstrăinare a acestor locuințe se vor stabili de
consiliile de administrație, respectiv de conducerile unităților.
Locuințele de serviciu din mediul rural, destinate
personalului medical, didactic, altor specialiști sau personalului
Ministerului de Interne, nu se vând.“
În opinia autorului excepției de neconstituționalitate
aceste dispoziții legale contravin prevederilor cuprinse în
art. 41 alin. (1), art. 44 alin. (2) teza întâi, art. 45, art. 53
și ale art. 135 alin. (1) din Constituție, republicată, precum
și prevederilor art. 1 din Primul protocol adițional la
Convenția pentru apărarea drepturilor omului și a libertăților
fundamentale, prin raportare la art. 20 din Constituție,
republicată, prevederi care au următorul conținut:
— Art. 41 alin. (1): îDreptul la muncă nu poate fi îngrădit.
Alegerea profesiei, a meseriei sau a ocupației, precum și a
locului de muncă este liberă.“;
— Art. 44 alin. (2) teza întâi: îProprietatea privată
este garantată și ocrotită în mod egal de lege, indiferent de
titular. (...)“;
— Art. 45: îAccesul liber al persoanei la o activitate
economică, libera inițiativă și exercitarea acestora în condițiile
legii sunt garantate.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“;
— Art. 135 alin. (1): îEconomia României este economie
de piață, bazată pe liberă inițiativă și concurență.“;
— Art. 1 din Primul protocol adițional la Convenția pentru
apărarea drepturilor omului și a libertăților fundamentale:
îOrice persoană fizică sau juridică are dreptul la
respectarea bunurilor sale. Nimeni nu poate fi lipsit de
proprietatea sa decât pentru cauză de utilitate publică și în
condițiile prevăzute de lege și de principiile generale ale
dreptului internațional.
Dispozițiile precedente nu aduc atingere dreptului statelor
de a adopta legile pe care le consideră necesare pentru a
reglementa folosința bunurilor conform interesului general sau
pentru a asigura plata impozitelor ori a altor contribuții, sau a
amenzilor.“
Examinând excepția de neconstituționalitate ridicată,
Curtea constată că dispozițiile art. 7 din Legea nr. 85/1992
privind vânzarea de locuințe și spații cu altă destinație
construite din fondurile statului și din fondurile unităților

3

economice sau bugetare de stat, republicată, au mai făcut
obiectul controlului de constituționalitate prin raportare la
aceleași dispoziții constituționale ca și în cauza de față și
cu o motivare identică. Astfel, prin Decizia nr. 252 din
15 iunie 2004, publicată în Monitorul Oficial al României,
Partea I, nr. 713 din 6 august 2004, Curtea Constituțională
s-a pronunțat în sensul respingerii excepției de
neconstituționalitate. În legătură cu invocarea încălcării
art. 44 din Constituție, republicată, precum și a art. 1 din
Primul protocol adițional la Convenția pentru apărarea
drepturilor omului și a libertăților fundamentale, Curtea a
reținut prin această decizie că, îdeși în proprietatea
societăților comerciale sau a regiilor autonome au intrat și
locuințele construite din fondurile proprii, legiferarea, ulterior
adoptării Constituției, a posibilității ca fiecare chiriaș al unei
asemenea locuințe să devină proprietar nu poate fi privită
decât ca o limitare legală a dreptului de proprietate al
persoanelor juridice respective. Însă prin dispozițiile legale
criticate se consacră o normă de justiție socială, chiriașii
având posibilitatea să cumpere locuințele la construirea
cărora au contribuit direct sau indirect în vechiul sistem
statal-juridic. Ca atare, aceste dispoziții sunt conforme
literei și spiritului art. 44 din Constituție, republicată,
precum și în deplină concordanță cu dispozițiile cuprinse în
art. 1 din Primul protocol adițional la Convenția pentru
apărarea drepturilor omului și a libertăților fundamentale“.
Prin decizia menționată mai sus, examinând textul de
lege criticat prin raportare la dispozițiile art. 53 din
Constituție, republicată, s-a reținut că art. 7 din Legea
nr. 85/1992, republicată, instituie o limitare legală a
dreptului de proprietate al persoanelor juridice respective,
dar această limitare este justificată din punct de vedere
social și moral, întrucât chiriașii au contribuit la construirea
acestor locuințe. Ca atare, dispozițiile legale criticate nu
sunt contrare dispozițiilor art. 135 alin. (1) din Constituție,
republicată, ci sunt în deplină concordanță cu obligația
constituțională a statului de a asigura îcrearea condițiilor
necesare pentru creșterea calității vieții“, prevăzută prin
art. 135 alin. (2) lit. f) din Constituție, republicată.
În ceea ce privește încălcarea dispozițiilor art. 41 alin. (1)
din Constituție, republicată, referitoare la dreptul la muncă,
la libertatea alegerii profesiei, a meseriei sau a ocupației,
precum și a locului de muncă, prin aceeași decizie Curtea
a statuat că vânzarea către titularii contractelor de
închiriere, indiferent de împrejurarea că aceștia sunt sau
nu angajații unităților proprietare, a locuințelor construite din
fondurile unităților economice sau bugetare de stat nu este
de natură a aduce nici o îngrădire dreptului la muncă.
Considerentele cuprinse în această decizie își păstrează
valabilitatea și în cauza de față, întrucât nu au intervenit
elemente noi de natură să determine reconsiderarea
jurisprudenței Curții Constituționale.
În plus, în cauza de față sunt criticate ca fiind
neconstituționale, prin raportare la aceleași dispoziții
constituționale, și prevederile art. 1 din Legea nr. 85/1992,
republicată, care se referă la vânzarea locuințelor construite
din fondurile statului către titularii contractelor de închiriere
a acestor locuințe. Pentru considerentele arătate mai sus,
Curtea urmează să respingă și această critică de
neconstituționalitate ca fiind neîntemeiată.
În sfârșit, în ceea ce privește dispozițiile constituționale
ale art. 45, referitoare la libertatea economică, invocate, de
asemenea, ca fiind încălcate prin prevederile de lege
criticate, Curtea constată că acestea nu au incidență în
cauză.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.006/1.XI.2004

Pentru considerentele expuse, în temeiul art. 146 lit. d) și al art. 147 alin. (4) din Constituție, republicată, precum
și al art. 1—3, art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 și art. 7 din Legea nr. 85/1992 privind vânzarea de
locuințe și spații cu altă destinație construite din fondurile statului și din fondurile unităților economice sau bugetare de
stat, excepție ridicată de Societatea Comercială îAvicola“ — S.A. din Iași în Dosarul nr. 10.122/2003 al Tribunalului Iași.
Definitivă și general obligatorie.
Pronunțată în ședința publică din data de 23 septembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Irina Loredana Lăpădat

CURTEA CONSTITUȚIONALĂ

D E C I Z I A Nr. 365
din 28 septembrie 2004

referitoare la excepția de neconstituționalitate a dispozițiilor art. 9 alin. (2) lit. h)
din Legea nr. 345/2002 privind taxa pe valoarea adăugată
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Mihai Paul Cotta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 9 alin. (2) lit. h) din Legea nr. 345/2002
privind taxa pe valoarea adăugată, excepție ridicată de
Societatea Comercială SODALITAS — S.R.L. Cluj-Napoca
în Dosarul nr. 5.744/2003 al Tribunalului Cluj — Secția
comercială și de contencios administrativ.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca devenită
inadmisibilă, întrucât textul legal criticat nu mai este în
vigoare, iar soluția legislativă prevăzută de acesta nu a fost
preluată de noua reglementare legală.

C U R T E A,

având în vedere actele și lucrările dosarului, constată
următoarele:
Prin Încheierea din 18 noiembrie 2003, pronunțată în
Dosarul nr. 5.744/2003, Tribunalul Cluj — Secția
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 9 alin. (2) lit. h) din Legea nr. 345/2002
privind taxa pe valoarea adăugată, excepție ridicată de
Societatea Comercială SODALITAS — S.R.L. Cluj-Napoca.
În motivarea excepției, autorul acesteia susține că
dispozițiile art. 9 alin. (2) lit. h) din Legea nr. 345/2002
privind taxa pe valoarea adăugată contravin dispozițiilor
constituționale ale art. 56 alin. (2), precum și celor
ale art. 135 alin. (2) lit. a). Autorul excepției de
neconstituționalitate susține că reglementarea criticată,
coroborată cu dispozițiile art. 8 alin. (1) lit. c) din același
act normativ, instituie o îscutire de TVA fără drept de
deducere“, care se aplică lucrărilor de amenajare a
monumentelor istorice, acestea fiind impozitate la un nivel
superior față de alte lucrări de amenajare. Se mai arată
că, deși prin această reglementare s-a dorit facilitarea
investițiilor în monumente istorice, muzee, îpractic […] s-a
îngreunat situația pentru acei investitori care sunt plătitori
de TVA și au dreptul de a solicita rambursarea/deducerea
TVA aferente investițiilor executate, cu atât mai mult cu cât
aceste lucrări de renovare au un cost mult mai ridicat
decât cele din construcția civilă“. Prin urmare, se consideră

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.006/1.XI.2004
că este încălcat principiul constituțional al așezării juste a
sarcinilor fiscale.
De asemenea, se arată că sunt încălcate și dispozițiile
art. 135 alin. (2) lit. a) din Constituție, republicată, întrucât,
prin nerecuperarea taxei pe valoarea adăugată aferente
investiției realizate, societatea în cauză nu își poate
menține poziția pe piață, neasigurându-se astfel libertatea
comerțului, protecția concurenței loiale și nici îun cadru
economic și fiscal favorabil pentru valorificarea factorilor de
producție“.
Tribunalul Cluj — Secția comercială și de contencios
administrativ, formulându-și opinia asupra excepției de
neconstituționalitate ridicate, consideră că aceasta este
neîntemeiată.
Potrivit prevederilor art. 30 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate.
Guvernul apreciază că excepția de neconstituționalitate
ridicată este inadmisibilă.
Guvernul arată că Legea nr. 345/2002 privind taxa pe
valoarea adăugată a fost abrogată prin prevederile art. 298
alin. (1) pct. 8 din Legea nr. 571/2003 privind Codul fiscal.
Se apreciază că îsoluția legislativă criticată din Legea
nr. 345/2002 privind taxa pe valoarea adăugată,
republicată, vizând scutirea de la plata taxei pe valoarea
adăugată a lucrărilor de construcții, amenajări, reparații și
întreținere executate pentru muzee, case memoriale,
monumente istorice și de arhitectură nu a mai fost preluată
în Codul fiscal“. În consecință, potrivit dispozițiilor art. 23
alin. (1) din Legea nr. 47/1992 privind organizarea și
funcționarea Curții Constituționale, republicată, excepția de
neconstituționalitate ridicată este inadmisibilă.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor,
concluziile procurorului, dispozițiile legale criticate, raportate
la prevederile Constituției, precum și Legea nr. 47/1992,
republicată, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și celor ale art. 1 alin. (2),
art. 2, 3, 10 și 29 din Legea nr. 47/1992, republicată, să
soluționeze excepția de neconstituționalitate ridicată.
Obiectul excepției de neconstituționalitate, astfel cum a
fost formulată, îl constituie dispozițiile art. 9 alin. (2) lit. h)
din Legea nr. 345/2002 privind taxa pe valoarea adăugată,
republicată în Monitorul Oficial al României, Partea I,
nr. 653 din 15 septembrie 2003, având următorul cuprins:
î(2) Alte operațiuni scutite de taxa pe valoarea adăugată: [...]

5

h) lucrările de construcții, amenajări, reparații și întreținere
executate pentru monumente comemorative ale combatanților,
eroilor, victimelor de război și ale Revoluției din decembrie
1989, precum și pentru muzee, case memoriale, monumente
istorice și de arhitectură“.
Ulterior sesizării Curții, Legea nr. 345/2002 privind taxa
pe valoarea adăugată a fost abrogată prin art. 298 alin. (1)
pct. 8 din Legea nr. 571/2003 privind Codul fiscal,
publicată în Monitorul Oficial al României, Partea I, nr. 927
din 23 decembrie 2003. Soluția legislativă prevăzută
anterior la art. 9 alin. (2) lit. h) din Legea nr. 345/2002 a
fost preluată numai parțial în titlul VI capitolul IX art. 141
alin. (2) lit. g) din Legea nr. 571/2003 privind Codul fiscal,
și anume numai cu privire la lucrările prevăzute în prima teză
a textului abrogat. Textul în vigoare are următorul cuprins:
— Art. 141 alin. (2) lit. g): î(2) Alte operațiuni scutite de
taxa pe valoarea adăugată: [...]
g) lucrările de construcții, amenajări, reparații și întreținere
la monumentele care comemorează combatanți, eroi, victime
ale războiului și ale Revoluției din Decembrie 1989.“
Textele constituționale invocate în susținerea excepției
sunt art. 56 alin. (2), precum și art. 135 alin. (2) lit. a),
acestea având următorul cuprins:
— Art. 56 alin. (2): îSistemul legal de impuneri trebuie să
asigure așezarea justă a sarcinilor fiscale.“;
— Art. 135 alin. (2) lit. a): îStatul trebuie să asigure:
a) libertatea comerțului, protecția concurenței loiale, crearea
cadrului favorabil pentru valorificarea tuturor factorilor de
producție;“
În esență, critica de neconstituționalitate constă în
susținerea că prin aplicarea practică a scutirii de la plata
taxei pe valoarea adăugată fără drept de deducere a
lucrărilor de amenajare a monumentelor istorice, se încalcă
principiul așezării juste a sarcinilor fiscale, precum și
obligația statului de a asigura libertatea comerțului,
protecția concurenței loiale și crearea cadrului favorabil
pentru valorificarea tuturor factorilor de producție.
Analizând excepția de neconstituționalitate, Curtea reține
că dispoziția legală care privește în mod direct soluționarea
cauzei aflate pe rolul instanței de fond, și anume scutirea
de la plata taxei pe valoarea adăugată a lucrărilor de
construcții, amenajare și întreținere pentru î[...] monumente
istorice și de arhitectură“, dispoziție prevăzută anterior de
art. 9 alin. (2) lit. h) teza a doua din Legea nr. 345/2002,
a fost abrogată în mod expres împreună cu întregul text,
potrivit art. 298 alin. (1) pct. 8 din Legea nr. 571 din
22 decembrie 2003 privind Codul fiscal, ulterior sesizării
Curții Constituționale de către instanța de judecată. Prin
urmare, Curtea constată că dispoziția legală de care
depinde soluționarea cauzei, criticată de autorul excepției,
nu mai este în vigoare, iar soluția legislativă din vechea
reglementare legală nu a mai fost preluată în cuprinsul
art. 141 alin. (2) lit. g) din Codul fiscal.
În conformitate cu dispozițiile art. 147 alin. (1) din
Constituție, republicată, numai legile și ordonanțele în
vigoare pot forma obiect al controlului de constituționalitate.
În consecință, Curtea reține că în cauză devin incidente

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.006/1.XI.2004

dispozițiile art. 29 alin. (1) și (6) din Legea nr. 47/1992,
republicată, în sensul cărora controlul de constituționalitate
exercitat de Curte nu poate avea ca obiect decât legi sau
ordonanțe ori dispoziții dintr-o lege sau ordonanță în
vigoare la momentul exercitării acestuia și care au legătură

cu soluționarea cauzei în care s-a ridicat excepția, în caz
contrar excepția fiind inadmisibilă.
Având în vedere că în cauză abrogarea textului de lege
criticat pentru neconstituționalitate a intervenit după
sesizarea Curții Constituționale, excepția urmează să fie
respinsă ca devenită inadmisibilă.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, republicată,
precum și al art. 1—3, art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a art. 9 alin. (2) lit. h) din Legea nr. 345/2002
privind taxa pe valoarea adăugată, excepție ridicată de Societatea Comercială SODALITAS — S.R.L. Cluj-Napoca în
Dosarul nr. 5.744/2003 al Tribunalului Cluj — Secția comercială și de contencios administrativ.
Definitivă și general obligatorie.
Pronunțată în ședința publică din data de 28 septembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind alocarea unor sume din Fondul de rezervă bugetară la dispoziția Guvernului,
prevăzut în bugetul de stat pe anul 2004, pentru finanțarea unor obiective de investiții
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, al art. 25 lit. a) din Legea bugetului de stat pe anul 2004 nr. 507/2003, cu
modificările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din impozitul pe venit pentru bugetele locale pe anul 2004,
cu suma de 305.000 milioane lei din Fondul de rezervă
bugetară la dispoziția Guvernului, prevăzut în bugetul de
stat pe anul 2004, pentru realizarea unor obiective de
investiții, potrivit anexei care face parte integrantă din
prezenta hotărâre.

Art. 2. — Utilizarea sumei prevăzute la art. 1 se face
de către ordonatorii principali de credite, potrivit dispozițiilor
legale.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2004.

PRIM-MINISTRU

ADRIAN NĂSTASE
Contrasemnează:
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
p. Ministrul finanțelor publice,
Gheorghe Gherghina,
secretar de stat
București, 28 octombrie 2004.
Nr. 1.793.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.006/1.XI.2004

7
ANEXĂ*)

*) Anexa este reprodusă în facsimil.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.006/1.XI.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.006/1.XI.2004

9

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 1.006/1.XI.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.006/1.XI.2004

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 1.006/1.XI.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.006/1.XI.2004

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 1.006/1.XI.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.006/1.XI.2004

15

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 1.006/1.XI.2004

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr.1.006/1.XI.2004 conține 16 pagini.

Prețul de vânzare 18.500 lei

ISSN 1453—4495

PDF compression, OCR, web-optimization with CVISION's PdfCompressor

