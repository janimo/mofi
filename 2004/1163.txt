PARTEA

Anul 172 (XVI) — Nr. 1.163

I

LEGI, DECRETE, HOTĂRÂRI ȘI ALTE ACTE

Miercuri, 8 decembrie 2004

SUMAR

Pagina
pentru funcția de Președinte al României,
formulată de Alianța îDreptate și Adevăr“
Partidul Național Liberal — Partidul Democrat Dolj

ACTE ALE CURȚII CONSTITUȚIONALE
Hotărârea nr. 30 din 3 decembrie 2004 privind cererea
de anulare a alegerilor din 28 noiembrie 2004
pentru funcția de Președinte al României,
formulată de Partidul România Mare ......................

1–3

Hotărârea nr. 31 din 3 decembrie 2004 privind cererea
de anulare a alegerilor din 28 noiembrie 2004

ACTE

ALE

Pagina

CURȚII

3–4

Hotărârea nr. 32 din 3 decembrie 2004 privind cererea
de anulare a alegerilor din 28 noiembrie 2004
pentru funcția de Președinte al României, formulată
de Partidul Noua Generație .....................................

5–6

Hotărârea nr. 33 din 3 decembrie 2004 ............................

7–8

CONSTITUȚIONALE

CURTEA CONSTITUȚIONALĂ

H O T Ă R Â R E A Nr. 30
din 3 decembrie 2004

privind cererea de anulare a alegerilor din 28 noiembrie 2004
pentru funcția de Președinte al României, formulată de Partidul România Mare
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Popa
Doina Suliman

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent șef

La data de 1 decembrie 2004 Partidul România Mare,
prin președintele său, domnul Corneliu Vadim Tudor, a
înaintat Curții Constituționale, în vederea soluționării,

cererea de anulare a alegerilor din data de 28 noiembrie
2004 pentru funcția de Președinte al României, cerere
înregistrată la nr. 6.661 din 1 decembrie 2004.
Potrivit dispozițiilor art. 52 alin. (3) din Legea
nr. 47/1992 privind organizarea și funcționarea Curții
Constituționale, cererea se soluționează fără citarea părților,
cu participarea numai a judecătorilor Curții, pe baza
sesizării și a celorlalte documente aflate la dosar.
În motivarea cererii de anulare a alegerilor pentru
funcția de Președinte al României, se susține că îPartidul
România Mare a avertizat cu privire la crearea unor
premise de fraudare a alegerilor prezidențiale“, avertismente
care însă au fost ignorate, realizându-se astfel îun
sistem complex de fraudare eșalonată pe mai multe
paliere“.

2

MONITORUL OFICIAL AL ROMÂNIEI, PARTEA I, Nr. 1.163/8.XII.2004

În acest sens, se arată următoarele:
— perioada electorală a debutat sub semnul unei
încălcări flagrante a prevederilor constituționale ale art. 115
alin. (6) prin emiterea Ordonanței de urgență a Guvernului
nr. 77/2004 pentru modificarea și completarea unor
dispoziții din Legea nr. 370/2004 pentru alegerea
Președintelui României;
— campania electorală s-a desfășurat îsub semnul unor
repetate încălcări ale legilor electorale și ale oricăror norme
de conduită civică, ajungându-se până la acte de violență“;
— prezența, la emisiunile televizate, a candidatului
Partidului România Mare la funcția de Președinte al
României a fost îrestricționată abuziv de către Consiliul
Național al Audiovizualului, sub pretextul epuizărilor timpilor
de antenă“, iar acolo unde această prezență a fost
acceptată îs-au realizat emisiuni tendențioase, cu scopul
evident de a se crea un dezavantaj față de ceilalți
candidați“;
— în campania electorală s-a practicat îmita electorală
necercetată de nimeni“. Astfel, îla o întâlnire electorală a
candidatului Ion Iliescu cu pensionarii, li s-au oferit
acestora sume de bani“, iar la întâlnirea electorală a
candidaților Partidului Social Democrat, desfășurată la
Palatul Copiilor în ziua de 23 noiembrie 2004, îs-a oferit
un adevărat banchet, mai mult decât îmbelșugat;“
— la constituirea birourilor electorale s-a urmărit
înlăturarea, sub diferite pretexte, a reprezentanților
Partidului România Mare, ceea ce a făcut necesară
formularea a zeci de contestații, care însă au fost
soluționate numai în mică parte;
— îturismul electoral“ practicat în special de
reprezentanții Uniunii Naționale P.S.D. + P.U.R. a avut
drept consecință liste suplimentare fraudulos constituite;
— întocmite după primirea cifrelor din calculator,
comunicatele Biroului Electoral Central privind rezultatele
parțiale dovedesc frauda electorală, deoarece îreprezintă o
imposibilitate logică“ ca numărul voturilor nule să scadă de
la 392.447 la 232.597, în ziua de luni, în intervalul de la
ora 12,00 la ora 17,00;
— nereguli produse la secțiile de votare au fost
semnalate de mass-media, iar îîntreaga gravitate a situației
este conturată de sesizările trimise de Asociația Pro
Democrația“.
În final, se arată că toate acestea, în ansamblul lor,
dovedesc o fraudă sistematizată, de natură a vicia profund
rezultatul alegerilor.
În sensul celor arătate, se anexează liste cu extrase din
articole publicate în presă în perioada campaniei electorale,
sesizări ale Asociației Pro Democrația, comunicate ale
Biroului Electoral Central.
Reprezentantul Ministerului Public, punând concluzii, în
temeiul art. 113 din Legea nr. 373/2004 pentru alegerea
Camerei Deputaților și a Senatului, coroborat cu art. 28 din
Legea nr. 370/2004 pentru alegerea Președintelui
României, solicită respingerea cererii de anulare a
alegerilor pentru funcția de Președinte al României ca
neîntemeiată.
C U R T E A,

analizând contestația în raport cu prevederile Constituției și
ale Legii nr. 370/2004 pentru alegerea Președintelui
României, cu modificările ulterioare, concluziile
reprezentantului Ministerului Public, precum și documentele
aflate la dosar, reține următoarele:
Potrivit dispozițiilor art. 146 lit. f) din Constituție, ale
art. 37 și 38 din Legea nr. 47/1992, precum și ale art. 2
alin. (2) și ale art. 24 din Legea nr. 370/2004, Curtea

Constituțională a fost legal sesizată și este competentă să
soluționeze cererea de anulare a alegerilor din data de
28 noiembrie 2004 pentru funcția de Președinte al
României, cerere formulată de Partidul România Mare.
Examinând cererea formulată de Partidul România
Mare, Curtea Constituțională constată că, în cursul unei
campanii electorale sunt posibile anumite neregularități, dar
valabilitatea alegerilor depinde de dimensiunile și de
amploarea acestora. Astfel, potrivit art. 24 alin. (1) și (2)
din Legea nr. 370/2004 pentru alegerea Președintelui
României, îCurtea Constituțională anulează alegerile în cazul
în care votarea și stabilirea rezultatelor au avut loc prin fraudă
de natură să modifice atribuirea mandatului sau, după caz,
ordinea candidaților care pot participa la al doilea tur de scrutin.
În această situație Curtea va dispune repetarea turului de
scrutin în a doua duminică de la data anulării alegerilor.
Cererea de anulare a alegerilor se poate face de partidele
și candidații care au participat la alegeri, în termen de cel mult
3 zile de la închiderea votării; cererea trebuie motivată și
însoțită de dovezile pe care se întemeiază.“
Conform dispozițiilor art. 32 alin. (6) din Legea
nr. 373/2004 pentru alegerea Camerei Deputaților și a
Senatului, îPrin fraudă electorală se înțelege orice acțiune
ilegală care are loc înaintea, în timpul sau după încheierea
votării ori în timpul numărării voturilor și încheierii proceselorverbale și care are ca rezultat denaturarea voinței alegătorilor
și crearea de avantaje concretizate prin voturi și mandate în
plus pentru un partid, o alianță politică, o alianță electorală sau
un candidat independent.“
În temeiul acestor prevederi legale, Curtea reține că
anularea alegerilor poate să intervină numai în cazul în
care votarea și stabilirea rezultatelor au avut loc prin
fraudă, iar aceasta este de natură să modifice atribuirea
mandatului sau, după caz, ordinea candidaților care pot
participa la al doilea tur de scrutin, precum și faptul că
cererea de anulare a alegerilor trebuie motivată și însoțită
de dovezile pe care se întemeiază.
Astfel, cu privire la încălcările legii electorale, inclusiv
prin acte de violență, Curtea Constituțională constată că în
asemenea cazuri au fost făcute întâmpinări și contestații a
căror soluționare intră în competența birourilor electorale.
De asemenea, în multe cazuri în care s-au semnalat
ilegalități, au fost sesizate autoritățile publice în vederea
aplicării tratamentului stabilit de lege. În aceste condiții,
simpla afirmație că în campania electorală au avut loc
îrepetate încălcări ale legii și ale altor norme de conduită
civică, ajungându-se până la acte de violență“, rămâne fără
probe care să justifice existența unei fraude electorale.
În ceea ce privește restricționarea prezenței candidatului
Partidului România Mare la emisiunile televizate, Curtea
Constituțională reține că această critică este tardivă,
deoarece, potrivit legii, contestațiile privind împiedicarea
unui candidat de a-și desfășura campania electorală pot fi
formulate numai în timpul acesteia.
Cu privire la practicarea, în timpul campaniei electorale
a mitei electorale necercetate de nimeni, Curtea constată
că acuzațiile cu privire la săvârșirea unei infracțiuni sunt de
competența organelor de cercetare penală și nu pot fi
soluționate de Curtea Constituțională.
Împiedicarea parțială a reprezentanților Partidului
România Mare de a face parte din birourile electorale este
și ea o problemă care trebuia soluționată prin mijloace
legale la momentul constituirii acestor birouri.
În ceea ce privește îturismul electoral“ care îa avut
drept consecință liste suplimentare fraudulos constituite“,

MONITORUL OFICIAL AL ROMÂNIEI, PARTEA I, Nr. 1.163/8.XII.2004
Curtea Constituțională reține că nici în acest caz nu există
probele necesare pentru a susține această afirmație.
Cu privire la diferențele existente între diferitele
comunicate de presă privitoare la numărul voturilor nule,
Curtea constată că aceste comunicate de presă, care se
referă la rezultate parțiale, nu sunt documente oficiale care
pot fi contestate, obiectul contestațiilor fiind rezultatele
finale cuprinse în procesele-verbale întocmite potrivit
prevederilor legii.
Cu privire la aceste aspecte, Curtea Constituțională
constată că în cuprinsul primei părți a cererii Partidului
România Mare sunt formulate motive care privesc
desfășurarea unor acțiuni și modul în care acestea au fost
reflectate de mass-media în perioada campaniei electorale,
iar nu motive care să vizeze modul în care s-au desfășurat
votarea și stabilirea rezultatelor alegerilor și care să
justifice, în sensul art. 24 alin. (1) din Legea nr. 370/2004,
anularea alegerilor pentru funcția de Președinte al
României din data de 28 noiembrie 2004. Curtea constată,
de asemenea, că relatările de presă și diferitele sesizări
depuse de autorul cererii în susținerea motivelor invocate
nu constituie dovezi în sensul legii, care să demonstreze
faptul că votarea și stabilirea rezultatelor alegerilor au avut
loc prin fraudă.
Împrejurări ca cele semnalate în cererea de anulare a
primului tur de scrutin pentru alegerea Președintelui
României nu sunt de natură să ducă la anularea alegerilor,

3

întrucât nu relevă o fraudă în sensul art. 32 alin. (6) din
Legea nr. 373/2004.
De asemenea, Curtea constată că neregulile semnalate
nu sunt de natură să modifice ordinea candidaților care pot
participa la al doilea tur de scrutin.
Chiar dacă unele persoane, în mod fraudulos, au votat
repetat la mai multe secții de votare, nu se poate stabili
în favoarea cărui candidat au votat, dar este cert că
aceste voturi nu puteau schimba ordinea candidaților,
avându-se în vedere diferențele mari între numărul de voturi
favorabile obținute de candidați. Nici modificarea numărului
voturilor nule, anunțată în diferite faze ale comunicării
rezultatelor parțiale și provizorii, nu este de natură să
schimbe ordinea candidaților, deoarece aceasta s-a datorat
unor erori materiale care au fost ulterior îndreptate.
În ceea ce privește înfrângerea prevederilor art. 115
alin. (6) din Constituție, prin adoptarea de către Guvern a
unei ordonanțe de urgență în îdomeniul drepturilor
electorale“, Curtea constată că aceasta reglementează
norme tehnice privind completarea denumirii unor rubrici
ale proceselor-verbale ce urmează să fie încheiate de
birourile electorale, neintervenind, sub nici un aspect, în
domeniul drepturilor electorale.
Față de cele arătate, nefiind întrunite condițiile
dispozițiilor art. 24 alin. (1) și (2) din Legea nr. 370/2004,
cererea de anulare a alegerilor pentru funcția de
Președinte al României urmează să fie respinsă.

Pentru considerentele expuse, în temeiul art. 146 lit. f) din Constituție, al art. 37 și 38 din Legea nr. 47/1992,
republicată, precum și al art. 24 și 25 din Legea nr. 370/2004,
CURTEA

CONSTITUȚIONALĂ

În numele legii
H O T Ă R Ă Ș T E:

Respinge cererea de anulare a alegerilor din data de 28 noiembrie 2004 pentru funcția de Președinte al
României, formulată de Partidul România Mare.
Hotărârea este definitivă și se publică în Monitorul Oficial al României, Partea I.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Doina Suliman

CURTEA CONSTITUȚIONALĂ

H O T Ă R Â R E A Nr. 31
din 3 decembrie 2004

privind cererea de anulare a alegerilor din 28 noiembrie 2004
pentru funcția de Președinte al României, formulată de Alianța îDreptate și Adevăr“
Partidul Național Liberal — Partidul Democrat Dolj
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Petre Ninosu
Ion Predescu
Șerban Viorel Stănoiu
Aurelia Popa
Gabriela Dragomirescu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent șef

La data de 1 decembrie 2004 Alianța îDreptate și
Adevăr“ Partidul Național Liberal — Partidul Democrat Dolj,
prin reprezentantul său Radu Berceanu, în calitate de
vicepreședinte, a înaintat Curții Constituționale, prin fax, în
vederea soluționării, îCererea de anulare a alegerilor la
Camera Deputaților, Senat și Președinție din Circumscripția
electorală nr. 17, Dolj“, alegeri desfășurate la data de
28 noiembrie 2004, cerere înregistrată la nr. 6.662 din
1 decembrie 2004.

4

MONITORUL OFICIAL AL ROMÂNIEI, PARTEA I, Nr. 1.163/8.XII.2004

Potrivit dispozițiilor art. 52 alin. (3) din Legea
nr. 47/1992 privind organizarea și funcționarea Curții
Constituționale, cererea se soluționează fără citarea părților,
cu participarea numai a judecătorilor Curții, pe baza
sesizării și a celorlalte documente aflate la dosar.
În motivarea cererii îde anulare a alegerilor la Camera
Deputaților, Senat și Președinție din circumscripția
electorală nr. 17, Dolj“ se arată că potrivit datelor parțiale
de numărare a voturilor, comunicate de Biroul Electoral
Județean Dolj, pentru Camera Deputaților, Senat și pentru
funcția de Președinte, în ziua de 29 noiembrie 2004 îla
Camera Deputaților dintr-un total de 2.257 buletine lipsă
din urnă la ora 13,39 acestea scad la ora 16,16 la 1.357
pentru ca în final să ajungă la 239 buletine lipsă, în timp
ce la Senat dintr-un total de 2.243 buletine lipsă din urnă
la ora 13,39 acestea scad la ora 16,16 la 1.518 pentru ca
în final să ajungă la 263 buletine de vot lipsă, iar la
Președinte dintr-un total de 2.138 buletine lipsă din urnă la
ora 13,39 acestea scad la ora 16,16 la 1.402 pentru ca în
final să ajungă la 77 buletine de vot lipsă.“ Așadar, se
arată că îeste imposibil ca acest număr să scadă având
în vedere că numărul buletinelor de vot care nu se
regăsesc în urnă poate numai să crească sau cel mult să
stagneze în decursul numărării voturilor, confruntându-se cu
situația în care 2.018 buletine de vot au dispărut în urma
centralizării voturilor.“ În continuare se mai arată că îdoar
dacă luăm în calcul diferența de 2.018 buletine la Camera
Deputaților, 1.980 la Senat și 2.041 la Președinție, fără a
lua în calcul creșterea firească de buletine lipsă de până
la ora 16,16, tot avem un procent de cel puțin 1% din
voturile valabil exprimate care a fost introdus în cadrul
voturilor valabil exprimate, alterând în acest mod procesul
de distribuire a voturilor și implicit al mandatelor.“ În
concluzie, consideră că îne aflăm în condițiile prevăzute în
art. 32 alineat (5) și (6) din Legea nr. 373 din 2004 privind
anularea alegerilor și frauda electorală.“ În susținerea
cererii se anexează datele parțiale comunicate de Biroul
Electoral Județean Dolj.
Reprezentantul Ministerului Public, punând concluzii, în
temeiul art. 113 din Legea nr. 373/2004 pentru alegerea
Camerei Deputaților și a Senatului, coroborat cu art. 28 din
Legea nr. 370/2004 pentru alegerea Președintelui României,
solicită respingerea cererii de anulare a alegerilor pentru
Camera Deputaților, Senat și Președinție din Circumscripția
electorală nr. 17 Dolj. În acest sens, arată că cererea
formulată de Alianța îDreptate și Adevăr“ Partidul Național
Liberal — Partidul Democrat Dolj nu întrunește condițiile

prevăzute de art. 24 alin. (1) și (2) din Legea
nr. 370/2004.
C U R T E A,

analizând cererea formulată în raport cu prevederile
Constituției și ale Legii nr. 370/2004 pentru alegerea
Președintelui României, văzând documentele aflate la
dosar, precum și concluziile reprezentantului Ministerului
Public, reține următoarele:
Cererea ce formează obiectul prezentului dosar este
formulată de Alianța îDreptate și Adevăr“ Partidul Național
Liberal — Partidul Democrat Dolj, cu sediul în municipiul
Craiova, județul Dolj, și privește îanularea alegerilor la
Camera Deputaților, Senat și Președinție din circumscripția
electorală nr. 17, Dolj“. Or, potrivit dispozițiilor art. 146
lit. f) din Constituție, precum și ale art. 37 alin. (1) din
Legea nr. 47/1992 privind organizarea și funcționarea Curții
Constituționale, aceasta îveghează la respectarea procedurii
pentru alegerea Președintelui României și confirmă rezultatele
sufragiului“, precum și potrivit art. 24 alin. (2) din Legea
nr. 370/2004 pentru alegerea Președintelui României
î(1) Curtea Constituțională anulează alegerile în cazul în care
votarea și stabilirea rezultatelor au avut loc prin fraudă de
natură să modifice atribuirea mandatului sau, după caz,
ordinea candidaților care pot participa la al doilea tur de scrutin.
În această situație Curtea va dispune repetarea turului de
scrutin în a doua duminică de la data anulării alegerilor.
(2) Cererea de anulare a alegerilor se poate face de
partidele și candidații care au participat la alegeri, în termen de
cel mult 3 zile de la închiderea votării; cererea trebuie motivată
și însoțită de dovezile pe care se întemeiază.“
Așadar, în temeiul acestor prevederi constituționale și
legale, Curtea Constituțională, exercitându-și atribuția de a
veghea la respectarea procedurii pentru alegerea
Președintelui României, este competentă să se pronunțe
numai cu privire la cererile de anulare a alegerilor pentru
funcția de Președinte al României, în condițiile stabilite de
alin. (1) al art. 24 din lege, cererile putând fi formulate de
partidele și candidații care au participat la alegeri.
În speță, cererea aparține Alianței îDreptate și Adevăr“
Partidul Național Liberal — Partidul Democrat Dolj din
Craiova și privește anularea îalegerilor la Camera
Deputaților, Senat și Președinție din circumscripția
electorală nr. 17, Dolj“. Așadar, Curtea constată că cererea
de anulare formulată este inadmisibilă, întrucât nu este
formulată cu respectarea condițiilor stabilite prin dispozițiile
constituționale și legale menționate.

Pentru considerentele arătate, în temeiul art. 146 lit. f) din Constituție, al art. 11 alin. (1) lit. B.a), al art. 37 din
Legea nr. 47/1992, precum și al art. 2 alin. (2) și al art. 24 din Legea nr. 370/2004,
CURTEA

CONSTITUȚIONALĂ

În numele legii
H O T Ă R Ă Ș T E:

Respinge, ca fiind inadmisibilă, îCererea de anulare a alegerilor la Camera Deputaților, Senat și Președinție din
circumscripția electorală nr. 17 Dolj“, formulată de Alianța îDreptate și Adevăr“ Partidul Național Liberal — Partidul
Democrat Dolj.
Hotărârea este definitivă și se publică în Monitorul Oficial al României, Partea I.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Gabriela Dragomirescu

MONITORUL OFICIAL AL ROMÂNIEI, PARTEA I, Nr. 1.163/8.XII.2004

5

CURTEA CONSTITUȚIONALĂ

H O T Ă R Â R E A Nr. 32
din 3 decembrie 2004

privind cererea de anulare a alegerilor din 28 noiembrie 2004
pentru funcția de Președinte al României formulată de Partidul Noua Generație
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Aurelia Popa
Gabriela Dragomirescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent șef

La data de 30 noiembrie 2004, Partidul Noua Generație,
prin președintele său, domnul George Becali, a înaintat
Curții Constituționale, în vederea soluționării, cererea de
anulare a alegerilor prezidențiale și parlamentare din data
de 28 noiembrie 2004, Cerere înregistrată la nr. 6.663 din
1 decembrie 2004.
Potrivit dispozițiilor art. 52 alin. (3) din Legea
nr. 47/1992 privind organizarea și funcționarea Curții
Constituționale, cererea se soluționează fără citarea părților,
cu participarea numai a judecătorilor Curții, pe baza
sesizării și a celorlalte documente aflate la dosar.
În motivarea cererii de anulare a alegerilor prezidențiale
și parlamentare se susține că înumărul voturilor nule a
scăzut în cursul zilei de 29 noiembrie 2004, într-un mod
inexplicabil matematic și statistic, în condițiile în care
creștea numărul voturilor care erau centralizate și nu se
făcea o verificare a voturilor nule. Astfel, la ora 12,00 au
fost anunțate 392.447 voturi nule la Președinție, 489.182 la
Senat și 507.159 la Camera Deputaților. La ora 17,00 se
înregistrau 232.597 voturi nule la Președinție, 377.333 la
Senat și 405.954 la Camera Deputaților. Rezultă că
numărul a scăzut în decurs de 5 ore cu peste 100.000 de
voturi în fiecare caz. Este evident că datele cuprinse în
procesele-verbale de la secțiile de votare nu justifică în nici
un caz această diferență între numărul persoanelor care
s-au prezentat la vot și cel al buletinelor găsite în urnă“.
Totodată se invocă și faptul că îîn județul Prahova, în mai
multe secții de votare din Ploiești apar pe listele speciale
numeroși votanți care au domiciliul în localități învecinate
(Păulești, Bărcănești, Golgota), aflate la distanțe ce pot fi
parcurse pe jos în mai puțin de o oră“. Se susține, de
asemenea, că îhârtia de foarte proastă calitate a buletinelor
de vot a permis imprimarea tușului ștampilei pe mai multe
pagini. S-a constatat în mai multe secții de votare că voturi
care trebuiau acordate Partidului Noua Generație au fost
atribuite partidului a cărui listă era tipărită pe verso.

Președinții de secție au refuzat să ia în considerare
cererea făcută de delegații Partidului Noua Generație și au
contabilizat respectivele voturi la alte partide“. În sfârșit se
arată că îPartidul Noua Generație a fost defavorizat de o
serie de posturi de televiziune care au refuzat, în mod
sistematic, să acorde timpi de antenă candidaților acestui
partid. Astfel, până la închiderea campaniei electorale,
postul B1 TV nu a acordat timpi de antenă nici în urma
solicitării din partea Consiliului Național al Audiovizualului“.
Reprezentantul Ministerului Public, punând concluzii, în
temeiul art. 113 din Legea nr. 373/2004 pentru alegerea
Camerei Deputaților și a Senatului, coroborat cu art. 28 din
Legea nr. 370/2004 pentru alegerea Președintelui României,
solicită respingerea cererii de anulare a alegerilor
prezidențiale și parlamentare din data de 28 noiembrie
2004. În acest sens, arată că cererea de anulare formulată
de Partidul Noua Generație nu întrunește condițiile
prevăzute de art. 24 alin. (1) și (2) din Legea
nr. 370/2004.
C U R T E A,

analizând cererea în raport cu prevedereile Constituției și
ale Legii nr. 370/2004 pentru alegerea Președintelui
României, văzând documentele aflate la dosar, precum și
concluziile reprezentantului Ministerului Public, reține
următoarele:
Potrivit dispozițiilor art. 146 lit. f) din Constituție, ale
art. 37 alin. (1) din Legea nr. 47/1992, precum și ale art. 2
alin. (2) și ale art. 24 din Legea nr. 370/2004, Curtea
Constituțională a fost legal sesizată și este competentă să
soluționeze numai cererea formulată de Partidul Noua
Generație de anulare a alegerilor din data de 28 noiembrie
2004 pentru funcția de Președinte al României.
Cu privire la solicitarea Partidului Noua Generație de
anulare a alegerilor parlamentare pentru fraudă electorală,
Curtea constată că, în conformitate cu prevederile art. 32
alin. (5) din Legea nr. 373/2004 pentru alegerea Camerei
Deputaților și Senatului, o astfel de cerere este de
competența Biroului Electoral Central și, în consecință,
urmează a fi respinsă ca inadmisibilă.
De asemenea, în legătură cu aspectele legate de
acordarea timpilor de antenă partidelor politice de către
posturile de televiziune, Curtea constată că, potrivit art. 16
din Legea nr. 370/2004 pentru alegerea Președintelui
României, repartizarea timpilor de antenă pentru accesul
egal și gratuit al candiaților la serviciile publice de radio și
televiziune privește perioada campaniei electorale. Conform
prevederilor art. 17 din aceeași lege, contestațiile referitoare

6

MONITORUL OFICIAL AL ROMÂNIEI, PARTEA I, Nr. 1.163/8.XII.2004

la împiedicarea unui partid sau a unei alianțe politice ori a
unui candidat de a-și desfășura campania electorală se
soluționează de Curtea Constituțională, în termen de 3 zile
de la sesizare. Față de aceste prevederi legale,
contestarea aspectelor menționate după încheierea primului
tur de scrutin al alegerilor pentru funcția de Președinte al
României este tardivă și urmează a fi respinsă. De altfel,
Curtea constată că în speță critica privește un post privat
de televiziune, care nu intră sub incidența dispozițiilor
legale privind accesul egal și gratuit al candidaților la
serviciile publice de radio și televiziune.
Curtea mai reține că în motivarea cererii de anulare a
alegerilor din data de 28 noiembrie 2004 pentru funcția de
Președinte al României se susține, în esență, că numărul
voturilor nule a scăzut în cursul zilei de 29 noiembrie
2004, la ora 12,00 fiind anunțate 392.447 voturi nule, iar la
ora 17,00 se înregistrau 232.597 voturi nule, de unde
rezultă că numărul a scăzut, în decurs de 5 ore, cu peste
100.000 de voturi. Astfel fiind, datele cuprinse în proceseleverbale de la secțiile de votare nu justifică diferența dintre
numărul persoanelor care s-au prezentat la vot și cel al
buletinelor găsite în urnă. Totodată, hârtia de foarte proastă
calitate a buletinelor de vot a permis imprimarea tușului
ștampilei pe mai multe pagini, ceea ce a determinat ca
voturile care trebuiau acordate Partidului Noua Generație
să fie atribuite partidului a cărui listă era tipărită pe verso.
Examinând cererea formulată de Partidul Noua
Generație sub aceste aspecte, Curtea Constituțională
constată că, potrivit art. 24 alin. (1) și (2) din Legea
nr. 370/2004 pentru alegerea Președintelui României,
îCurtea Constituțională anulează alegerile în cazul în care
votarea și stabilirea rezultatelor au avut loc prin fraudă de
natură să modifice atribuirea mandatului sau, după caz,
ordinea candidaților care pot participa la al doilea tur de scrutin.
În această situație Curtea va dispune repetarea turului de
scrutin în a doua duminică de la data anulării alegerilor.

Cererea de anulare a alegerilor se poate face de partidele
și candidații care au participat la alegeri, în termen de cel mult
3 zile de la închiderea votării; cererea trebuie motivată și
însoțită de dovezile pe care se întemeiază.“
În temeiul acestor prevederi legale Curtea reține că
anularea alegerilor poate să intervină numai în cazul în
care votarea și stabilirea rezultatelor au avut loc prin
fraudă, iar aceasta este de natură să modifice atribuirea
mandatului sau, după caz, ordinea candidaților care pot
participa la al doilea tur de scrutin, precum și faptul că
cererea de anulare a alegerilor trebuie motivată și însoțită
de dovezile pe care se întemeiază. Or, prezenta cerere de
anulare a alegerilor pentru funcția de Președinte al
României, contrar prevederilor legale menționate, nu este
însoțită de dovezi în sprijinul solicitării formulate.
În speță, Curtea Constituțională mai constată că datele
din cuprinsul cererii Partidului Noua Generație sunt preluate
din materiale de informare a opiniei publice cu privire la
voturile exprimate pe parcursul numărării lor. Aceste
materiale informative privesc rezultate parțiale, care sunt
variabile în timp și nu au caracter definitiv. Singurele
rezultate care pot fi contestate sunt cele finale, cuprinse în
procesele-verbale întocmite potrivit legii. De altfel, aceste
rezultate parțiale nu reprezintă probe în sensul legii, care
să justifice, în temeiul art. 24 alin. (1) din Legea
nr. 370/2004, anularea alegerilor pentru funcția de
Președinte al României din data de 28 noiembrie 2004.
Tot astfel, Curtea constată că nici susținerile autorului
cererii privind calitatea hârtiei buletinelor de vot nu
constituie dovezi de natură să demonstreze faptul că
votarea și stabilirea rezultatelor alegerilor au avut loc prin
fraudă.
Față de cele arătate, nefiind întrunite condițiile
prevăzute de art. 24 alin. (1) din Legea nr. 370/2004,
cererea de anulare a alegerilor pentru funcția de
Președinte al României urmează să fie respinsă.

Pentru considerentele arătate, în temeiul art. 146 lit. f) din Constituție, al art. 11 alin. (1) lit. B.a), al art. 37 din
Legea nr. 47/1992, precum și al art. 2 alin. (2) și al art. 24 din Legea nr. 370/2004,
CURTEA

CONSTITUȚIONALĂ

În numele legii
H O T Ă R Ă Ș T E:

1. Respinge, ca inadmisibilă, cererea de anulare a alegerilor din data de 28 noiembrie 2004 pentru Camera
Deputaților și Senat, formulată de Partidul Noua Generație.
2. Respinge cererea de anulare a alegerilor din data de 28 noiembrie 2004 pentru funcția de Președinte al
României, formulată de Partidul Noua Generație.
Hotărârea este definitivă și se publică în Monitorul Oficial al României, Partea I.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Gabriela Dragomirescu

MONITORUL OFICIAL AL ROMÂNIEI, PARTEA I, Nr. 1.163/8.XII.2004

7

CURTEA CONSTITUȚIONALĂ

H O T Ă R Â R E A Nr. 33
din 3 decembrie 2004
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Gabriela Dragomirescu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
magistrat-asistent șef

Pe rol se află examinarea procesului-verbal încheiat de
Biroul Electoral Central la data de 3 decembrie 2004 și a
dosarelor birourilor electorale de circumscripție privind
rezultatul alegerilor din 28 noiembrie 2004 pentru funcția de
Președinte al României.
CURTEA

constată că, în conformitate cu prevederile art. 146 lit. f)
din Constituție, precum și cu cele ale art. 25 și ale art. 26
alin. (2) din Legea nr. 370/2004 pentru alegerea
Președintelui României, cu modificările și completările
ulterioare, este competentă să stabilească rezultatul
alegerilor din 28 noiembrie 2004 pentru funcția de
Președinte al României.
Înainte de a se pronunța asupra rezultatului alegerilor,
Curtea Constituțională a examinat trei cereri de anulare a
acestora, înregistrate la data de 1 decembrie 2004 și
formulate de către: Partidul România Mare, cerere care
face obiectul Dosarului Curții Constituționale nr. 722F/2004;
Alianța îDreptate și Adevăr“ (Partidul Național Liberal —
Partidul Democrat) Dolj, cerere de anulare a alegerilor la
Camera Deputaților, Senat și Președinție din circumscripția
electorală nr. 17 Dolj și care formează obiectul Dosarului
Curții Constituționale nr. 723F/2004; Partidul Noua
Generație, cerere de anulare a alegerilor prezidențiale și
parlamentare din circumscripțiile electorale nr. 1, 2, 3, 4, 5,
6, 7, 8, 9, 10, 11, 12, 13, 14, 15, 16, 17, 18, 19, 20, 21,
22, 23, 24, 25, 26, 27, 28, 29, 30, 31, 32, 33, 34, 35, 36,
37, 38, 39, 40, 41 și 42 și care constituie obiectul
Dosarului Curții Constituționale nr. 724F/2004.
Aceste cereri au fost respinse prin Hotărârea nr. 30 din
3 decembrie 2004, prin Hotărârea nr. 31 din 3 decembrie
2004 și prin Hotărârea nr. 32 din 3 decembrie 2004,
constatându-se că nu sunt întrunite condițiile prevăzute de
art. 24 alin. (1) din Legea nr. 370/2004 pentru alegerea
Președintelui României, în conformitate cu care Curtea
Constituțională anulează alegerile în cazul în care votarea
și stabilirea rezultatelor au avut loc prin fraudă de natură
să modifice atribuirea mandatului sau, după caz, ordinea
candidaților care pot participa la al doilea tur de scrutin.
În urma examinării dosarelor birourilor electorale de
circumscripție privind alegerile pentru funcția de Președinte
al României, Curtea Constituțională constată că nu s-au
produs neregularități referitoare la întocmirea proceselor-

verbale de către birourile electorale, de natură să infirme
rezultatele stabilite.
Din analiza procesului-verbal, încheiat potrivit art. 23 din
Legea nr. 370/2004 de către Biroul Electoral Central la
data de 3 decembrie 2004, precum și a dosarelor birourilor
electorale de circumscripție privind alegerile pentru funcția
de Președinte al României, comunicate Curții Constituționale
la data de 3 decembrie 2004, se constată că la alegerile
desfășurate în ziua de 28 noiembrie 2004 rezultatele au
fost următoarele:
— numărul total al alegătorilor înscriși
în copia de pe lista electorală
permanentă și în listele electorale
speciale de tip 1:
18.449.344
— numărul total al alegătorilor înscriși
în listele electorale existente la
secția de votare, care s-au prezentat
la urne:
10.794.653
— majoritatea alegătorilor:
9.224.673
— numărul total al voturilor nule:
339.010
— numărul total al voturilor valabil
exprimate:
10.452.205
din care pentru:
a) Adrian Năstase
4.278.864 voturi
b) Traian Băsescu

3.545.236 voturi

c) Corneliu Vadim Tudor

1.313.714 voturi

d) Marko Bela

533.446 voturi

e) Gheorghe Coriolan Ciuhandu

198.394 voturi

f) George Becali

184.560 voturi

g) Petre Roman

140.702 voturi

h) Gheorghe Dinu

113.321 voturi

i) Marian Petre Miluț

43.378 voturi

j) Ovidiu Tudorici

37.910 voturi

k) Aurel Rădulescu

35.455 voturi

l) Alexandru Raj Tunaru

27.225 voturi

Din datele prezentate rezultă că în turul întâi de scrutin
nici unul dintre candidați nu a întrunit majoritatea de voturi
ale alegătorilor înscriși în listele electorale, potrivit art. 81
alin. (2) din Constituție, respectiv 9.224.673, și, pe cale de
consecință, nu poate fi declarat ales în funcția de
Președinte al României.
Ca atare, în exercitarea atribuțiilor sale stabilite prin
art. 26 din Legea nr. 370/2004, Curtea Constituțională
urmează să aducă la cunoștință publică prenumele și
numele primilor doi candidați care vor participa la cel de-al
doilea tur de scrutin, precum și ziua votării.
Ținând seama de numărul de voturi obținute de către
fiecare candidat la primul tur de scrutin, la cel de-al doilea
tur de scrutin vor participa domnul Adrian Năstase și
domnul Traian Băsescu, în această ordine.

8

MONITORUL OFICIAL AL ROMÂNIEI, PARTEA I, Nr. 1.163/8.XII.2004

Cel de-al doilea tur de scrutin urmează să aibă loc,
potrivit art. 26 alin. (1) din Legea nr. 370/2004, la două

săptămâni de la primul tur de scrutin, și anume în ziua de
duminică, 12 decembrie 2004.

Având în vedere cele menționate, cu unanimitate de voturi,
CURTEA

CONSTITUȚIONALĂ

În numele legii
H O T Ă R Ă Ș T E:

1. Aduce la cunoștință publică rezultatele alegerilor pentru funcția de Președinte al României din primul tur de
scrutin de la data de 28 noiembrie 2004, după cum urmează:
— numărul total al alegătorilor înscriși în copia de pe lista electorală permanentă
și în listele electorale speciale de tip 1 este de:
18.449.344
— numărul total al alegătorilor înscriși în listele electorale existente la secția
de votare, care s-au prezentat la urne, este de:
10.794.653
— majoritatea alegătorilor este de:
9.224.673
— numărul total al voturilor nule este de:
339.010
— numărul total al voturilor valabil exprimate este de:
10.452.205
din care pentru:
a) Adrian Năstase
b) Traian Băsescu
c) Corneliu Vadim Tudor
d) Marko Bela
e) Gheorghe Coriolan Ciuhandu
f) George Becali
g) Petre Roman
h) Gheorghe Dinu
i) Marian Petre Miluț
j) Ovidiu Tudorici
k) Aurel Rădulescu
l) Alexandru Raj Tunaru

4.278.864
3.545.236
1.313.714
533.446
198.394
184.560
140.702
113.321
43.378
37.910
35.455
27.225

voturi
voturi
voturi
voturi
voturi
voturi
voturi
voturi
voturi
voturi
voturi
voturi

2. Se organizează al doilea tur de scrutin pentru alegerea Președintelui României în ziua de duminică,
12 decembrie 2004, la care participă domnul Adrian Năstase și domnul Traian Băsescu.
3. Prezenta hotărâre este definitivă, se publică în Monitorul Oficial al României, Partea I, și se aduce la
cunoștință prin presă.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Gabriela Dragomirescu

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.163/8.XII.2004 conține 8 pagini.

Prețul de vânzare 9.500 lei

ISSN 1453—4495

