PARTEA

Anul 172 (XVI) — Nr. 1.193

I

Marți, 14 decembrie 2004

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
LEGI ȘI DECRETE

503.

— Lege privind redresarea financiară și falimentul
societăților de asigurare ..........................................

1–15

943.

— Decret pentru promulgarea Legii privind
redresarea financiară și falimentul societăților de
asigurare ...................................................................

16

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind redresarea financiară și falimentul societăților de asigurare
Parlamentul României adoptă prezenta lege.
CAPITOLUL I
Dispoziții generale
Art. 1. — (1) Procedurile privind redresarea financiară și
falimentul societăților de asigurare instituite prin prezenta
lege se aplică asigurătorilor și/sau reasigurătorilor, astfel
cum aceștia sunt definiți la art. 2 din Legea nr. 32/2000
privind societățile de asigurare și supravegherea
asigurărilor, cu modificările și completările ulterioare, inclusiv
sucursalelor acestora cu sediul în străinătate, precum și
sucursalelor și filialelor societăților de asigurare din alte
state terțe, care au sediul în România.
(2) Dispozițiile prezentei legi nu se aplică intermediarilor
în asigurări, astfel cum sunt definiți prin Legea nr. 32/2000,
cu modificările și completările ulterioare, aceștia fiind supuși
reglementărilor dreptului comun în materie de reorganizare

judiciară și de faliment, cuprinse în Legea nr. 64/1995
privind procedura reorganizării judiciare și a falimentului,
republicată, cu modificările și completările ulterioare.
Art. 2. — (1) Prezenta lege reglementează procedura
redresării financiare a societății de asigurare, precum și
procedura falimentului acesteia în caz de insolvabilitate.
(2) Măsurile aplicate în cadrul procedurilor reglementate
de prezenta lege urmăresc protejarea intereselor legitime și
a drepturilor creditorilor de asigurări.
Art. 3. — În sensul prezentei legi, termenii și expresiile
de mai jos au următoarele înțelesuri:
a) societate de asigurare — asigurătorul și/sau
reasigurătorul, astfel cum aceștia sunt definiți la art. 2 din
Legea nr. 32/2000, cu modificările și completările ulterioare;
b) procedura de redresare financiară — totalitatea
modalităților și a măsurilor cu caracter administrativ dispuse

2

MONITORUL OFICIAL AL ROMÂNIEI, PARTEA I, Nr. 1.193/14.XII.2004

de Comisia de Supraveghere a Asigurărilor, ca autoritate
competentă, care sunt destinate să mențină sau să
restabilească situația financiară a unei societăți de
asigurare;
c) procedura falimentului — procedura care implică orice
măsuri necesare pentru realizarea activelor societății de
asigurare debitoare, aflată în stare de insolvabilitate, și
pentru distribuirea fondurilor între creditori, acționari și
asociați;
d) autoritate competentă — Comisia de Supraveghere a
Asigurărilor, ca autoritate administrativă autonomă de
specialitate, autoritatea judiciară, precum și alte autorități
prevăzute de lege, abilitate în ceea ce privește aplicarea
procedurii redresării financiare și, respectiv, a falimentului
societăților de asigurare;
e) autorități de supraveghere — autoritățile naționale
care, prin lege sau prin alte reglementări, sunt abilitate să
supravegheze societățile de asigurare;
f) administrator special — orice persoană fizică sau
juridică desemnată de Comisia de Supraveghere a
Asigurărilor,
însărcinată
cu
aplicarea
măsurilor
administrative de redresare financiară a societății de
asigurare;
g) lichidator — orice persoană fizică sau juridică
desemnată de autoritatea judiciară competentă, în vederea
gestionării procedurii falimentului societății de asigurare
debitoare;
h) creditori de asigurări — persoane asigurate, deținători
de polițe de asigurare, beneficiari ai contractelor de
asigurare, precum și oricare alte terțe persoane prejudiciate
prin nerespectarea condițiilor de asigurare ale contractelor,
ale căror creanțe nu au fost onorate de societatea de
asigurare;
i) creanțe de asigurări — sumele cuvenite creditorilor de
asigurări, care rezultă dintr-un contract de asigurare,
inclusiv sumele rezervate pentru acești creditori atunci când
unele elemente ale datoriei nu sunt cunoscute încă. De
asemenea, se consideră creanțe de asigurări creanțele
Fondului de garantare, precum și primele datorate de către
societatea de asigurare debitoare, rezultate din încetarea
ori, după caz, din anularea contractelor de asigurare sau
operațiunilor efectuate, conform legii aplicabile acestora,
înainte de deschiderea procedurii de faliment;
j) stare de insolvabilitate — acea stare a societății de
asigurare caracterizată prin una dintre următoarele situații:
1. incapacitatea vădită de plată a datoriilor exigibile cu
disponibilitățile bănești;
2. scăderea valorii marjei de solvabilitate disponibile
sub jumătate din limita minimă prevăzută de reglementările
legale în vigoare pentru fondul de siguranță;
3. imposibilitatea restabilirii situației financiare a societății
de asigurare în cadrul procedurii de redresare financiară;
k) concordat — convenția intervenită înainte sau după
deschiderea procedurii de faliment, încheiată între
societatea de asigurare debitoare și creditorii de asigurări,
având ca obiect modul și termenele de plată a creanțelor
de asigurări pe care aceștia le dețin;
l) stat membru — statul membru al Uniunii Europene
sau statul aparținând Spațiului Economic European;
m) stat membru de origine — statul membru în care
societatea de asigurare a fost autorizată;
n) stat membru gazdă — statul membru, altul decât
statul membru de origine, în care societatea de asigurare
are deschisă o sucursală;

o) stat terț — statul care nu este membru al Uniunii
Europene sau care nu aparține Spațiului Economic
European;
p) filială — unitatea operațională cu personalitate
juridică, înființată în condițiile legii, la care o societate de
asigurare deține direct sau indirect majoritatea drepturilor
de vot;
r) sucursală — orice entitate fără personalitate juridică,
aparținând unei societăți de asigurare, care desfășoară în
mod direct, în limita mandatului primit, activități de
asigurare pe teritoriul unui stat membru, altul decât statul
membru de origine;
s) persoană semnificativă — administratorul și/sau
conducerea executivă a societății de asigurare;
t) acționar semnificativ — orice persoană care, nemijlocit
și singură sau, după caz, prin intermediul ori în legătură
cu alte persoane, exercită drepturi ce decurg din deținerea
unor acțiuni care, cumulate, reprezintă cel puțin 10% din
capitalul social al unei societăți de asigurare sau îi conferă
acesteia cel puțin 10% din totalul drepturilor de vot în
adunarea generală a acționarilor ori care, după caz, dau
posibilitatea acestei persoane să exercite o influență
semnificativă asupra conducerii societății de asigurare în
cadrul căreia are poziția semnificativă;
u) Fond de garantare — fondul de protecție prevăzut la
art. 60 din Legea nr. 136/1995 privind asigurările și
reasigurările în România, cu modificările și completările
ulterioare.
CAPITOLUL II
Procedura de redresare financiară. Reguli generale
Art. 4. — (1) În exercitarea atribuțiilor prevăzute de
Legea nr. 32/2000, cu modificările și completările ulterioare,
precum și a celor prevăzute de normele date în aplicarea
acesteia, Comisia de Supraveghere a Asigurărilor
procedează periodic la verificarea situației financiare a
societății de asigurare, fie în baza documentelor și a
raportărilor transmise de aceasta, conform legii, fie în urma
acțiunilor de analiză, îndrumare și control efectuate de
organele de specialitate ale acestei autorități.
(2) Verificarea se poate efectua oricând de către
Comisia de Supraveghere a Asigurărilor, inclusiv în urma
sesizărilor creditorilor de asigurări referitoare la situația
financiară a societății de asigurare, în vederea prevenirii
stării de insolvabilitate și/sau a restabilirii situației acesteia
în cadrul procedurii de redresare financiară.
Art. 5. — (1) Procedura de redresare financiară implică
orice intervenție a Comisiei de Supraveghere a Asigurărilor
pentru luarea măsurilor necesare restabilirii situației
financiare a societății de asigurare, în scopul prevenirii
stării de insolvabilitate a acesteia și a evitării declanșării
procedurii falimentului.
(2) Comisia de Supraveghere a Asigurărilor este singura
autoritate competentă abilitată să decidă aplicarea
modalităților și a măsurilor de redresare financiară în ceea
ce privește societățile de asigurare, inclusiv sucursalele
acestora din alte state membre, precum și sucursalele și
filialele societăților de asigurare din state terțe, care au
sediul în România. Măsurile de redresare financiară nu
împiedică deschiderea, de către statul membru de origine,
a unei proceduri de faliment.
(3) Comisia de Supraveghere a Asigurărilor informează
de urgență autoritățile de supraveghere din toate celelalte
state membre cu privire la decizia sa de a adopta măsuri

MONITORUL OFICIAL AL ROMÂNIEI, PARTEA I, Nr. 1.193/14.XII.2004
de redresare financiară împotriva unei societăți de
asigurare, inclusiv efectele concrete posibile ale unor astfel
de măsuri.
Art. 6. — (1) În toate cazurile, societatea de asigurare
este obligată să pună la dispoziție Comisiei de
Supraveghere a Asigurărilor toate documentele și
informațiile solicitate în vederea verificării și să asigure
desfășurarea activității de analiză și control în condiții
optime și cu celeritate.
(2) La cererea Comisiei de Supraveghere a Asigurărilor,
societatea de asigurare este obligată să determine și să
comunice acesteia, în termen de 48 de ore de la solicitare,
situația financiară, precum și marja de solvabilitate minimă.
Art. 7. — O societate de asigurare intră în procedura
de redresare financiară reglementată de prezenta lege
atunci când, după caz:
a) se constată nerespectarea, în orice mod, a
prevederilor art. 6 alin. (2), precum și a oricăror altor
prevederi legale referitoare la activitatea de asigurare,
punându-se în pericol onoarea obligațiilor asumate față de
creditorii de asigurări;
b) valoarea marjei de solvabilitate disponibile scade sub
limita minimă prevăzută de reglementările emise de
Comisia de Supraveghere a Asigurărilor;
c) valoarea marjei de solvabilitate disponibile scade sub
limita minimă prevăzută de reglementările legale în vigoare
pentru fondul de siguranță.
Art. 8. — (1) În cazurile prevăzute la art. 7, Comisia de
Supraveghere a Asigurărilor poate dispune, prin decizie
motivată, deschiderea procedurii de redresare financiară
prin una dintre următoarele modalități:
a) redresarea societății de asigurare pe bază de plan
de redresare financiară;
b) redresarea societății de asigurare prin administrare
specială.
(2) Prin decizia de deschidere a procedurii, Comisia de
Supraveghere a Asigurărilor poate dispune aplicarea de
către societatea de asigurare a uneia sau mai multora
dintre următoarele măsuri prudențiale principale:
a) limitarea volumului de prime brute sau nete
subscrise, pe o perioadă cuprinsă între 3 luni și un an,
astfel încât acestea să nu depășească valorile stabilite prin
decizia de deschidere a procedurii de redresare;
b) interzicerea reînnoirii contractelor de asigurare ajunse
la scadență sau, după caz, doar a unor tipuri de contracte
de asigurare, expres stabilite prin decizia de redresare
financiară;
c) interzicerea subscrierii unor noi contracte de
asigurare și a încasării primelor aferente, pe perioada
expres stabilită prin decizia de redresare financiară;
d) efectuarea de către societatea de asigurare a
transferului portofoliului de asigurări, în tot sau în parte, în
condițiile și cu respectarea prevederilor legale în vigoare în
materie; în cazul dispunerii acestei măsuri, societatea de
asigurare va efectua operațiunile privind transferul de
portofoliu în regim de urgență, fără ca acestea să poată
depăși 60 de zile de la data luării măsurii;
e) obligarea administratorilor societății de asigurare de a
convoca de îndată o adunare generală extraordinară, cu
propunerea efectuării operațiunii de majorare a capitalului
social sau, după caz, a fondului de rezervă liberă vărsat;
termenul de întrunire nu va putea fi mai mare de 5 zile de
la data convocării, iar efectuarea operațiunilor de majorare
a capitalului social nu va putea depăși 30 de zile
lucrătoare de la data primirii deciziei de declanșare a
procedurii de redresare financiară;

3

f) interzicerea efectuării de către societatea de asigurare
a anumitor investiții;
g) restrângerea rețelei teritoriale a societății de asigurare
prin desființarea, în condițiile legii, a anumitor filiale și
sucursale, puncte de lucru și/sau a altor sedii secundare
ale societății de asigurare, precum și/sau înlocuirea
persoanelor semnificative cu privire la care s-a stabilit
responsabilitatea pentru ajungerea societății în procedură
de redresare financiară;
h) verificarea, inventarierea și instrumentarea, după caz,
a dosarelor de daună, înregistrate în evidențele societății
de asigurare, în vederea evaluării daunelor reale și a
stabilirii obligațiilor de plată față de creditorii de asigurări;
activitatea de verificare, inventariere și instrumentare a
dosarelor se va face în regim de urgență, fără a se putea
depăși un termen de 30 de zile de la data primirii deciziei
de declanșare a procedurii de redresare financiară.
(3) Prin decizia de deschidere a procedurii de redresare
financiară, Comisia de Supraveghere a Asigurărilor poate
dispune, după caz:
a) luarea unor măsuri cu privire la bunurile și/sau
activele societății de asigurare, constând în inventarierea
lor de către aceasta și conservarea pe toată perioada
procedurii de redresare financiară; răspunderea pentru
neaplicarea sau pentru aplicarea necorespunzătoare a
acestor măsuri dispuse de Comisia de Supraveghere a
Asigurărilor aparține persoanelor semnificative ale societății
de asigurare;
b) numirea uneia sau mai multor persoane care să
supravegheze modul de întocmire și de respectare a
planului de redresare financiară;
c) orice alte măsuri prudențiale necesare restabilirii
situației financiare a societății de asigurare, în vederea
garantării protejării drepturilor și intereselor legitime ale
creditorilor de asigurări.
(4) Dacă este cazul, Comisia de Supraveghere a
Asigurărilor poate solicita instanței competente încuviințarea
unor măsuri asigurătorii cu privire la bunurile și/sau activele
societății de asigurare, potrivit legii.
Art. 9. — (1) Decizia de deschidere a procedurii de
redresare financiară prevăzută la art. 8 se publică în
Monitorul Oficial al României, Partea I, precum și în două
ziare de circulație națională, în conformitate cu dispozițiile
legale.
(2) Efectele procedurii de redresare financiară asupra
unui proces civil în curs privind un bun sau un drept de
care a fost deposedată societatea de asigurare sunt
reglementate de legea statului membru în care procesul
este în curs.
(3) După publicarea deciziei, conform alin. (1), Comisia
de Supraveghere a Asigurărilor publică de îndată în
Jurnalul Oficial al Comunităților Europene un extras din
decizia sa cu privire la măsurile de redresare financiară. În
cazul în care statul român, prin Comisia de Supraveghere
a Asigurărilor, este informat cu privire la adoptarea unor
măsuri de reorganizare adoptate de autoritățile competente
din alte state membre, acesta asigură, prin autoritatea de
supraveghere, publicarea unor astfel de măsuri, conform
alin. (1).
(4) Publicația prevăzută la alin. (3) va conține:
denumirea autorității competente, legea aplicabilă procedurii
de redresare financiară, precum și, dacă este cazul,
administratorul desemnat. Publicarea extrasului din decizia
de redresare se efectuează în limba română sau în una
dintre limbile oficiale ale statului membru în care este
publicată informația.

4

MONITORUL OFICIAL AL ROMÂNIEI, PARTEA I, Nr. 1.193/14.XII.2004

(5) Măsurile de redresare financiară se aplică indiferent
de dispozițiile privind publicarea prevăzute la alin. (3) și (4)
și își produc toate efectele în ceea ce privește creditorii de
asigurări, inclusiv în ceea ce privește acționarii sau
asociații și angajații societății de asigurare, considerați ca
atare, ale căror drepturi sunt exclusiv afectate ca urmare a
aplicării acestor măsuri.
(6) Efectele deschiderii procedurii de redresare
financiară se află sub incidența legii române, cu excepția
celor care poartă asupra contractelor și a drepturilor
menționate în continuare, care sunt sub incidența
următoarelor norme:
a) contractele de muncă și relațiile de muncă sunt
reglementate numai de legea statului membru aplicabilă
contractelor/relațiilor de muncă;
b) contractul care conferă un drept de folosință sau prin
care se dobândește proprietatea asupra unui bun imobil
este reglementat doar de legea statului membru pe al
cărui teritoriu este situat acest bun;
c) drepturile societății de asigurare privind o proprietate
imobiliară, o navă sau o aeronavă, supusă înscrierii într-un
registru public, sunt reglementate doar de legea statului
membru sub a cărui autoritate se ține registrul respectiv.
(7) Deschiderea procedurii de redresare financiară nu
afectează drepturile reale ale creditorilor sau terților în ceea
ce privește bunurile corporale ori necorporale, activele
mobiliare sau imobiliare — atât bunuri determinate, cât și
ansambluri de bunuri nedeterminate — care aparțin
societății de asigurare și care sunt situate pe teritoriul altui
stat membru în momentul deschiderii procedurii. Drepturile
reale ale creditorilor sau terților înseamnă, în special:
a) dreptul de a valorifica bunul sau de a asigura
valorificarea acestuia și de a beneficia de profitul ori de
venitul generat, în special pe baza unui gaj sau a unei
ipoteci;
b) dreptul exclusiv de a recupera o creanță, în special
un drept garantat prin constituirea unui gaj sau cesiunea
acestei creanțe cu titlu de garanție;
c) dreptul de revendicare a bunului și/sau de restituire a
acestuia de la oricine îl posedă și/sau îl folosește împotriva
voinței titularului de drept;
d) dreptul real de a percepe fructele unui bun; este
asimilat dreptului real dreptul înscris într-un registru public
și opozabil terților, care dă posibilitatea dobândirii unui
drept real, în sensul arătat anterior.
(8) Dispozițiile alin. (7) nu împiedică exercitarea
acțiunilor privind nulitatea, anularea și/sau inopozabilitatea
actelor prejudiciabile tuturor creditorilor, prevăzute de
legislația statului membru de origine. Cu toate acestea,
legea statului membru de origine nu se va aplica atunci
când persoana care a beneficiat de un act juridic
prejudiciabil tuturor creditorilor face dovada că sunt
îndeplinite cumulativ următoarele condiții:
a) actul menționat se află sub incidența legislației unui
alt stat membru decât cel de origine;
b) legea statului membru de origine nu prevede nici un
mijloc de atacare a actului respectiv.
Art. 10. — (1) Procedura de redresare financiară
declanșată împotriva unei societăți de asigurare care
cumpără un bun nu afectează drepturile garantate ale
vânzătorului atunci când, în momentul deschiderii procedurii
respective, bunul respectiv se află situat pe teritoriul unui
stat membru, altul decât statul în care procedurile
respective au fost deschise.
(2) Procedura de redresare financiară declanșată
împotriva unei societăți de asigurare care vinde un bun,

după livrarea acestuia, nu constituie o cauză de rezoluțiune
sau de denunțare a vânzării și nu împiedică dobândirea de
către cumpărător a proprietății, dacă bunul respectiv se
află, la momentul deschiderii procedurii, pe teritoriul unui
stat membru, altul decât acela în care procedura respectivă
a fost deschisă. În cazul în care, printr-un act încheiat
după adoptarea măsurilor de reorganizare, o societate de
asigurare înstrăinează, cu titlu oneros, un activ imobiliar, o
navă sau o aeronavă supusă înscrierii într-un registru
public sau valori mobiliare ori titluri a căror existență sau
transfer presupune înscrierea într-un registru ori cont,
stabilit prin lege, sau care sunt plasate într-un sistem
central de depozite reglementat de legea unui stat
membru, validitatea actului respectiv se află sub incidența
legii statului membru pe al cărui teritoriu se află activul
imobiliar sau sub a cărui autoritate se ține registrul, contul
ori sistemul respectiv.
(3) Prevederile alin. (1) și (2) nu împiedică exercitarea
acțiunilor privind nulitatea, anularea și/sau inopozabilitatea,
reglementate de legea statului membru de origine.
(4) Procedura de redresare financiară nu împiedică și
nu afectează exercitarea drepturilor creditorilor de asigurări
privind compensarea creanțelor lor cu cele ale societății de
asigurare supuse acestei proceduri, în condițiile legii.
Prevederile alin. (3) se aplică în mod corespunzător.
(5) Fără a se aduce atingere dispozițiilor art. 9 alin. (7)
și (8), efectele deschiderii procedurii de redresare
financiară asupra drepturilor și obligațiilor participanților la o
piață reglementată se află numai sub incidența legii
aplicabile pieței respective. Aceasta nu împiedică acțiunile
privind nulitatea, anularea și/sau inopozabilitatea,
reglementate de legea statului membru de origine, care se
pot exercita pentru a nu ține seama de plățile sau de
tranzacțiile efectuate în conformitate cu legea aplicabilă
pieței respective.
Art. 11. — (1) Procedura de redresare financiară își
produce efectele în întreaga Comunitate Europeană din
momentul în care aceasta își produce efectele în statul
membru unde ea s-a declanșat.
(2) Procedura de redresare financiară își produce toate
efectele în întreaga Comunitate Europeană, în conformitate
cu legislația statului român, fără alte formalități, inclusiv în
ceea ce privește părți terțe din alte state membre, chiar
dacă legislația acelor state membre nu prevede astfel de
măsuri de redresare financiară sau subordonează aplicarea
lor unor condiții care nu sunt îndeplinite. Măsurile de
redresare financiară adoptate în conformitate cu legislația
unui stat membru se aplică în mod corespunzător pe
teritoriul statului român.
(3) Comisia de Supraveghere a Asigurărilor, ca
autoritate competentă și autoritate de supraveghere,
informează de urgență autoritățile de supraveghere din
toate celelalte state membre cu privire la decizia sa de a
declanșa o procedură de redresare financiară, inclusiv
efectele concrete posibile ale unei astfel de proceduri.
Informarea se face înainte de adoptarea unei astfel de
decizii sau imediat după acest moment.
SECȚIUNEA 1
Redresarea societăților de asigurare
pe bază de plan de redresare financiară

Art. 12. — (1) În cazul deschiderii procedurii
redresare financiară pe bază de plan, consiliul
administrație sau, după caz, administratorul unic
societății de asigurare este obligat să întocmească și

de
de
al
să

MONITORUL OFICIAL AL ROMÂNIEI, PARTEA I, Nr. 1.193/14.XII.2004
depună la sediul Comisiei de Supraveghere a Asigurărilor
un plan de redresare financiară, în termen de cel mult
20 de zile de la data comunicării către societatea de
asigurare a deciziei prevăzute la art. 8 alin. (1) lit. a).
(2) Planul de redresare financiară va cuprinde, în mod
obligatoriu, perspectivele de redresare financiară a
societății, precum și modalitățile concrete și termenele de
îndeplinire a măsurilor și dispozițiilor stabilite prin decizia
de redresare financiară emisă de Comisia de Supraveghere
a Asigurărilor.
(3) Planul va include, de asemenea, pentru următorii
3 ani financiari, cel puțin următoarele informații:
a) estimări ale cheltuielilor de achiziție și de
administrare;
b) bugetul de venituri și cheltuieli aferent activității de
asigurare directă, a acceptărilor și cedărilor în reasigurare;
c) bugete anuale;
d) o estimare a resurselor financiare cu care se
intenționează să se acopere obligațiile asumate, luate în
calcul pentru determinarea marjei de solvabilitate minimă;
e) programe de reasigurare;
f) programul de plată a datoriilor.
Art. 13. — În urma analizării planului de redresare
financiară, Comisia de Supraveghere a Asigurărilor emite o
decizie prin care, după caz, poate hotărî:
a) aprobarea planului de redresare financiară;
b) completarea și/sau modificarea planului de redresare
financiară, în termen de cel mult 5 zile de la data luării la
cunoștință despre decizia de completare și/sau de
modificare;
c) respingerea planului de redresare financiară.
Art. 14. — (1) De la data comunicării deciziei de
aprobare a planului de redresare financiară, societatea de
asigurare este obligată să îndeplinească în mod
corespunzător măsurile cuprinse în plan, la termenele și în
condițiile stabilite, astfel cum acestea au fost dispuse și
aprobate de Comisia de Supraveghere a Asigurărilor. De
asemenea, societatea de asigurare este obligată să aducă
la cunoștința tuturor creditorilor de asigurări cunoscuți, în
termen de cel mult 5 zile lucrătoare de la data primirii
deciziei, măsurile și dispozițiile stabilite de Comisia de
Supraveghere a Asigurărilor.
(2) Prevederile alin. (1) se aplică în mod corespunzător
și în cazul aprobării modificărilor și/sau completărilor
ulterioare ale planului de redresare financiară, efectuate
potrivit art. 13 lit. b).
Art. 15. — În cazul respingerii planului de redresare
financiară, Comisia de Supraveghere a Asigurărilor emite o
decizie motivată prin care poate dispune una dintre
următoarele măsuri:
a) obligarea societății de asigurare la elaborarea unui
program de finanțare în regim de urgență; în acest caz,
dispozițiile prevăzute la art. 12—14 se vor aplica în mod
corespunzător;
b) aplicarea prevederilor art. 8 alin. (1) lit. b) și
desemnarea unui administrator special;
c) închiderea procedurii de redresare financiară; în acest
caz, Comisia de Supraveghere a Asigurărilor va retrage
autorizația de funcționare a societății de asigurare și, în
situația constatării stării de insolvabilitate a acesteia, va
cere tribunalului deschiderea de îndată a procedurii
falimentului, potrivit art. 3 lit. j) pct. 3.

5

SECȚIUNEA a 2-a
Redresarea societăților de asigurare prin administrare specială

Art. 16. — În situația aplicării modalității de redresare
financiară prevăzute la art. 8 alin. (1) lit. b), Comisia de
Supraveghere a Asigurărilor desemnează o persoană în
calitate de administrator special, care, în principal, va duce
la îndeplinire și va lua toate măsurile necesare restabilirii
situației financiare a societății de asigurare, cu respectarea
dispozițiilor, a termenelor și a condițiilor cuprinse în decizia
de redresare financiară.
Art. 17. — (1) În toate cazurile, administratorul societății
de asigurare este obligat să aducă, de îndată, la
cunoștință administratorului special toate măsurile stabilite
în sarcina acestuia prin decizia de redresare financiară
emisă de Comisia de Supraveghere a Asigurărilor.
(2) Drepturile, obligațiile, precum și competențele
administratorului special se stabilesc prin norme ale
Comisiei de Supraveghere a Asigurărilor.
Art. 18. — (1) O dată cu desemnarea administratorului
special, în condițiile prezentei legi, se suspendă:
a) atribuțiile legale ale acționarilor semnificativi și ale
persoanelor semnificative ale societății de asigurare; aceste
atribuții se transferă administratorului special pe toată
perioada administrării speciale;
b) drepturile de vot în privința numirii și revocării
administratorilor societății de asigurare, dreptul la dividende
al acționarilor, activitatea, precum și dreptul la remunerație
ale consiliului de administrație sau ale administratorului
unic, după caz.
(2) Suspendarea operează pe toată perioada
administrării speciale.
Art. 19. — (1) Decizia Comisiei de Supraveghere a
Asigurărilor prevăzută la art. 8, 13 și 15 este executorie.
(2) Împotriva deciziei societatea de asigurare poate face
plângere la Secția de contencios administrativ a Curții de
Apel București, în termen de 10 zile de la data
comunicării, sub sancțiunea decăderii.
(3) Plângerea se judecă cu celeritate și cu precădere;
plângerea nu suspendă executarea deciziei Comisiei de
Supraveghere a Asigurărilor. Hotărârea instanței este
definitivă și poate fi atacată cu recurs, în condițiile legii.
SECȚIUNEA a 3-a
Închiderea procedurii de redresare financiară.
Efectele închiderii procedurii.
Drepturile și obligațiile creditorilor de asigurări

Art. 20. — Închiderea procedurii de redresare financiară
a societății de asigurare se dispune prin decizie motivată,
emisă de Comisia de Supraveghere a Asigurărilor, potrivit
legii, atunci când, după caz:
a) se constată restabilirea situației financiare a societății
de asigurare, ca urmare a îndeplinirii în mod corespunzător
a modalității și a măsurilor de redresare financiară;
b) măsurile aplicate în cadrul procedurii de redresare
financiară nu au fost îndeplinite în mod corespunzător, în
termenele și în condițiile stabilite, sau aplicarea acestora
nu a putut conduce, pe perioada în care au fost luate, la
atingerea scopului urmărit și la înlăturarea cauzelor care
le-au generat.
Art. 21. — (1) Prin decizia de închidere a procedurii de
redresare financiară, Comisia de Supraveghere a
Asigurărilor dispune, după caz:
a) revocarea deciziei prevăzute la art. 8, în situația
prevăzută la art. 20 lit. a);

6

MONITORUL OFICIAL AL ROMÂNIEI, PARTEA I, Nr. 1.193/14.XII.2004

b) retragerea autorizației de funcționare a societății de
asigurare, precum și, dacă se constată insolvabilitatea
acesteia, solicitarea, de îndată, a declanșării procedurii
falimentului, în situația prevăzută la art. 20 lit. b).
(2) Prin decizia de închidere a procedurii de redresare
financiară, Comisia de Supraveghere a Asigurărilor dispune,
dacă este cazul, revocarea administratorului special
desemnat în condițiile prezentei legi și încetarea atribuțiilor
acestuia.
(3) Prevederile art. 9 alin. (1) și ale art. 19 se aplică în
mod corespunzător și în cazul deciziei de închidere a
procedurii de redresare financiară.
Art. 22. — În cazul prevăzut la art. 21 alin. (1) lit. b), la
data publicării deciziei privind închiderea procedurii de
redresare financiară și constatarea stării de insolvabilitate a
societății de asigurare se naște dreptul creditorilor de
asigurări, de a solicita plata sumelor cuvenite de la Fondul
de garantare.
Art. 23. — (1) În termen de 10 zile de la data publicării
deciziei de închidere a procedurii de redresare financiară,
societatea de asigurare aflată în stare de insolvabilitate
este obligată să predea administratorului Fondului de
garantare evidența completă a dosarelor de daună, precum
și evidențele tehnico-operative și contabile aferente acestor
dosare, în vederea publicării listei potențialilor creditori de
asigurări, beneficiari ai sumelor cuvenite de la Fondul de
garantare. Răspunderea pentru neîndeplinirea sau pentru
îndeplinirea necorespunzătoare a obligației revine
persoanelor semnificative ale societății de asigurare.
(2) În cadrul termenului prevăzut la alin. (1),
administratorul Fondului de garantare desemnează o
comisie specială, formată din propriii specialiști, cu
următoarea componență:
a) 2 membri din partea conducerii, dintre care unul are
calitatea de președinte al comisiei;
b) conducătorul departamentului financiar sau înlocuitorul
legal al acestuia, după caz;
c) 2 reprezentanți ai direcției tehnice, cu experiență în
materie de lichidare de daune;
d) 2 reprezentanți ai direcției generale juridice, cu
experiență de cel puțin 3 ani în domeniul juridic.
(3) După expirarea termenului prevăzut la alin. (1),
comisia special constituită ia toate măsurile necesare
pentru publicarea listei creditorilor de asigurări ale căror
creanțe certe, lichide și exigibile au rezultat din evidențele
transmise de societatea de asigurare, conform alin. (1).
Art. 24. — (1) În termen de 60 de zile de la publicarea
listei creditorilor de asigurări prevăzute la art. 23 alin. (3),
orice persoană care nu figurează în lista creditorilor cerți și
care pretinde vreun drept de creanță de asigurări împotriva
societății de asigurare poate formula, sub sancțiunea
decăderii din drept, o cerere motivată în acest sens,
adresată administratorului Fondului de garantare.
(2) Cererea prevăzută la alin. (1) se formulează în scris
de către fiecare pretins creditor și se depune la sediul
administratorului Fondului de garantare, prin intermediul
serviciilor de poștă, recomandat, cu confirmare de primire.
O dată cu cererea, persoana respectivă anexează
documentele și înscrisurile justificative și menționează toate
elementele necesare stabilirii cu exactitate a cuantumului
sumelor solicitate; în măsura în care aceste înscrisuri
justificative nu există, în cerere se precizează motivul
imposibilității depunerii lor.
(3) În cerere se vor menționa, în principal, următoarele
elemente: natura creanței, momentul nașterii sale și
valoarea certă sau estimată a acesteia, dacă se revendică

vreun privilegiu ori o garanție reală în ceea ce privește
creanța, precum și care sunt bunurile acoperite de
asigurarea lor.
(4) Cererea, precum și actele și informațiile solicitate
conform alin. (2) și (3) se depun în limba română;
traducerile actelor se vor transmite numai sub semnătura
autorizată a traducătorului, conform legii.
(5) După primirea fiecărei cereri în condițiile alin. (1)—(4),
comisia special constituită, desemnată conform art. 23
alin. (2), înregistrează și analizează întreaga documentație
aferentă cererii. Pe baza propunerilor comisiei,
administratorul Fondului de garantare va emite o decizie de
aprobare sau, după caz, de respingere a cuantumului
sumelor pretinse de la Fondul de garantare. Împotriva
deciziei se poate formula plângere, în condițiile prevăzute
de art. 19.
(6) După expirarea termenului prevăzut la alin. (1),
comisia va publica lista creditorilor de asigurări acceptați la
plata sumelor cuvenite de la Fondul de garantare. Pentru
creditorii acceptați la plată prin hotărâre judecătorească,
publicarea se va face, pentru fiecare caz, după ce această
hotărâre a rămas irevocabilă.
Art. 25. — (1) În cazul în care, după expirarea
termenului prevăzut la art. 24 alin. (1), o persoană invocă
vreun drept de creanță împotriva societății de asigurare
debitoare ca urmare a producerii ulterioare, dar nu mai
târziu de data pronunțării hotărârii de faliment, a unor
riscuri acoperite printr-o poliță de asigurare în vigoare la
data închiderii procedurii de redresare financiară, aceasta
poate formula, sub sancțiunea decăderii, o cerere, în
termen de cel mult 30 de zile de la data producerii riscului
asigurat, în condițiile art. 24 alin. (2)—(4).
(2) În cazul contractelor de asigurare privind
răspunderea civilă obligatorie pentru pagube produse terților
prin accidente de autovehicule, în situația în care portofoliul
acestor contracte nu a fost transferat până la data
închiderii procedurii de redresare financiară, Comisia de
Supraveghere a Asigurărilor dispune toate măsurile
necesare informării asiguraților, atât cu privire la obligația
acestora de a denunța, în termen de cel mult 90 de zile
de la data deschiderii procedurii falimentului, contractele de
asigurare încheiate cu societatea debitoare, cât și cu
privire la dreptul acestora de recuperare a primelor de
asigurare aferente, pentru perioada cuprinsă între momentul
denunțării contractului de asigurare și cel al expirării duratei
de valabilitate a acestuia.
(3) În cazul producerii riscurilor acoperite prin
contractele prevăzute la alin. (2), între momentul deschiderii
procedurii falimentului și cel al rezilierii acestora, dar nu
mai târziu de 90 de zile de la data pronunțării hotărârii de
faliment, Comisia de Supraveghere a Asigurărilor
nominalizează o societate de asigurare, dintre cele
autorizate să practice asigurări de răspundere civilă
obligatorie, în vederea constatării și evaluării daunelor.
Sumele cuvenite asiguraților, stabilite de societatea de
asigurare și acceptate la plată de comisia special
constituită, prevăzută la art. 23 alin. (2), se plătesc din
resursele Fondului de garantare, în condițiile și cu
respectarea prevederilor prezentei legi și ale normelor
emise de Comisia de Supraveghere a Asigurărilor în
aplicarea acesteia.
(4) Prevederile art. 24 alin. (2)—(6) se aplică în mod
corespunzător și în cazul cererilor persoanelor prevăzute la
alin. (1).
Art. 26. — În toate cazurile în care consideră că este
necesar, comisia special constituită, prevăzută la art. 23

MONITORUL OFICIAL AL ROMÂNIEI, PARTEA I, Nr. 1.193/14.XII.2004
alin. (2), poate solicita persoanelor prevăzute la art. 24 și
25 completarea documentației, precum și/sau precizarea ori
furnizarea de informații suplimentare cu privire la cererea
creditorului de asigurări. Informațiile solicitate se transmit
comisiei, sub sancțiunea respingerii cererii, în termen de
cel mult 10 zile de la data primirii solicitării acesteia.
Art. 27. — (1) Administratorul Fondului de garantare se
subrogă în toate drepturile creditorilor de asigurări pentru
sumele egale cu plățile pe care le-a plătit din
disponibilitățile fondului respectiv.
(2) Prin derogare de la prevederile art. 37 din Legea
nr. 64/1995, republicată, cu modificările și completările
ulterioare, administratorul Fondului de garantare poate
înregistra la masa credală, în tot cursul procedurii de
faliment, în vederea recuperării lor, orice sume, dobânzi
și/sau cheltuieli pe care acesta le-a achitat din resursele
acestui fond.
(3) În condițiile alin. (1) și (2), administratorul Fondului
de garantare este îndreptățit să înregistreze și să
recupereze, în cadrul procedurii falimentului societății de
asigurare debitoare, toate sumele achitate creditorilor, pe
măsura plăților efectuate, ca urmare a producerii riscurilor
asigurate după momentul declanșării procedurii de faliment.
CAPITOLUL III
Procedura falimentului societăților de asigurare
SECȚIUNEA 1
Cererea introductivă.
Organele care aplică procedura și atribuțiile acestora

Art. 28. — (1) Procedura falimentului se deschide pe
baza unei cereri introduse fie de Comisia de Supraveghere
a Asigurărilor, fie de societatea de asigurare debitoare sau
de creditorii acesteia, după caz.
(2) Procedura falimentului unei societăți de asigurare
autorizate în România, precum și al sucursalelor acesteia
stabilite în alte state membre, este guvernată de legea
română în ceea ce privește regimul și aplicarea procedurii
falimentului, în mod special cu privire la:
a) bunurile care fac obiectul acestei proceduri, precum
și regimul bunurilor dobândite de societatea de asigurare
debitoare după deschiderea procedurii;
b) atribuțiile societății de asigurare debitoare și ale
lichidatorului;
c) condițiile în care se poate invoca o compensare;
d) efectele procedurii falimentului asupra contractelor în
derulare, în care societatea de asigurare debitoare este
parte;
e) efectele procedurii falimentului asupra procedurilor
individuale de executare silită promovate de creditorii de
asigurări, cu excepția cauzelor aflate pe rolul instanțelor din
alte state membre;
f) creanțele care trebuie să fie declarate asupra
societății de asigurare debitoare și regimul creanțelor care
iau naștere după deschiderea procedurii falimentului;
g) regulile privind declararea, verificarea și admiterea
creanțelor;
h) regulile privind distribuirea veniturilor obținute din
valorificarea activelor, ordinea de prioritate a achitării
creanțelor de asigurări și drepturile creditorilor de asigurări
care au obținut o plată parțială după deschiderea
procedurii falimentului în temeiul unui drept real sau prin
invocarea compensării;
i) condițiile și efectele închiderii procedurii falimentului,
în special prin concordat;

7

j) drepturile creditorilor după închiderea procedurii
falimentului;
k) suportarea costurilor și a cheltuielilor aferente
procedurii falimentului;
l) regulile privind nulitatea, anularea sau inopozabilitatea
actelor juridice care prejudiciază drepturile și interesele
legitime ale tuturor creditorilor de asigurări.
Art. 29. — (1) În temeiul prezentei legi, societatea de
asigurare debitoare aflată în stare de insolvabilitate, așa
cum aceasta este definită la art. 3 lit. j) pct. 1, este
obligată să adreseze tribunalului o cerere pentru a fi
supusă procedurii falimentului. Cererea se depune în
termen de cel mult 20 de zile de la data intervenirii sau,
după caz, a creării stării de insolvabilitate.
(2) Înainte de înregistrarea la tribunal, cererea prevăzută
la alin. (1) se înaintează Comisiei de Supraveghere a
Asigurărilor o dată cu actele și documentele doveditoare,
în vederea analizării acesteia și a formulării întâmpinării
prevăzute la art. 31 alin. (1). Societatea de asigurare
debitoare va anexa la cerere, în mod obligatoriu, registrul
special al activelor care acoperă rezervele tehnice,
prevăzut în anexa nr. 2 la Legea nr. 32/2000, cu
modificările și completările ulterioare.
Art. 30. — (1) Creditorii societății de asigurare
debitoare, alții decât creditorii de asigurări prevăzuți la
art. 23 alin. (3), art. 24 alin. (6) și la art. 25 alin. (1), ale
căror sume pretinse se plătesc din disponibilitățile Fondului
de garantare, pot înregistra la tribunal o cerere de
deschidere a procedurii de faliment împotriva societății
debitoare, în condițiile prezentei legi.
(2) Prevederile art. 29 alin. (2) se aplică în mod
corespunzător în ceea ce privește înaintarea către Comisia
de Supraveghere a Asigurărilor a cererii, a actelor și
documentelor doveditoare.
Art. 31. — (1) Cererea prevăzută la art. 29 alin. (1) și
la art. 30 alin. (1) se înregistrează de tribunal o dată cu
întâmpinarea Comisiei de Supraveghere a Asigurărilor, prin
care aceasta comunică dacă societatea de asigurare
debitoare face sau nu face obiectul unei proceduri de
redresare financiară, potrivit prezentei legi, pentru
restabilirea situației sale financiare sau, după caz, pentru
onorarea plăților către creditori, în cadrul unor măsuri
administrative de redresare financiară.
(2) Deschiderea procedurii falimentului se pronunță de
tribunal dacă:
a) Comisia de Supraveghere a Asigurărilor a comunicat,
prin întâmpinare, că la data formulării cererii de deschidere
a procedurii falimentului nu se află în curs de desfășurare
o procedură de redresare financiară a activității societății
de asigurare debitoare, în condițiile prezentei legi; sau
b) Comisia de Supraveghere a Asigurărilor a comunicat,
prin întâmpinare, că nu există posibilități reale de restabilire
a situației financiare a societății și de plată a creanțelor
tuturor creditorilor acesteia în cadrul unei proceduri de
redresare financiară.
Art. 32. — (1) În temeiul prezentei legi, Comisia de
Supraveghere a Asigurărilor poate introduce o cerere
privind declanșarea procedurii falimentului împotriva unei
societăți de asigurare debitoare, în oricare dintre cazurile
prevăzute la art. 3 lit. j) pct. 2 și 3.
(2) Cererea va fi însoțită de următoarele înscrisuri, după
caz:
a) hotărârea Consiliului Comisiei de Supraveghere a
Asigurărilor privind retragerea autorizației de funcționare a
societății de asigurare debitoare și declanșarea procedurii
falimentului împotriva acesteia;

8

MONITORUL OFICIAL AL ROMÂNIEI, PARTEA I, Nr. 1.193/14.XII.2004

b) decizia Comisiei de Supraveghere a Asigurărilor
privind închiderea procedurii de redresare financiară,
constatarea stării de insolvabilitate, urmată de declanșarea
imediată a procedurii de faliment;
c) orice alte acte sau documente care sunt necesare
pentru justificarea cererii de învestire a tribunalului.
Art. 33. — (1) În urma înregistrării cererii, conform
art. 29—32, tribunalul notifică de îndată despre aceasta
părților menționate la aceste articole. Notificarea se
transmite și administratorului Fondului de garantare.
(2) Contestația societății de asigurare împotriva cererii
prevăzute la art. 30 și 32 poate fi introdusă în cel mult
5 zile de la data primirii notificării cu privire la înregistrarea
unei astfel de solicitări. Contestația se judecă cu celeritate
și cu precădere; împotriva hotărârii tribunalului se poate
exercita recurs, în termen de 10 zile de la comunicare.
(3) La primul termen de judecată, tribunalul va analiza
cererea introductivă și documentația aferentă și, în situația
în care societatea de asigurare debitoare nu a contestat
starea de insolvabilitate, potrivit alin. (2), va pronunța o
hotărâre de deschidere a procedurii falimentului.
Art. 34. — (1) În urma pronunțării hotărârii de
declanșare a procedurii falimentului, tribunalul comunică de
îndată despre aceasta părților interesate, administratorului
Fondului de garantare, precum și oficiului registrului
comerțului în ale cărui evidențe societatea de asigurare
debitoare este înmatriculată, în vederea efectuării mențiunii
îsocietate de asigurare în faliment“. Comunicarea se
publică, prin grija Comisiei de Supraveghere a Asigurărilor,
în cel puțin două ziare de circulație națională, potrivit
dispozițiilor legale.
(2) În cazul în care societatea de asigurare debitoare
are deschise sucursale și/sau filiale în alte țări, Comisia de
Supraveghere a Asigurărilor comunică de îndată autorității
de supraveghere din țara gazdă a sucursalei/filialei
respective despre hotărârea privind deschiderea procedurii
de faliment, în conformitate cu dispozițiile legale.
(3) Toate cheltuielile aferente acestor măsuri se suportă
din patrimoniul societății de asigurare debitoare; în lipsa
disponibilităților necesare, se utilizează disponibilități din
fondul de lichidare prevăzut de Legea nr. 64/1995,
republicată, cu modificările și completările ulterioare.
(4) De la data deschiderii procedurii, toate actele
societății de asigurare debitoare poartă mențiunea
prevăzută la alin. (1).
Art. 35. — (1) În urma declanșării procedurii falimentului
se interzice, sub sancțiunea nulității, acționarilor
semnificativi ai societății de asigurare debitoare sau
persoanelor care au deținut funcții de conducere să
înstrăineze acțiunile deținute la societatea de asigurare
debitoare, fără avizul prealabil al Comisiei de Supraveghere
a Asigurărilor și fără aprobarea judecătorului-sindic.
(2) Judecătorul-sindic va dispune indisponibilizarea
acțiunilor, potrivit alin. (1), în registrele de evidență ținute
de societatea de asigurare debitoare sau în registrele
independente.
Art. 36. — Procedura falimentului prevăzută în prezentul
capitol, cu excepția recursului prevăzut la art. 38 alin. (2),
este de competența exclusivă a tribunalului în a cărui rază
teritorială se află sediul central al societății de asigurare
debitoare, care figurează în evidențele oficiului registrului
comerțului, și este exercitată de un judecător-sindic
desemnat în condițiile legii.
Art. 37. — În urma pronunțării hotărârii de deschidere
a procedurii falimentului, tribunalul ridică administratorilor
societății de asigurare debitoare dreptul de a reprezenta

societatea, de a administra bunurile acesteia și de a
dispune de ele.
Art. 38. — (1) Potrivit prevederilor prezentei legi,
principalele atribuții ale tribunalului sunt următoarele:
a) pronunțarea hotărârii de deschidere a procedurii
falimentului împotriva societății de asigurare debitoare;
b) desemnarea, prin hotărâre, a judecătorului-sindic,
stabilirea atribuțiilor acestuia, precum și, dacă este cazul,
înlocuirea lui;
c) notificarea administratorului Fondului de garantare,
precum și a Comisiei de Supraveghere a Asigurărilor cu
privire la înregistrarea cererilor introductive și, respectiv, cu
privire la pronunțarea hotărârilor de deschidere a procedurii
falimentului împotriva unei societăți de asigurare debitoare;
d) judecarea acțiunilor introduse de judecătorul-sindic
pentru anularea unor transferuri cu caracter patrimonial,
anterioare hotărârii de declanșare a procedurii falimentului;
e) confirmarea planului de distribuire a sumelor obținute
din lichidare;
f) judecarea cererilor de compensare a creanțelor,
formulate de societatea de asigurare sau de creditorii de
asigurări, după caz, cu avizul Comisiei de Supraveghere a
Asigurărilor;
g) stabilirea răspunderii civile a organelor de conducere,
a cenzorilor, a auditorilor financiari și a personalului de
execuție sau cu atribuții de control din cadrul societății de
asigurare debitoare;
h) aprobarea modalității de lichidare și confirmarea
tranzacțiilor de cumpărare de active și asumare de pasive;
i) confirmarea concordatului, cu avizul prealabil al
Comisiei de Supraveghere a Asigurărilor și cu aprobarea
judecătorului-sindic;
j) pronunțarea hotărârii de închidere a procedurii
falimentului.
(2) Hotărârile tribunalului sunt definitive și executorii și
pot fi atacate cu recurs în termen de 10 zile de la
comunicare.
(3) Recursul se judecă de către Curtea de Apel
București, cu celeritate și cu precădere. Dispozițiile art. 61
alin. (1) și (2) din Legea nr. 64/1995, republicată, cu
modificările și completările ulterioare, se aplică în mod
corespunzător.
Art. 39. — (1) Potrivit prezentei legi, judecătorul-sindic
are următoarele atribuții principale:
a) sesizarea tribunalului despre orice problemă care
necesită soluționarea de către acesta;
b) stabilirea obligațiilor societății de asigurare debitoare,
precum și a termenelor de îndeplinire a acestora;
c) desemnarea lichidatorului, controlul asupra activității
acestuia, precum și, dacă este cazul, înlocuirea sa;
d) stabilirea programului ședințelor adunărilor creditorilor
de asigurări în toate cazurile în care consideră necesar,
precum și prezidarea acestor ședințe;
e) luarea măsurilor care se impun din analiza
rapoartelor lichidatorului, precum și soluționarea obiecțiilor
împotriva acestora;
f) avizarea planului de distribuire a sumelor obținute din
lichidare și supunerea acestuia tribunalului, spre confirmare;
g) admiterea planului de lichidare a unor bunuri din
patrimoniul societății de asigurare debitoare, cu avizul
prealabil al Comisiei de Supraveghere a Asigurărilor, până
la acoperirea pasivului;
h) aprobarea concordatului, cu avizul prealabil al
Comisiei de Supraveghere a Asigurărilor;
i) efectuarea oricăror acte de procedură cerute de
prezenta lege;

MONITORUL OFICIAL AL ROMÂNIEI, PARTEA I, Nr. 1.193/14.XII.2004
j) judecarea contestației societății de asigurare debitoare
împotriva cererii introductive formulate de Comisia de
Supraveghere a Asigurărilor sau de creditorii de asigurări,
după caz, pentru începerea procedurii de faliment;
k) judecarea contestațiilor formulate de Comisia de
Supraveghere a Asigurărilor, de societatea de asigurare
debitoare ori de creditorii de asigurări, după caz, împotriva
măsurilor dispuse de lichidator;
l) judecarea cererilor Comisiei de Supraveghere a
Asigurărilor privind nulitatea sau anularea unor acte
prejudiciabile intereselor și drepturilor creditorilor de
asigurări, anterioare deschiderii procedurii de faliment;
m) autentificarea actelor juridice încheiate de lichidator,
pentru a căror validitate este necesară forma autentică;
n) solicitarea închiderii procedurii de faliment.
(2) În îndeplinirea atribuțiilor sale, care presupun
aplicarea unor reglementări specifice activității de asigurare
desfășurate de societatea de asigurare debitoare,
judecătorul-sindic poate cere și opinia Comisiei de
Supraveghere a Asigurărilor, în calitate de autoritate
administrativă autonomă de specialitate.
Art. 40. — Potrivit prezentei legi, principalele atribuții ale
lichidatorului sunt următoarele:
a) analizarea activității societății de asigurare debitoare
în raport cu situația de fapt și întocmirea unui raport
amănunțit asupra cauzelor și a împrejurărilor care au
condus la starea de insolvabilitate a acesteia, cu
menționarea persoanelor cărora le-ar fi imputabil falimentul
societății de asigurare. Raportul este întocmit și prezentat
spre aprobare judecătorului-sindic, în cel mult 30 de zile de
la data desemnării sale; un exemplar al acestui raport se
va transmite și Comisiei de Supraveghere a Asigurărilor.
La cererea lichidatorului, pentru motive temeinice,
judecătorul-sindic poate, prin încheiere, să prelungească
perioada de prezentare a raportului;
b) consemnarea și înregistrarea creanțelor administratorului Fondului de garantare, precum și a oricăror alte
sume cuvenite acestuia, potrivit legii, cu respectarea
drepturilor, a privilegiilor și/sau a garanțiilor sale legale;
c) menținerea, rezilierea sau denunțarea unor contracte
încheiate de societatea de asigurare debitoare, cu avizul
Comisiei de Supraveghere a Asigurărilor și cu aprobarea
judecătorului-sindic;
d) conducerea și coordonarea activității societății de
asigurare debitoare, respectiv efectuarea operațiunilor în
interesul procedurii de faliment, inclusiv recuperarea
primelor de asigurare restante, aferente contractelor de
asigurare în vigoare la data deschiderii procedurii de
faliment;
e) contractarea unor împrumuturi, precum și, după caz,
încheierea concordatelor, cu avizul Comisiei de
Supraveghere a Asigurărilor și cu aprobarea judecătoruluisindic, cu sau fără garantarea acestora cu activele
societății de asigurare debitoare;
f) aplicarea sigiliilor, inventarierea bunurilor societății de
asigurare debitoare și luarea tuturor măsurilor
corespunzătoare pentru conservarea acestora, la
deschiderea procedurii;
g) angajarea persoanelor specializate necesare pentru
desfășurarea activității de lichidare, precum și
supravegherea și conducerea activității acestora. Angajarea,
atribuțiile și nivelul salariilor acestora sunt supuse aprobării
judecătorului-sindic;
h) introducerea de acțiuni pentru anularea actelor
prejudiciabile și/sau frauduloase, încheiate de societatea de

9

asigurare debitoare în dauna intereselor legitime și a
drepturilor creditorilor de asigurări în cei 3 ani anteriori
deschiderii procedurii;
i) introducerea de acțiuni pentru anularea oricăror
constituiri sau transferuri de drepturi patrimoniale către terți
și pentru restituirea de către aceștia a bunurilor transmise
și a valorii altor prestații îndeplinite, efectuate de către
societatea de asigurare debitoare prin:
1. acte cu titlu gratuit, cu excepția sponsorizărilor în
scop umanitar, efectuate în cei 3 ani anteriori deschiderii
procedurii;
2. acte încheiate cu un acționar ce deține cel puțin 5%
din acțiunile societății de asigurare debitoare;
3. acte încheiate cu un administrator, director sau cu
orice alt membru al organelor de conducere și
supraveghere ale societății de asigurare debitoare;
4. acte încheiate cu orice altă persoană fizică sau
juridică aflată în legătură strânsă cu societatea de
asigurare debitoare. O persoană se află în legătură strânsă
cu societatea atunci când:
— deține o participație directă sau prin intermediul unei
relații de control de cel puțin 20% din capitalul social ori
din drepturile de vot ale societății de asigurare debitoare;
— este permanent legată de societatea de asigurare
debitoare prin intermediul unei relații de control sau, după
caz, înfăptuiește o politică comună față de aceasta;
— exercită atribuții de control asupra societății de
asigurare debitoare;
j) introducerea de acțiuni pentru anularea constituirilor
sau transferurilor de drepturi patrimoniale către terțe
persoane, precum și pentru restituirea de către acestea a
tuturor bunurilor transmise și a valorii altor prestații,
îndeplinite de societatea de asigurare debitoare în dauna
creditorilor de asigurări prin:
1. acte încheiate în cei 3 ani anteriori deschiderii
procedurii, cu intenția părților implicate de a sustrage
bunuri de la urmărirea de către creditorii de asigurări sau
de a le leza în orice mod interesele legitime și drepturile
acestora;
2. orice operațiuni comerciale în care prestația societății
de asigurare debitoare o depășește în mod vădit pe cea
primită, efectuate în cei 3 ani anteriori deschiderii
procedurii;
3. acte de transfer de proprietate către un creditor în
folosul acestuia sau pentru stingerea unei datorii anterioare,
efectuate în cele 180 de zile anterioare deschiderii
procedurii, dacă suma pe care creditorul ar putea să o
obțină în cadrul procedurii este mai mică decât valoarea
actului de transfer;
4. constituirea sau perfectarea unei garanții reale pentru
o creanță care era chirografară în cele 120 de zile
anterioare deschiderii procedurii;
5. acte de transfer cu titlu gratuit, cu excepția
sponsorizărilor în scop umanitar derulate conform
dispozițiilor legale, efectuate în cei 3 ani anteriori
deschiderii procedurii falimentului;
6. acte încheiate de persoanele semnificative sau de
acționarii semnificativi cu societatea de asigurare debitoare
în cadrul căreia dețin această calitate, în anul anterior
începerii procedurii falimentului;
k) examinarea creanțelor asupra societății de asigurare
debitoare și, după caz, formularea obiecțiilor împotriva
acestora;
l) primirea sumelor aferente primelor de asigurare
restante pe seama societății de asigurare debitoare, cu
consemnarea acestora în termen de 24 de ore în conturile

10

MONITORUL OFICIAL AL ROMÂNIEI, PARTEA I, Nr. 1.193/14.XII.2004

Fondului de garantare, cu drept exclusiv de dispoziție a
administratorului acestui fond;
m) urmărirea încasării oricăror creanțe din patrimoniul
societății de asigurare debitoare, rezultate din transferul de
bunuri sau de sume de bani, efectuate de acesta anterior
înregistrării cererii introductive de deschidere a procedurii;
n) întocmirea unui raport lunar asupra evoluției
procedurii de faliment, pe care îl va prezenta judecătoruluisindic, spre aprobare, și îl va transmite Comisiei de
Supraveghere a Asigurărilor, precum și administratorului
Fondului de garantare;
o) sesizarea judecătorului-sindic despre orice problemă
care ar cere o soluționare de către acesta;
p) încheierea oricăror documente, în numele societății
de asigurare debitoare, inițierea și coordonarea, în numele
acesteia, a oricărei acțiuni sau proceduri legale;
r) întocmirea bilanțului final de lichidare. Dacă lichidarea
se prelungește peste durata unui exercițiu financiar,
lichidatorul este obligat să întocmească bilanțul contabil
anual și să îl depună la organele și la termenele prevăzute
în modelele situațiilor financiar-contabile pentru societăți
comerciale;
s) îndeplinirea oricăror dispoziții ale Comisiei de
Supraveghere a Asigurărilor, emise în calitate de autoritate
administrativă autonomă de specialitate competentă, în
cazurile expres prevăzute de lege, cu aprobarea
judecătorului-sindic, în vederea garantării apărării intereselor
și drepturilor creditorilor de asigurări;
t) lichidarea bunurilor și a drepturilor din patrimoniul
societății de asigurare debitoare, cu avizul prealabil al
Comisiei de Supraveghere a Asigurărilor și cu înștiințarea
administratorului Fondului de garantare, precum și cu
aprobarea judecătorului-sindic, urmărindu-se valorificarea
optimă a acestora, în scopul achitării datoriilor către
creditorii de asigurări, prin:
1. tranzacții privind cumpărarea de active și asumarea
de pasive prin care o societate de asigurare, cu o situație
financiară bună sau foarte bună, achiziționează, în tot sau
în parte, activele societății de asigurare debitoare și își
asumă, parțial sau total, pasivele acesteia;
2. vânzarea de bunuri, precum: clădiri, terenuri,
aparatură, valori mobiliare;
3. orice alte procedee de realizare a activelor societății
de asigurare debitoare, cum ar fi cesiunile de creanță sau
novațiile realizate în interesul procedurii falimentului la o
valoare negociată;
u) întocmirea de rapoarte lunare în legătură cu
activitatea de lichidare, care vor fi supuse aprobării
judecătorului-sindic; după aprobarea lor, rapoartele vor fi
înaintate atât Comisiei de Supraveghere a Asigurărilor, cât
și administratorului Fondului de garantare;
v) efectuarea oricăror acte de procedură cerute de
prezenta lege.
Art. 41. — (1) Societatea de asigurare debitoare și/sau
oricare dintre creditorii de asigurări, Comisia de
Supraveghere a Asigurărilor, precum și administratorul
Fondului de garantare, după caz, pot face contestație
împotriva măsurilor luate de judecătorul-sindic și/sau de
lichidator. Contestația se formulează în termen de cel mult
5 zile de la data luării la cunoștință despre măsurile
contestate.
(2) Contestația se soluționează de tribunal cu celeritate
și cu precădere. Dacă apreciază că este necesar, tribunalul
ține o ședință, cu citarea contestatorului, a Comisiei de
Supraveghere a Asigurărilor, a creditorilor de asigurări

și/sau a administratorului Fondului de garantare, după caz,
cu participarea obligatorie a judecătorului-sindic.
Art. 42. — Pentru motive temeinice, tribunalul poate să
îl înlocuiască pe judecătorul-sindic, în orice stadiu al
procedurii, prin încheiere irevocabilă dată în ședința
camerei de consiliu. Lichidatorul poate fi înlocuit de
judecătorul-sindic, cu avizul prealabil al Comisiei de
Supraveghere a Asigurărilor.
Art. 43. — Rapoartele pe care lichidatorul este obligat
să le întocmească în conformitate cu prevederile legii se
transmit în mod obligatoriu și Comisiei de Supraveghere a
Asigurărilor, precum și administratorului Fondului de
garantare. Neîndeplinirea obligației lichidatorului constituie
motiv temeinic pentru admiterea cererii de înlocuire a
acestuia, conform art. 42.
SECȚIUNEA a 2-a
Deschiderea procedurii falimentului.
Efectele deschiderii procedurii

Art. 44. — (1) În condițiile prezentei legi, deschiderea
procedurii falimentului împotriva societății de asigurare
debitoare se dispune prin hotărâre a tribunalului.
(2) Hotărârea de deschidere a procedurii falimentului are
drept consecință retragerea de către Comisia de
Supraveghere a Asigurărilor a autorizației de funcționare a
societății de asigurare debitoare, dacă această măsură nu
s-a dispus anterior pronunțării hotărârii. Lichidatorul sau
orice altă persoană desemnată în acest scop de către
autoritatea competentă va publica hotărârea tribunalului în
Monitorul Oficial al României, Partea a IV-a, conform
modalităților prevăzute de lege în materie de publicare,
precum și în cel puțin două ziare de circulație națională. O
dată cu publicarea va comunica hotărârea atât Comisiei de
Supraveghere a Asigurărilor, cât și administratorului
Fondului de garantare.
(3) Retragerea autorizației de funcționare nu împiedică
lichidatorul sau orice altă persoană împuternicită în acest
sens de către acesta să desfășoare unele dintre
operațiunile de asigurare ale societății de asigurare
debitoare, în măsura în care acest lucru este necesar sau
adecvat, în scopul finalizării procedurii de faliment. Aceste
operațiuni se vor putea desfășura numai cu avizul prealabil
al Comisiei de Supraveghere a Asigurărilor.
(4) Hotărârea de deschidere a procedurii falimentului are
ca efect suspendarea tuturor acțiunilor judiciare sau
extrajudiciare și a procedurilor individuale de executare
silită îndreptate împotriva societății de asigurare debitoare.
Creanțele pretinse în aceste procese se înregistrează la
dosarul de faliment al tribunalului și se supun examinării și
înscrierii lor în tabelul creditorilor, potrivit legii. Efectele
procedurii de faliment asupra unui proces civil în curs
privind un bun sau un drept de care a fost deposedată
societatea de asigurare sunt reglementate de legea statului
membru în care procesul este în curs.
(5) Creanțele de asigurări, constatate prin titluri
executorii obținute ulterior momentului pronunțării hotărârii
de faliment, se înregistrează la tribunal, sub sancțiunea
decăderii din drept, în termen de cel mult 10 zile de la
data obținerii titlului. Lichidatorul este obligat să examineze
și, dacă este cazul, să înscrie aceste creanțe în tabelul
creditorilor, cu respectarea ordinii de preferință și/sau a
privilegiilor ori a garanțiilor legale ale acestora. În toate
cazurile, cererea de înregistrare a acestor creanțe nu poate
fi depusă mai târziu de data întocmirii tabelului definitiv al
creanțelor, conform legii.

MONITORUL OFICIAL AL ROMÂNIEI, PARTEA I, Nr. 1.193/14.XII.2004
Art. 45. — (1) După darea hotărârii privind deschiderea
procedurii falimentului împotriva unei societăți de asigurare
debitoare, lichidatorul întocmește raportul prevăzut la
art. 40 lit. a), cu precizarea, între altele, și a propunerilor
privind modalitățile concrete de lichidare a bunurilor și a
drepturilor din patrimoniul debitoarei, prevăzute la art. 40
lit. t).
(2) În cazul aprobării de către tribunal a modalității de
lichidare prevăzute la art. 40 lit. t) pct. 1, lichidatorul
organizează de îndată, dacă modalitatea aprobată prevede,
negocierea privind tranzacția de cumpărare de active și
asumare de pasive. Lichidatorul organizează în acest scop
o ședință de informare cu toate societățile de asigurare
considerate de Comisia de Supraveghere a Asigurărilor
eligibile, în vederea prezentării termenilor și condițiilor
negocierii. Înainte de ținerea ședinței, lichidatorul este
obligat să semneze cu societățile de asigurare respective
un acord de confidențialitate, prin care acestea se
angajează, în condițiile legii, să păstreze secretul
profesional cu privire la informațiile referitoare la societatea
de asigurare debitoare care face obiectul negocierii.
Art. 46. — (1) Lichidatorul redactează și transmite
societăților de asigurare interesate în efectuarea unei
tranzacții conform art. 45, participante la ședința de
informare, o cerere de ofertă privind cumpărarea de active
și asumarea de pasive; transmiterea cererii de ofertă se
face în regim de confidențialitate.
(2) În funcție de interesul manifestat de societățile de
asigurare participante la ședința de informare, cererea de
ofertă va cuprinde, în principal, următoarele elemente:
a) categoriile de active și pasive ce urmează a face
obiectul tranzacției, precum și volumul acestora, încadrate
în funcție de gradul de lichiditate și exigibilitate;
b) valoarea de lichidare pentru fiecare categorie de
active;
c) termenul de înaintare către lichidator a ofertelor
societăților de asigurare respective privind tranzacțiile
propuse de cumpărare de active și de asumare de pasive;
d) elementele cuprinse în registrul special de evidență
a activelor prevăzut în anexa nr. 2 la Legea nr. 32/2000,
cu modificările și completările ulterioare;
(3) Ofertele societăților de asigurare se transmit
lichidatorului, în plic închis, în termen de cel mult 10 zile
de la data primirii cererii de ofertă a acestuia; lichidatorul
va analiza ofertele în cel mai scurt timp și va alege oferta
societății/societăților de asigurare cu care urmează să
încheie tranzacția, cu respectarea principiului costului minim
presupus.
Art. 47. — În situația în care nu se primesc oferte în
termenul menționat la art. 46 alin. (3) sau ofertele primite
nu sunt corespunzătoare cerințelor de fezabilitate ale unei
astfel de tranzacții ori această tranzacție nu este avizată
de Comisia de Supraveghere a Asigurărilor sau nu este
aprobată de tribunal, după caz, lichidarea bunurilor și a
drepturilor din patrimoniul societății debitoare urmează a se
efectua prin alte metode/procedee/modalități prevăzute de
lege.
Art. 48. — (1) De la data rămânerii irevocabile a
hotărârii de deschidere a procedurii falimentului, în
condițiile prezentei legi, administratorul Fondului de
garantare este în drept să efectueze plăți din
disponibilitățile acestui fond, în vederea achitării sumelor
cuvenite creditorilor de asigurări, potrivit legii.
(2) Este interzis creditorilor de asigurări ale căror
creanțe de asigurări au fost plătite de la Fondul de
garantare să mai înregistreze cereri și/sau să mai solicite

11

valorificarea creanțelor și/sau plata sumelor pretinse, în
cadrul procedurii falimentului societății de asigurare
debitoare. Administratorul Fondului de garantare este
îndreptățit să solicite autorităților competente stabilirea
răspunderii pretinșilor creditori și să îi oblige pe aceștia la
restituirea sumelor încasate în mod necuvenit.
Art. 49. — (1) Creanțele de asigurări se bucură de
prioritate absolută față de orice alte creanțe, în ceea ce
privește activele admise să reprezinte rezervele tehnice ale
societății de asigurare aflate în procedură de faliment.
Aceste creanțe se plătesc în lei, imediat după plata
creanțelor prevăzute la art. 108 pct. 1 din Legea
nr. 64/1995, republicată, cu modificările și completările
ulterioare.
(2) Creanțele administratorului Fondului de garantare
sunt creanțe de asigurări, în sensul prezentei legi, și se
achită în ordinea de preferință prevăzută la alin. (1),
beneficiind de toate drepturile și/sau garanțiile ori privilegiile
legale ale acestora, ca urmare a subrogării în drepturile
creditorilor de asigurări ale căror sume cuvenite au fost
achitate din disponibilitățile Fondului.
SECȚIUNEA a 3-a
Răspunderea organelor de conducere, a cenzorilor
și a auditorilor financiari, a organelor de control intern
și a personalului de execuție din cadrul societății de asigurare
debitoare, ajunsă în stare de insolvabilitate.
Închiderea procedurii falimentului

Art. 50. — (1) Tribunalul poate dispune ca o parte din
pasivul societății de asigurare ajunse în stare de
insolvabilitate să fie suportată de către membrii organelor
de conducere, cenzori și auditori financiari, personalul de
execuție și/sau cu atribuții de control intern, care au deținut
funcțiile respective în cei 3 ani anteriori începerii procedurii,
dacă au contribuit la ajungerea societății de asigurare în
această situație prin una dintre următoarele fapte:
a) au făcut acte de comerț în interes personal, sub
acoperirea societății de asigurare;
b) au dispus în interes personal continuarea unei
activități care conducea în mod vădit societatea de
asigurare la încetarea de plăți;
c) au folosit activele și/sau creditele societății de
asigurare în folosul lor propriu;
d) au ținut o contabilitate fictivă, au facilitat dispariția
unor documente contabile sau nu au ținut contabilitatea în
conformitate cu reglementările în vigoare;
e) au deturnat ori au ascuns o parte din activul
societății de asigurare sau au mărit în mod fictiv pasivul
acesteia;
f) au folosit mijloace ruinătoare pentru a procura
societății de asigurare fonduri, în scopul întârzierii încetării
de plăți;
g) în cele 60 de zile premergătoare intervenirii stării de
insolvabilitate, au plătit sau au dispus să se plătească, cu
preferință, unui creditor, în dauna celorlalți creditori de
asigurări;
h) au întocmit situații financiare anuale, alte situații
contabile ori raportări, cu nerespectarea prevederilor legale;
i) nu au îndeplinit sau au îndeplinit în mod
necorespunzător măsurile administrative de redresare
financiară aplicate de Comisia de Supraveghere a
Asigurărilor ori, după caz, au dat dispoziții fără avizul sau
aprobarea acestei autorități, conducând astfel la starea de
insolvabilitate și la declanșarea procedurii de faliment
împotriva societății de asigurare;

12

MONITORUL OFICIAL AL ROMÂNIEI, PARTEA I, Nr. 1.193/14.XII.2004

j) în cadrul acțiunilor interne de verificare, nu au
identificat și/sau nu au sesizat, din culpa acestora, faptele
care au condus la fraude și/sau la o gestiune defectuoasă
a patrimoniului societății de asigurare.
(2) Dispozițiile alin. (1) se aplică și acelor persoane
care exercită funcțiile menționate la data sau ulterior intrării
în vigoare a prezentei legi.
Art. 51. — Sumele plătite de persoanele prevăzute la
art. 50 alin. (1) intră în patrimoniul societății de asigurare
debitoare și sunt destinate plății datoriilor acesteia, potrivit
legii.
Art. 52. — (1) În vederea adoptării hotărârii de obligare
a persoanelor prevăzute la art. 50 alin. (1) la plata parțială
a pasivului societății de asigurare insolvabile, tribunalul
poate fi sesizat de către judecătorul-sindic, de lichidator
sau de oricare dintre creditorii de asigurări, precum și de
Comisia de Supraveghere a Asigurărilor. Pe baza actelor
din dosarul cauzei, tribunalul poate încuviința instituirea
unor măsuri asigurătorii.
(2) Executarea silită împotriva persoanelor prevăzute la
art. 50 alin. (1) se efectuează potrivit dispozițiilor Codului
de procedură civilă, cu excepția cazurilor când prin lege se
dispune altfel.
Art. 53. — (1) În condițiile prezentei legi, procedura
falimentului se închide de tribunal, prin hotărâre, la
solicitarea judecătorului-sindic, în situația în care se
constată, după caz, una dintre următoarele împrejurări:
a) s-a aprobat raportul final;
b) toate fondurile și/sau bunurile din averea societății de
asigurare debitoare au fost distribuite;
c) creanțele creditorilor de asigurări au fost plătite în
baza unui concordat ori a unei alte măsuri asemănătoare;
d) toate sumele cuvenite Fondului de garantare au fost
recuperate de către acesta.
(2) Hotărârea tribunalului se notifică de către
judecătorul-sindic tuturor plăților implicate, în condițiile
prezentei legi și ale prevederilor Legii nr. 64/1995,
republicată, cu modificările și completările ulterioare.
Sumele rămase după satisfacerea drepturilor tuturor
persoanelor îndreptățite, potrivit legii, se virează la Fondul
de garantare, în vederea administrării și gestionării lor
conform prevederilor legale în vigoare.
Art. 54. — În orice stadiu al procedurii, tribunalul poate
pronunța o hotărâre de închidere a procedurii dacă se
constată că nu există active în patrimoniul societății de
asigurare debitoare ori că acestea sunt insuficiente pentru
acoperirea cheltuielilor administrative și nici un creditor nu
se oferă să avanseze sumele necesare.
Art. 55. — Dispozițiile prezentului capitol se
completează, în ceea ce privește procedura de faliment a
unei societăți de asigurare, cu prevederile Legii
nr. 64/1995, republicată, cu modificările și completările
ulterioare, precum și cu dispozițiile Codului de procedură
civilă.
CAPITOLUL IV
Reglementarea raporturilor de drept internațional privat
în domeniul insolvabilității societăților de asigurare
SECȚIUNEA 1
Domeniul de aplicare. Competențe și legea aplicabilă

Art. 56. — Prezentul capitol reglementează:
a) procedura falimentului societăților de asigurare,
persoane juridice române, și a sucursalelor acestora, cu

sediul pe teritoriul altor state membre, aflate în stare de
insolvabilitate;
b) condițiile în care autoritățile implicate se informează
și se consultă reciproc în ceea ce privește procedura de
faliment a societăților de asigurare.
Art. 57. — (1) Instanța determinată conform legii
române este singura autoritate competentă împuternicită să
decidă cu privire la aplicarea procedurii falimentului în ceea
ce privește o societate de asigurare, persoană juridică
română, inclusiv sucursalele acesteia din alte state
membre. Hotărârea instanței se poate lua în absența ori
după adoptarea unor măsuri de redresare financiară.
Hotărârea de deschidere a procedurii falimentului, precum
și efectele acesteia se află sub incidența legii statului
român. Prevederile art. 9 și 10 se aplică în mod
corespunzător.
(2) Hotărârea autorității competente prevăzute la
alin. (1), privind deschiderea procedurii falimentului
împotriva unei societăți de asigurare, persoană juridică
română, inclusiv în ceea ce privește sucursalele acesteia
din alte state membre, este recunoscută, fără o altă
formalitate, pe teritoriile tuturor celorlalte state membre și
își produce efectele în aceste state, de îndată ce decizia
își produce efectele în statul român.
(3) Autoritatea competentă prevăzută la alin. (1)
informează de îndată Comisia de Supraveghere a
Asigurărilor cu privire la hotărârea de a deschide o
procedură de faliment, inclusiv cu privire la efectele
practice pe care o astfel de procedură le poate avea;
informarea se face înainte de adoptarea hotărârii sau
imediat după aceea. Comisia de Supraveghere a
Asigurărilor informează de urgență autoritățile de
supraveghere din toate celelalte state membre despre
hotărârea de a deschide procedura falimentului, inclusiv
despre efectele concrete posibile ale unei astfel de
proceduri.
(4) Dispozițiile alin. (1)—(3) nu împiedică aplicarea
prevederilor referitoare la exercitarea căilor de atac
împotriva hotărârilor instanței.
Art. 58. — (1) După informarea prevăzută la art. 57
alin. (3), Comisia de Supraveghere a Asigurărilor va lua de
îndată măsurile necesare pentru publicarea unui extras din
hotărârea de deschidere a procedurii falimentului în
Jurnalul Oficial al Comunităților Europene.
(2) Prevederile art. 9—11 se aplică în mod corespunzător.
Art. 59. — (1) Instanța determinată potrivit legii române
este în drept și poate solicita înregistrarea hotărârii de
deschidere a procedurii falimentului unei societăți de
asigurare debitoare în registrul imobiliar, în registrul
comerțului, precum și/sau în orice alt registru public ținut
în alte state membre.
(2) În toate cazurile în care înregistrarea prevăzută la
alin. (1) este obligatorie conform legii statului membru
respectiv, instanța dispune toate măsurile necesare
efectuării acestei operațiuni. Cheltuielile ocazionate cu
înregistrarea se consideră cheltuieli ale procedurii.
Art. 60. — (1) Lichidatorul desemnat potrivit art. 39
alin. (1) lit. c) poate acționa pe teritoriul unor state membre
gazdă, fără a fi necesară o altă formalitate, fie în baza
unei copii certificate de pe hotărârea instanței competente
care l-a desemnat, fie în temeiul unui certificat emis de
aceasta. Actul de desemnare poate fi tradus în limba
oficială sau în una dintre limbile statului membru pe
teritoriul căruia lichidatorul urmează să acționeze, fără a fi
necesară legalizarea acestuia sau orice altă formă similară.

MONITORUL OFICIAL AL ROMÂNIEI, PARTEA I, Nr. 1.193/14.XII.2004
(2) Lichidatorul poate exercita pe teritoriul statelor
membre gazdă toate competențele care îi revin potrivit legii
române și poate numi oricare persoană care să îl ajute
și/sau să îl reprezinte în derularea procedurii pe teritoriul
acelor state, în special în scopul de a înlătura dificultățile
întâmpinate de creditorii de asigurări din aceste state. În
aceleași condiții, lichidatorul desemnat potrivit legii unui alt
stat membru poate acționa pe teritoriul statului român,
atunci când acesta este stat membru gazdă.
(3) În exercitarea competențelor sale, lichidatorul se
supune legilor statului pe al cărui teritoriu acționează, în
special în ceea ce privește procedurile de valorificare a
activelor și furnizarea informațiilor angajaților societății de
asigurare din statul membru respectiv; competențele exclud
utilizarea forței sau dreptul de a soluționa litigii ori dispute
de orice fel.
Art. 61. — În situația în care, după deschiderea
procedurii falimentului, o societate de asigurare înstrăinează
cu titlu oneros un activ imobiliar, o navă și/sau o aeronavă
supusă înscrierii într-un registru public sau, după caz, valori
mobiliare și/sau titluri a căror existență sau transfer
presupune introducerea într-un registru sau cont stabilit prin
lege ori care sunt plasate într-un sistem central de
depozite reglementat de legea unui stat membru, validitatea
actului respectiv se află sub incidența legii statului membru
pe al cărui teritoriu se află activul imobiliar sau sub a cărui
autoritate se ține registrul/contul/sistemul respectiv.
SECȚIUNEA a 2-a
Informarea și drepturile creditorilor de asigurări

Art. 62. — (1) După deschiderea procedurii de
redresare financiară sau, după caz, a falimentului împotriva
unei societăți de asigurare, persoană juridică română,
Comisia de Supraveghere a Asigurărilor sau, după caz,
lichidatorul îi informează de îndată pe creditorii de asigurări
cunoscuți, care au reședința obișnuită, domiciliul ori sediul
social în România sau într-un alt stat membru.
(2) Informarea se face sub forma unei notificări scrise,
comunicată în mod individual fiecărui creditor de asigurări,
și se referă în special la termenele-limită, sancțiunile
prevăzute pentru nesocotirea acestor termene, organismul
sau autoritatea abilitată să accepte prezentarea creanțelor
sau observațiile referitoare la creanțe și alte măsuri
prevăzute, cerințele legale pentru luarea în considerare a
creanțelor de către instanța competentă cu înregistrarea
cererilor de admitere a acestora sau a observațiilor în
legătură cu aceste creanțe. Notificarea va indica, de
asemenea, dacă sunt sau nu sunt supuse verificării
creanțele preferențiale sau cele pentru care au fost
constituite garanții reale. În cazul creanțelor de asigurare,
notificarea va indica în plus efectele generale ale procedurii
de lichidare asupra contractelor de asigurare, în special
data la care contractele de asigurare sau operațiunile vor
înceta să producă efecte, precum și drepturile și îndatoririle
persoanelor asigurate în ceea ce privește contractul sau
operațiunea.
(3) Informarea prevăzută la alin. (2) se face în limba
română. În acest scop se folosește un formular cu titlul:
îInvitație de a prezenta o creanță; termene ce trebuie
respectate“ sau, după caz, îInvitație de a prezenta
observații referitoare la o creanță; termene ce trebuie
respectate“, scris în toate limbile oficiale ale Uniunii
Europene. În orice caz, dacă un creditor cunoscut deține o
creanță de asigurare, informarea cuprinsă în notificare va
fi furnizată în limba oficială sau în una dintre limbile

13

oficiale a/ale statelor membre în care creditorul își are
reședința obișnuită, domiciliul sau sediul central, după caz.
Art. 63. — (1) Creditorii de asigurări care, după caz, au
reședința obișnuită, domiciliul sau sediul central pe teritoriul
unui stat membru, inclusiv autoritățile publice din acel stat,
au dreptul să prezinte și să înregistreze creanțe de
asigurări sau să facă observații scrise referitoare la
acestea, în condițiile prezentei legi.
(2) Declarațiile de creanțe și/sau, după caz, observațiile
cu privire la acestea se adresează administratorului
Fondului de garantare și/sau lichidatorului și se transmit în
limba oficială ori în una dintre limbile oficiale a/ale statului
membru, situații în care aceste înscrisuri vor purta în mod
obligatoriu mențiunea în limba română: îDeclarație de
creanțe“ sau, după caz, îObservații referitoare la creanțe“.
(3) Creanțele creditorilor de asigurări care au reședința
obișnuită, domiciliul sau sediul central într-un stat membru
beneficiază de același tratament și de același rang ca și
creanțele de asigurări de aceeași natură, susceptibile de a
fi prezentate de creditorii de asigurări care au reședința
obișnuită, domiciliul sau sediul central în România.
(4) Creditorii de asigurări care își exercită drepturile
prevăzute la alin. (1) sunt obligați să transmită copii de pe
actele care atestă creanțele lor, dacă acestea există, să
indice natura creanței, momentul nașterii și valoarea
acesteia, dacă există privilegii, garanții reale și alte
asemenea drepturi, precum și care sunt creanțele astfel
garantate. Creditorii de asigurări nu sunt obligați să indice
prioritatea acordată creanțelor de asigurare în conformitate
cu art. 49.
(5) Administratorul Fondului de garantare și/sau
lichidatorul, după caz, este obligat să asigure informarea
periodică a creditorilor de asigurări în condițiile legii, în
special cu privire la progresele înregistrate în valorificarea
activelor societății de asigurare debitoare.
(6) Autoritățile de supraveghere ale statelor membre pot
solicita informații privind evoluția procedurii de faliment de
la Comisia de Supraveghere a Asigurărilor.
SECȚIUNEA a 3-a
Reguli privind procedura redresării financiare și a falimentului,
aplicabilă sucursalelor societăților de asigurare din alte state
membre, care au sediul în România

Art. 64. — Autoritățile administrative sau judiciare ale
statului membru de origine sunt singurele împuternicite să
decidă în ceea ce privește deschiderea unei proceduri de
redresare financiară sau, după caz, a unei proceduri de
faliment împotriva unei societăți de asigurare, inclusiv cu
privire la sucursalele acesteia stabilite în statele membre.
Legea statului membru de origine se aplică în conformitate
cu dispozițiile art. 9—11 și ale art. 61.
Art. 65. — (1) Procedura redresării financiare sau a
falimentului, dispusă asupra unei societăți de asigurare
dintr-un alt stat membru care desfășoară activitate pe
teritoriul României, se aplică fără alte formalități pe teritoriul
României și produce efecte în condițiile și de la data
prevăzute în legislația din statul membru respectiv. În
aceleași condiții, procedurile instituite prin prezenta lege se
aplică pe teritoriul statelor membre în ceea ce privește o
societate de asigurare, persoană juridică română, inclusiv
sucursalele acesteia stabilite pe teritoriul acelor state.
(2) Procedura falimentului se aplică potrivit legislației din
statul membru de origine, cu excepțiile expres prevăzute
de lege.

14

MONITORUL OFICIAL AL ROMÂNIEI, PARTEA I, Nr. 1.193/14.XII.2004

(3) La primirea notificării corespunzătoare de la
autoritatea competentă a statului membru de origine,
Comisia de Supraveghere a Asigurărilor informează de
îndată creditorii de asigurări despre decizia de deschidere
a unei proceduri de faliment, prin publicarea acesteia în
Monitorul Oficial al României, Partea I.
Art. 66. — (1) Persoanele împuternicite să aplice
măsurile dispuse de autoritățile competente din statul
membru de origine pot acționa fără nici o altă formalitate
pe teritoriul României în baza unei copii certificate de pe
actul de numire sau a unui certificat emis de autoritatea
respectivă, însoțite de traducerea în limba română.
(2) Persoanele prevăzute la alin. (1) pot să își exercite
pe teritoriul României toate competențele care le revin
potrivit legislației statului membru de origine; aceste
persoane vor putea să numească alte persoane care să le
reprezinte pe teritoriul României, inclusiv în scopul acordării
asistenței creditorilor de asigurări pe parcursul aplicării
măsurilor în cauză.
(3) În exercitarea atribuțiilor și competențelor lor pe
teritoriul României, persoanele prevăzute la alin. (1) sunt
obligate să respecte legislația română, în special cu privire
la procedurile de valorificare a activelor și la furnizarea de
informații angajaților din România ai societății de asigurare
străine.
Art. 67. — Autoritățile administrative sau judiciare
competente din statul membru de origine sau lichidatorul,
după caz, au obligația să comunice în ceea ce privește
decizia de deschidere a procedurii de redresare financiară
sau a procedurii de faliment, după caz, oficiului registrului
comerțului la care societatea de asigurare respectivă este
înregistrată, pentru a fi efectuate mențiunile corespunzătoare.
Art. 68. — (1) Instanța competentă, potrivit legii române,
este obligată să informeze de îndată, prin intermediul
Comisiei de Supraveghere a Asigurărilor, autoritățile
competente din statele membre gazdă asupra hotărârii de
deschidere a procedurii falimentului, inclusiv asupra
efectelor pe care le poate avea această procedură, dacă
hotărârea a fost dispusă cu privire la o sucursală sau o
filială din România a unei societăți de asigurare având
sediul stabilit în alt stat decât un stat membru, dar care
are deschise sucursale și/sau filiale pe teritoriul altor state
membre.
(2) Informarea se va face înainte de pronunțarea
hotărârii de deschidere a procedurii sau imediat după acest
moment și va preciza dacă autorizația de funcționare a
sucursalei sau a filialei respective a fost retrasă.
SECȚIUNEA a 4-a
Sucursalele societăților de asigurare din statele terțe

Art. 69. — (1) Sub rezerva definițiilor prevăzute la art. 3
și în scopul aplicării prezentei legi la procedura de
redresare financiară și, respectiv, la procedura de faliment
privind o sucursală situată într-un stat membru și
aparținând unei societăți de asigurare al cărei sediu central
este localizat în afara Comunității Europene:
a) stat membru de origine înseamnă statul membru în
care sucursala a primit o autorizație de funcționare;
b) autorități de supraveghere și autorități competente
înseamnă autoritățile statului membru în care sucursala a
primit autorizația.
(2) În cazul în care o societate de asigurare al cărei
sediu central se află în afara Comunității Europene are
sucursale stabilite în cel puțin două state membre, fiecare
sucursală beneficiază de un tratament independent în ceea

ce privește aplicarea prezentei legi. Autoritățile competente
și autoritățile de supraveghere, precum și lichidatorii
desemnați din aceste state membre vor coopera și își vor
coordona acțiunile, în vederea exercitării atribuțiilor și
competențelor stabilite de lege.
CAPITOLUL V
Sancțiuni
Art. 70. — Încălcarea prevederilor prezentei legi și/sau
ale normelor emise în aplicarea acesteia se constată și se
sancționează de Comisia de Supraveghere a Asigurărilor.
Art. 71. — (1) Constituie contravenții următoarele fapte:
a) neîndeplinirea obligației de punere la dispoziție
Comisiei de Supraveghere a Asigurărilor a documentelor și
a informațiilor solicitate, conform art. 6 alin. (1);
b) nedeterminarea și/sau necomunicarea către Comisia
de Supraveghere a Asigurărilor, în termen de 48 de ore
de la solicitare, a situației financiare, precum și a marjei
de solvabilitate minime ale societății de asigurare, conform
art. 6 alin. (2);
c) neaplicarea sau aplicarea necorespunzătoare a
măsurilor dispuse de Comisia de Supraveghere a
Asigurărilor prin decizia de redresare financiară, conform
art. 8 alin. (2) și alin. (3) lit. a);
d) neîntocmirea și/sau nedepunerea în termen la sediul
Comisiei de Supraveghere a Asigurărilor a planului de
redresare financiară ori, după caz, a programului de
finanțare, conform art. 12 și art. 15 lit. a);
e) nerespectarea și/sau îndeplinirea în mod necorespunzător a măsurilor și a dispozițiilor cuprinse în planul de
redresare financiară sau, după caz, în programul de
finanțare, aprobate de Comisia de Supraveghere a
Asigurărilor, conform art. 14 alin. (1) și art. 15 lit. a);
f) încălcarea în orice mod a obligației de aducere la
cunoștință creditorilor de asigurări despre măsurile de
redresare financiară dispuse de Comisia de Supraveghere
a Asigurărilor, conform art. 14;
g) încălcarea în orice mod a obligației de aducere la
cunoștință administratorului special despre decizia de
redresare financiară și măsurile dispuse de Comisia de
Supraveghere a Asigurărilor, conform art. 17 alin. (1);
h) încălcarea în orice mod a obligației de predare către
administratorul Fondului de garantare a evidenței complete
a dosarelor de daună, precum și a evidențelor tehnicooperative și contabile aferente acestora, conform art. 23
alin. (1);
i) încălcarea în orice mod a obligațiilor privind
înregistrarea cererii de deschidere a procedurii falimentului,
în conformitate cu dispozițiile art. 29.
(2) Faptele contravenționale prevăzute la alin. (1) se
sancționează după cum urmează:
a) amendă, aplicabilă societății de asigurare, de la
150.000.000 lei la 300.000.000 lei;
b) amendă, aplicabilă persoanelor semnificative ale
societății de asigurare, de la 50.000.000 lei la 150.000.000 lei.
(3) Amenda va fi aplicată societății de asigurare și/sau
persoanelor semnificative care au participat la comiterea
faptelor contravenționale. Sancțiunea amenzii se va aplica
separat fiecărei persoane care a participat la săvârșirea
contravenției.
(4) În funcție de natura și de gravitatea faptei, Comisia
de Supraveghere a Asigurărilor poate aplica, o dată cu
amenda prevăzută la alin. (2), oricare dintre sancțiunile
prevăzute la art. 39 alin. (3) lit. d) și e) din Legea
nr. 32/2000, cu modificările și completările ulterioare.

MONITORUL OFICIAL AL ROMÂNIEI, PARTEA I, Nr. 1.193/14.XII.2004
CAPITOLUL VI
Dispoziții tranzitorii și finale
Art. 72. — Procedura de faliment deschisă împotriva
societăților de asigurare și aflată pe rolul instanțelor
judecătorești la data intrării în vigoare a prezentei legi
continuă să se desfășoare și se închide în condițiile
prezentei legi.
Art. 73. — Dispozițiile art. 56—69 din prezenta lege se
aplică în mod corespunzător și în ceea ce privește
raporturile de drept internațional privat în domeniul
redresării financiare a societăților de asigurare, de
asigurare-reasigurare, de reasigurare, a societăților mutuale
de asigurări, inclusiv sucursalele acestora cu sediul în
străinătate, precum și sucursalelor și filialelor societăților de
asigurare din alte state terțe, care au sediul în România,
inclusiv în ceea ce privește informarea și drepturile
creditorilor de asigurări.
Art. 74. — (1) Procedura falimentului reglementată de
prezenta lege, declanșată împotriva unei societăți de
asigurare care cumpără un bun, nu afectează drepturile
garantate ale vânzătorului atunci când, în momentul
deschiderii procedurii respective, bunul respectiv se află
situat pe teritoriul unui stat membru, altul decât statul în
care procedurile respective au fost deschise.
(2) Procedura de faliment declanșată împotriva unei
societăți de asigurare care vinde un bun, după livrarea
acestuia, nu constituie o cauză de rezoluțiune sau de
denunțare a vânzării și nu împiedică dobândirea de către
cumpărător a proprietății, dacă bunul respectiv se află, la
momentul deschiderii procedurii, pe teritoriul unui stat
membru, altul decât cel în care procedurile respective au
fost deschise.
(3) Prevederile alin. (1) și (2) nu împiedică exercitarea
acțiunilor privind nulitatea, anularea și/sau inopozabilitatea,
reglementate de legea statului român.
Art. 75. — (1) Procedura financiară și a falimentului
reglementată de prezenta lege nu împiedică și nu
afectează exercitarea drepturilor creditorilor de asigurări
privind compensarea creanțelor lor cu creanțele societății
de asigurare supuse acestor proceduri, în condițiile legii.
(2) Prevederile art. 74 alin. (3) se aplică în mod
corespunzător.
Art. 76. — (1) Fără a se aduce atingere dispozițiilor
art. 9—11, efectele deschiderii unei proceduri de redresare
financiară sau de faliment, după caz, asupra drepturilor și
obligațiilor participanților la o piață reglementată se află
numai sub incidența legii aplicabile pieței respective.

15

(2) Dispozițiile alin. (1) nu împiedică acțiunile privind
nulitatea, anularea și/sau inopozabilitatea, reglementate de
legea statului român, care pot fi exercitate pentru a nu ține
seama de plățile sau de tranzacțiile efectuate în
conformitate cu legea aplicabilă pieței respective.
Art. 77. — Dispozițiile prezentei legi se completează cu
prevederile Legii nr. 32/2000, cu modificările și completările
ulterioare, ale Legii nr. 136/1995, cu modificările și
completările ulterioare, ale Legii nr. 64/1995, republicată, cu
modificările și completările ulterioare, ale Legii nr. 105/1992
cu privire la reglementarea raporturilor de drept
internațional privat, ale Legii nr. 637/2002 cu privire la
reglementarea raporturilor de drept internațional privat în
domeniul insolvenței, precum și ale Codului de procedură
civilă.
Art. 78. — Prezenta lege transpune prevederile
Directivei 2001/17/CE privind reorganizarea și lichidarea
societăților de asigurări, cu excepția anexei la directivă.
Art. 79. — Prezenta lege intră în vigoare în termen de
30 de zile de la data publicării în Monitorul Oficial al
României, Partea I.
Art. 80 — La data intrării în vigoare a prezentei legi se
abrogă:
a) capitolul VI îRedresarea, reorganizarea și lichidarea
asigurătorilor“ din Legea nr. 32/2000, cu modificările și
completările ulterioare, publicată în Monitorul Oficial al
României, Partea I, nr. 148 din 10 aprilie 2000;
b) Ordinul președintelui Comisiei de Supraveghere a
Asigurărilor nr. 12/2001 pentru punerea în aplicare a
Normelor privind insolvabilitatea asigurătorului și
administratorul special, publicat în Monitorul Oficial al
României, Partea I, nr. 43 din 22 ianuarie 2002;
c) Ordinul președintelui Comisiei de Supraveghere a
Asigurărilor nr. 14/2001 pentru punerea în aplicare a
Normelor privind transferul de portofoliu, publicat în
Monitorul Oficial al României, Partea I, nr. 43 din
22 ianuarie 2002;
d) Ordinul președintelui Comisiei de Supraveghere a
Asigurărilor nr. 3/2002 pentru punerea în aplicare a
Normelor privind constituirea, utilizarea și gestionarea
Fondului de protejare a asiguraților, publicat în Monitorul
Oficial al României, Partea I, nr. 327 din 16 mai 2002.
Art. 81. — În termen de 60 de zile de la data intrării în
vigoare a prezentei legi, Comisia de Supraveghere a
Asigurărilor va emite norme specifice de aplicare a
dispozițiilor prezentei legi.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 17 noiembrie 2004.
Nr. 503.

16

MONITORUL OFICIAL AL ROMÂNIEI, PARTEA I, Nr. 1.193/14.XII.2004
PREȘEDINTELE ROMÂNIEI

DECRET
pentru promulgarea Legii privind redresarea financiară
și falimentul societăților de asigurare
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind redresarea financiară și
falimentul societăților de asigurare și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 15 noiembrie 2004.
Nr. 943.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.193/14.XII.2004 conține 16 pagini.

Prețul de vânzare 18.500 lei

ISSN 1453—4495

