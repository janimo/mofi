PARTEA

Anul 172 (XVI) — Nr. 976

I

Luni, 25 octombrie 2004

LEGI, DECRETE, HOTĂRÂRI ȘI ALTE ACTE
SUMAR
Nr.

403.

762.

Pagina
LEGI ȘI DECRETE
— Lege pentru modificarea și completarea Legii
nr. 32/2000 privind societățile de asigurare și
supravegherea asigurărilor ......................................
— Decret privind promulgarea Legii pentru
modificarea și completarea Legii nr. 32/2000
privind societățile de asigurare și supravegherea
asigurărilor ................................................................

LEGI

ȘI

1–16

16

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Legii nr. 32/2000 privind societățile de asigurare
și supravegherea asigurărilor
Parlamentul României adoptă prezenta lege.
Art. I. — Legea nr. 32/2000 privind societățile de asigurare și
supravegherea asigurărilor, publicată în Monitorul Oficial al României,
Partea I, nr. 148 din 10 aprilie 2000, cu modificările și completările
ulterioare, se modifică și se completează după cum urmează:
1. După partea introductivă a articolului 2 se introduce litera A
cu următorul cuprins:
îA. Definiții comune“
2. Punctele 2 și 6 ale articolului 2 se abrogă.
3. Punctele 5, 10, 11 și 17 ale articolului 2 vor avea următorul
cuprins:
î5. asigurător — persoana juridică română sau filiala autorizată
în condițiile prezentei legi să exercite activități de asigurare,
precum și sucursala unei societăți de asigurare sau a unei
societăți mutuale, dintr-un stat membru, care a primit o autorizație
de la autoritatea competentă a statului membru de origine;
.....................................................................................................
10. acționar semnificativ — orice persoană care, nemijlocit și
singură ori prin intermediul sau în legătură cu alte persoane fizice
ori juridice, exercită drepturi ce decurg din deținerea unor acțiuni
care, cumulate, reprezintă cel puțin 10% din capitalul social al

unui asigurător/reasigurător ori îi conferă acesteia cel puțin 10%
din totalul drepturilor de vot în adunarea generală a acționarilor
sau care dau posibilitatea să exercite o influență semnificativă
asupra conducerii unui asigurător, reasigurător, broker de
asigurare și/sau de reasigurare în care are poziția semnificativă,
după caz;
11. persoane semnificative — administratorii și/sau conducerea
executivă ai/a asigurătorului/reasigurătorului/brokerului de asigurare
și/sau de reasigurare, după caz;
.....................................................................................................
17. reasigurare — operațiunea de asigurare a unui asigurător
sau reasigurător de către un reasigurător;“
4. După punctul 19 al articolului 2 se introduc punctele
20—24, precum și literele B și C cu următorul cuprins:
î20. state membre — statele membre ale Uniunii Europene și
celelalte state aparținând Spațiului Economic European;
21. autorități competente — autoritățile naționale care, prin lege
sau alte reglementări, sunt abilitate să supravegheze piața
asigurărilor;

2

MONITORUL OFICIAL AL ROMÂNIEI, PARTEA I, Nr. 976/25.X.2004

22. stat terț — stat care nu este stat membru al Uniunii
Europene sau al Spațiului Economic European;
23. unitate de cont — euro așa cum este definită în art. 4 din
Statutul Băncii Europene de Investiții. Pentru echivalentul în lei se
va utiliza cursul ROL/EUR comunicat de Banca Națională a
României pentru data de 31 decembrie a anului de raportare
financiară;
24. suport durabil — orice mijloc care permite clientului să
stocheze informația adresată lui, într-o modalitate accesibilă
pentru utilizări viitoare, într-o perioadă de timp corespunzătoare
scopului pentru care a fost furnizată informația și care permite
reproducerea exactă a acesteia de pe dischete, CD-ROM, DVD,
unitățile centrale ale computerelor pe care poșta electronică este
stocată, cu excepția site-urilor Internet, care nu îndeplinesc
criteriile de stocare și reproducere a informației.
B. Definiții pentru asigurători
25. stat membru gazdă — statul membru, altul decât statul de
origine, în care asigurătorul sau reasigurătorul își desfășoară
activitatea;
26. stat membru de origine — statul membru în care este
situat sediul social al asigurătorului sau al reasigurătorului;
27. asigurător dintr-un stat terț — asigurător al cărui sediu real
se află în afara Uniunii Europene, ale cărui filiale deschise în
cadrul Uniunii Europene funcționează pe baza unei autorizații de
la autoritatea competentă a statului membru gazdă. Prin sediu
real se înțelege centrul principal de conducere și de gestiune a
activității statutare, chiar dacă hotărârile organelor respective sunt
adoptate potrivit dispozițiilor transmise de acționari sau asociați
din alte state;
28. societate-mamă — persoana juridică aflată față de o
entitate cu personalitate juridică, denumită în continuare filială, în
una dintre următoarele situații:
a) deține direct și/sau indirect majoritatea drepturilor de vot
dintr-o filială;
b) are dreptul să numească sau să revoce majoritatea
membrilor organelor de administrare sau de control ori majoritatea
conducătorilor unei filiale și este în același timp acționar sau
asociat al acelei filiale;
c) are dreptul de a exercita o influență dominantă asupra unei
filiale la care este acționar sau asociat, în virtutea unor clauze
cuprinse în contracte încheiate cu persoana juridică respectivă
sau a unor prevederi cuprinse în actul constitutiv al acelei
persoane juridice, în situația în care legislația care guvernează
statutul filialei permite existența unor astfel de clauze ori
prevederi;
d) este acționar sau asociat al unei filiale și în ultimii 2 ani a
numit singur, ca rezultat al exercitării drepturilor sale de vot,
majoritatea membrilor organelor de administrare sau de control ori
majoritatea conducătorilor filialei;
e) este acționar sau asociat al unei filiale și controlează
singur, în baza unui acord încheiat cu ceilalți acționari sau
asociați, majoritatea drepturilor de vot în acea filială, precum și
orice entitate care, în opinia Comisiei de Supraveghere a
Asigurărilor, exercită o influență dominantă asupra unei alte
entități;
29. sucursală — agenția ori sucursala unui asigurător sau
reasigurător. Orice prezență permanentă a unui asigurător sau
reasigurător pe teritoriul unui stat membru trebuie să fie tratată
ca o agenție ori sucursală, chiar dacă prezența nu ia forma unei
agenții sau sucursale, dar consistă, în principal, într-o
reprezentanță condusă de personalul acelei entități ori de o
persoană independentă care are un mandat permanent de a
acționa în numele și pentru acea entitate;
30. interes de participare — deținerea a 10% sau mai mult,
dar nu mai mult de 20%, a unor drepturi în capitalul altor entități,
reprezentate ori nereprezentate de titluri care, creând o legătură
durabilă cu acestea, sunt destinate să contribuie la activitatea
societății;
31. participație — deținerea directă sau prin control a cel
puțin 20% din drepturile de vot ori din capitalul unei societăți;
32. societate participativă — o entitate care este fie o societatemamă, fie altă societate care deține o participație, fie o entitate
aflată în legătură cu o altă entitate printr-o relație definită prin:

a) conducerea unitară asupra entității în cauză și una sau mai
multe entități cu care nu are legătură, ca urmare a unui contract
încheiat cu acea entitate ori în temeiul unor prevederi din actele
constitutive sau din statutul acelor entități; sau
b) prezența majoritară a acelorași persoane în consiliul de
administrație, conducerea executivă ori în consiliul de
supraveghere ale entității în cauză și ale uneia sau mai multor
entități cu care nu are legătură, în cursul anului financiar și până
la întocmirea situațiilor financiare consolidate;
33. societate afiliată — o filială sau o altă societate în care se
deține o participație ori o entitate aflată în legătură cu o altă
entitate printr-o relație definită prin:
a) conducerea unitară asupra entității în cauză și una ori mai
multe entități cu care nu are legătură, ca urmare a unui contract
încheiat cu acea entitate sau în temeiul unor prevederi din actele
constitutive ori din statutul acelor entități; sau
b) prezența majoritară a acelorași persoane în consiliul de
supraveghere a entității în cauză și a uneia sau mai multor
entități cu care nu are legătură, în cursul anului financiar și până
la întocmirea situațiilor financiare consolidate;
34. holding de asigurare — o societate-mamă a cărei activitate
principală constă în achiziționarea și deținerea de participații în
filiale, atunci când aceste filiale sunt exclusiv sau în principal
societăți de asigurare, societăți de reasigurare ori societăți de
asigurare din state terțe, cel puțin una dintre aceste filiale fiind o
societate de asigurare;
35. holding mixt de asigurare — o societate-mamă, alta decât
o societate de asigurare sau o societate de asigurare dintr-un
stat terț ori o societate de reasigurare sau un holding de
asigurare, care include printre filialele sale cel puțin o societate
de asigurare;
36. localizarea activelor — existența activelor, mobiliare sau
imobiliare, într-un stat membru; activele reprezentate de creanțe
sunt considerate situate în statul membru în care sunt realizabile;
37. congruența activelor — acoperirea obligațiilor subscrise
într-o anumită monedă cu active exprimate sau realizabile în
aceeași monedă;
38. legături îstrânse“ — relații existente între două ori mai
multe persoane fizice și/sau juridice aflate în una dintre
următoarele situații:
a) participație, care înseamnă deținerea directă sau indirectă
a 20% ori mai mult din drepturile de vot sau din capitalul unei
entități; sau
b) control, care înseamnă relația dintre o societate-mamă și o
filială sau o relație similară între orice persoană fizică sau juridică
și o entitate, așa cum sunt ele definite la pct. 28. Toate filialele
directe sau indirecte sunt considerate filiale ale aceleiași societățimamă;
c) două sau mai multe persoane fizice ori juridice sunt legate
permanent printr-o relație de control de una și aceeași persoană;
39. reasigurător — persoana juridică română autorizată în
condițiile prezentei legi să exercite activități de asigurare, precum
și sucursala unei societăți ori a unui holding de asigurare sau a
unui holding mixt de asigurare dintr-un stat membru care a primit
o autorizație de la autoritatea competentă a statului membru de
origine, care practică în principal activitate de reasigurare;
40. sediu — sediul social al unui asigurător, reasigurător,
intermediar în asigurări și/sau în reasigurări, persoană juridică,
precum și agenția sau sucursala acestora, după caz;
41. angajament — obligația asumată printr-un contract de
asigurare;
42. stat membru al sucursalei — statul membru în care este
situată sucursala care își asumă o obligație printr-un contract de
asigurare;
43. stat membru al angajamentului — statul membru în care
asiguratul, persoană fizică, își are reședința sau statul membru în
care asiguratul, persoană juridică, își are sediul;
44. stat membru al furnizării de servicii — statul membru al
angajamentului, dacă acesta este asumat de un asigurător sau o
sucursală a acestuia, situată în alt stat membru;
45. filială — entitatea, persoană juridică, aflată față de
societatea-mamă în una dintre situațiile prevăzute la pct. 28. Toate

MONITORUL OFICIAL AL ROMÂNIEI, PARTEA I, Nr. 976/25.X.2004
filialele directe sau indirecte sunt considerate filiale ale aceleiași
societăți-mamă, din punct de vedere al supravegherii consolidate;
46. piața reglementată:
a) în cazul unei piețe situate într-un stat membru — un
sistem multilateral, administrat de către un operator de piață, ce
reunește sau facilitează reunirea unor terțe părți care
achiziționează sau vând instrumente financiare — în cadrul
sistemului și în concordanță cu regulile nediscreționare ale
acestuia — într-o manieră ce rezultă din contract, în conformitate
cu instrumentele financiare admise să fie tranzacționate cu
respectarea acestor reguli sau sisteme, și care este autorizat de
către autoritatea competentă din statul membru și funcționează în
conformitate cu cerințele autorității competente din statul membru;
b) în cazul unei piețe situate într-un stat terț — o piață
financiară recunoscută de statul membru de origine al
asigurătorului, care îndeplinește cerințe asemănătoare. Orice
instrumente financiare tranzacționate pe această piață trebuie să
fie de o calitate comparabilă cu cea a instrumentelor
tranzacționate în cadrul piețelor reglementate sau în cadrul
piețelor din statul membru respectiv;
47. suma la risc — suma plătită la decesul persoanei asigurate,
diminuată cu rezerva matematică pentru riscul de deces;
48. reprezentanțe de despăgubiri — unități desemnate în
fiecare stat membru de către asigurătorii din România autorizați
să practice clasa nr. 10 de la lit. B din anexa nr. 1, exclusiv
răspunderea transportatorului, care au în sarcină administrarea și
soluționarea cererilor de despăgubire ca urmare a unui accident
de autovehicul;
49. grup — grupul de societăți format dintr-o societate-mamă,
filialele acesteia și entitățile în cadrul cărora societatea-mamă sau
filialele acesteia dețin o participație, precum și orice entitate aflată
față de societatea-mamă în una dintre situațiile prevăzute la pct. 32;
50. tranzacții intragrup — totalitatea tranzacțiilor pe care o
societate de asigurare, o instituție de credit sau o societate de
investiții din cadrul unui conglomerat financiar le desfășoară direct
sau indirect cu o altă societate din cadrul aceluiași grup sau cu
orice persoană fizică sau juridică ce are legături strânse cu
societățile din cadrul grupului, în vederea îndeplinirii obligațiilor
sale, indiferent de natura acestora;
51. conglomerat financiar — un grup în cadrul căruia este
îndeplinită una dintre condițiile:
a) o societate de asigurare, o instituție de credit sau o
societate de investiții se află la conducerea grupului ori cel puțin
o filială a grupului este o societate de asigurare, o instituție de
credit sau o societate de investiții;
b) atunci când o societate de asigurare, o instituție de credit
sau o societate de investiții se află la conducerea grupului,
aceasta este fie o societate-mamă a unei entități din cadrul
sectorului financiar, a unei entități care deține o participație la o
entitate din cadrul sectorului financiar sau a unei entități aflate față
de societatea-mamă în una dintre situațiile prevăzute la pct. 32;
c) atunci când la conducerea grupului nu se află o societate
de asigurare, o instituție de credit sau o societate de investiții,
dar activitatea grupului se desfășoară, în principal, în cadrul
sectorului financiar, respectiv peste 40% din totalul bilanțului
grupului este aferent entităților din cadrul sectorului financiar;
d) cel puțin una dintre entitățile din cadrul grupului aparține
sectorului asigurărilor și cel puțin una dintre entitățile din cadrul
grupului aparține sectorului bancar sau sectorului de investiții;
e) atât activitățile consolidate din sectorul asigurărilor ale
entităților din cadrul grupului, cât și activitățile consolidate din
sectorul bancar și din sectorul de investiții ale entităților din cadrul
grupului sunt semnificative.
Orice subgrup al unui grup care îndeplinește aceste condiții
va fi considerat conglomerat financiar;
52. holding financiar mixt — o societate-mamă, alta decât o
societate de asigurare, o instituție de credit sau o societate de
investiții care, împreună cu filialele sale, dintre care cel puțin una
este o societate de asigurare, o instituție de credit sau o
societate de investiții cu sediul social în Uniunea Europeană,
constituie un conglomerat financiar;

3

53. control — relația dintre o societate-mamă și o filială sau o
relație similară, conform uneia dintre relațiile descrise la pct. 38,
între orice persoană fizică sau juridică și o societate;
54. stat membru în care este situat riscul:
a) statul membru în care se află imobilul, atunci când
acoperirea prin contractul de asigurare se referă fie la acest imobil,
fie la imobilul în cauză și bunurile aflate în acesta, atât timp cât
aceste bunuri sunt asigurate prin același contract de asigurare;
b) statul membru al înmatriculării, când contractul de asigurare
se referă la autovehicule de orice fel;
c) statul membru în care contractul de asigurare, cu o durată
de 4 luni sau mai mică, acoperă riscuri de călătorie în străinătate,
indiferent de clasa de asigurare în care sunt încadrate acestea;
d) statul membru în care asiguratul își are domiciliul sau, în
cazul asiguratului persoană juridică, statul membru în care își are
sediul social.
C. Definiții pentru intermediari
55. intermediarii în asigurări — brokerii de asigurare și agenții
de asigurare;
56. intermediar în reasigurări — persoana juridică română
autorizată în condițiile prezentei legi, denumită în continuare
broker de reasigurare, care intermediază în principal activitatea de
reasigurare, precum și intermediarii din statele membre care
desfășoară pe teritoriul României activitate de intermediere în
reasigurări, conform dreptului de stabilire și libertății de a presta
servicii, după caz;
57. broker de asigurare:
a) persoana juridică română ori străină, autorizată în condițiile
prezentei legi, care negociază pentru clienții săi, persoane fizice
sau juridice, asigurați ori potențiali asigurați, încheierea
contractelor de asigurare sau de reasigurare și acordă asistență
înainte și pe durata derulării contractelor ori în legătură cu
regularizarea daunelor, după caz;
b) un intermediar dintr-un stat membru care desfășoară
activități de intermediere pe teritoriul României, conform dreptului
de stabilire și libertății de a presta servicii;
58. agent de asigurare — persoana fizică sau juridică
împuternicită, în baza autorizării unui asigurător ori reasigurător,
să încheie în numele și în contul asigurătorului sau
reasigurătorului, contracte de asigurare ori de reasigurare cu terții,
conform condițiilor stipulate în contractul de mandat încheiat, fără
să aibă calitatea de asigurător/reasigurător, broker de asigurare
și/sau de reasigurare;
59. stat membru de origine al intermediarului:
a) în cazul în care intermediarul este o persoană fizică —
statul membru în care este situată reședința acestuia și în care
își desfășoară activitatea;
b) în cazul în care intermediarul este o persoană juridică —
statul membru în care este situat sediul social sau, în cazul în
care legislația statului respectiv nu prevede existența unui sediu
social, statul membru în care este situat sediul central;
60. stat membru gazdă al intermediarului — statul membru, altul
decât statul membru de origine, în care un intermediar în
asigurări sau în reasigurări își desfășoară activitatea în baza
dreptului la stabilire și a libertății de a presta servicii;
61. sucursala unui intermediar în asigurări sau în reasigurări —
dezmembrământ fără personalitate juridică al unui intermediar în
asigurări sau în reasigurări care, în baza unui mandat, este
împuternicită să desfășoare, parțial sau total, activitatea de
asigurare ori de reasigurare;
62. activitatea de intermediere în asigurări — activitatea de
introducere, propunere ori îndeplinire a altor activități preliminarii
încheierii contractelor de asigurare sau oferirea de asistență
pentru administrarea ori îndeplinirea unor contracte, îndeosebi în
cazul unei daune. Aceste activități nu vor fi considerate activități
de intermediere în asigurări, în cazul în care sunt îndeplinite de
către un asigurător sau de un angajat al acestuia care acționează
sub responsabilitatea asigurătorului.
Nu vor fi considerate activități de intermediere în asigurări nici
următoarele: furnizarea de informații în mod ocazional, în
contextul unei alte activități profesionale al cărei scop nu constă
în oferirea de asistență clienților în vederea încheierii sau

4

MONITORUL OFICIAL AL ROMÂNIEI, PARTEA I, Nr. 976/25.X.2004

administrării unui contract, administrarea daunelor unui asigurător
pe baze profesionale, precum și regularizarea daunelor;
63. activitatea de intermediere în reasigurări — activitatea de
introducere, propunere ori îndeplinire a altor activități preliminarii
încheierii contractelor de reasigurare sau oferirea de asistență
pentru administrarea ori îndeplinirea unor contracte, îndeosebi în
cazul unei daune. Aceste activități nu vor fi considerate activități
de intermediere în reasigurări, în cazul în care sunt îndeplinite de
către un reasigurător sau de un angajat al acestuia care
acționează sub responsabilitatea reasigurătorului.
Nu vor fi considerate activități de intermediere în reasigurări
nici următoarele: furnizarea de informații în mod ocazional, în
contextul unei alte activități profesionale al cărei scop nu constă în
oferirea de asistență clienților în vederea încheierii sau administrării
unui contract, administrarea daunelor unui reasigurător pe baze
profesionale, precum și regularizarea daunelor.“
5. La articolul 3, alineatul (2) va avea următorul cuprins:
î(2) Un asigurător poate desfășura numai una dintre cele două
categorii de asigurări prevăzute la alin. (1).“
6. După alineatul (2) al articolului 3 se introduce alineatul (3)
cu următorul cuprins:
î(3) Clasele de asigurări aferente categoriilor prevăzute la
alin. (1) sunt stabilite în anexa nr. 1.“
7. La articolul 4, alineatul (9) va avea următorul cuprins:
î(9) Revocarea din funcție a unui membru al Consiliului
Comisiei de Supraveghere a Asigurărilor se face la propunerea
comisiilor reunite pentru buget, finanțe și bănci, în ședința
comună a celor două Camere ale Parlamentului, dacă acesta
încetează să îndeplinească condițiile necesare pentru exercitarea
atribuțiilor sale sau dacă se face vinovat de abateri grave,
incompatibile funcției sale.“
8. După alineatul (9) al articolului 4 se introduce alineatul (91)
cu următorul cuprins:
î(91) Nici un membru al Consiliului Comisiei de Supraveghere
a Asigurărilor nu va fi schimbat din funcție din alte motive sau
prin altă procedură decât cea prevăzută la alin. (9).“
9. La articolul 4 alineatul (17), litera c) va avea următorul
cuprins:
îc) prin revocarea de către Parlament conform prevederilor
alin. (9) și (91);“
10. La articolul 4, alineatul (25) va avea următorul cuprins:
î(25) Comisia de Supraveghere a Asigurărilor poate efectua
schimburi de informații cu autoritățile competente din statele membre,
în vederea îmbunătățirii activității de supraveghere, în condițiile în
care informațiile vor fi supuse condițiilor de confidențialitate stabilite în
normele emise în aplicarea prezentei legi.“
11. La articolul 4, după alineatul (25) se introduc alineatele (251)—(256) cu următorul cuprins:
î(251) Comisia de Supraveghere a Asigurărilor poate încheia
memorandumuri de colaborare cu autorități similare privind
schimbul informațiilor confidențiale, necesare activității de
supraveghere, memorandumuri care să stipuleze că divulgarea
acelor informații publicului se face doar cu acordul explicit al
acelor autorități sau, în cazurile specificate, doar pentru scopurile
pentru care autoritățile respective și-au dat acordul.
(252) Comisia de Supraveghere a Asigurărilor poate încheia
acorduri de cooperare cu autorități din state terțe numai dacă
informațiile trimise către acele autorități beneficiază de același
nivel de confidențialitate cu care Comisia de Supraveghere a
Asigurărilor tratează acele informații în România, în conformitate
cu legislația națională.
(25 3) Comisia de Supraveghere a Asigurărilor trebuie să
coopereze cu Comisia Europeană în vederea furnizării către
aceasta a informațiilor necesare întocmirii raportului prevăzut la
art. 40 din Directiva nr. 92/49/EEC.
(254) Comisia de Supraveghere a Asigurărilor cooperează
permanent cu Comisia Europeană în vederea îmbunătățirii
supravegherii activității de asigurare.
(25 5) Comisia de Supraveghere a Asigurărilor informează
Comisia Europeană asupra dificultăților apărute prin aplicarea
prezentei legi, precum și asupra oricăror bariere care pot să apară
în detrimentul activității asigurătorilor, reasigurătorilor, brokerilor de

asigurare și/sau de reasigurare autorizați sau stabiliți în România,
în comparație cu sucursalele aflate în afara teritoriului României.
(25 6) Comisia de Supraveghere a Asigurărilor și Comisia
Europeană analizează în timp util aceste dificultăți în vederea
unei soluționări corespunzătoare.“
12. Articolul 5 va avea următorul cuprins:
îArt. 5. — Comisia de Supraveghere a Asigurărilor are
următoarele atribuții principale:
a) elaborează și/sau avizează proiectele de acte normative
care privesc domeniul asigurărilor sau care au implicații asupra
acestui domeniu, inclusiv reglementările contabile specifice
domeniului asigurărilor armonizate cu directivele europene și
standardele internaționale de contabilitate, și avizează actele
administrative individuale, dacă au legătură cu activitatea de
asigurare, după consultarea cu asociațiile profesionale ale
operatorilor din asigurări, iar în ceea ce privește reglementările
contabile, și după avizul/informarea Ministerului Finanțelor Publice;
b) autorizează asigurătorii, reasigurătorii și brokerii de
asigurare și/sau reasigurare să desfășoare activitate de asigurare,
reasigurare ori intermediere în asigurări și/sau reasigurări, după
caz, și avizează orice modificare a documentelor sau condițiilor
pe baza cărora s-a acordat această autorizare;
c) autorizează practicarea asigurărilor obligatorii stabilite prin
lege și încasează ca venituri proprii o contribuție procentuală din
valoarea primelor brute încasate, aferente asigurărilor respective,
în vederea exercitării supravegherii și controlului activității de
asigurări obligatorii, în condițiile prezentei legi și ale normelor
emise în aplicarea acesteia;
d) aprobă acționarii semnificativi direcți ori indirecți, persoane
fizice sau juridice, aprobă și retrage aprobarea persoanelor
semnificative ale asigurătorilor, reasigurătorilor, brokerilor de
asigurare și/sau de reasigurare, în condițiile prezentei legi și ale
normelor emise în aplicarea acesteia;
e) aprobă divizarea sau fuzionarea unui asigurător/reasigurător/
broker de asigurare și/sau de reasigurare autorizat în România,
în condițiile prezentei legi și ale normelor emise în aplicarea
acesteia;
f) aprobă transferul de portofoliu, inclusiv pentru sucursalele
societăților de asigurare din România, aflate pe teritoriul altor state
membre, către un alt asigurător român sau către un alt asigurător
ori o sucursală stabilită pe teritoriul Uniunii Europene, după
consultarea autorității competente a statului membru al sucursalei,
precum și pentru sucursalele din România ale asigurătorilor cu
sediul social în afara Uniunii Europene, în condițiile prezentei legi
și ale normelor emise în aplicarea acesteia;
g) aprobă suspendarea sau, după caz, încetarea activității
asigurătorilor, reasigurătorilor și brokerilor de asigurare și/sau de
reasigurare, după verificarea situației financiare a acestora, la
cererea acestora;
h) supraveghează situația financiară a asigurătorilor/reasigurătorilor/
intermediarilor în asigurări și în reasigurări, conform procedurii
stabilite prin normele emise în aplicarea prezentei legi, inclusiv a
sucursalelor aflate pe teritoriul statelor membre, în conformitate cu
dreptul de stabilire și cu libertatea de a presta servicii, după
consultarea autorității competente a statului membru al sucursalei.
În vederea protejării intereselor asiguraților sau ale potențialilor
asigurați dispune efectuarea de controale ale activității acestora;
i) asigură o supraveghere suplimentară, potrivit modalităților
prevăzute în norme emise de Comisia de Supraveghere a
Asigurărilor, a următoarelor entități:
1. orice societate de asigurare care este o societate
participativă în cel puțin o societate de asigurare, o societate de
reasigurare sau o societate de asigurare dintr-un stat terț;
2. orice societate de asigurare a cărei societate-mamă este,
după caz, un holding de asigurare, o societate de reasigurare
sau o societate de asigurare dintr-un stat terț;
3. orice societate de asigurare a cărei societate-mamă este un
holding mixt de asigurare;
j) solicită prezentarea de informații și documente referitoare la
activitatea de asigurare, atât de la asigurători, reasigurători,
brokeri de asigurare și/sau de reasigurare și agenți de asigurare,
cât și de la oricare altă persoană, fizică sau juridică, care are

MONITORUL OFICIAL AL ROMÂNIEI, PARTEA I, Nr. 976/25.X.2004
legătură, directă ori indirectă cu activitatea acestora, inclusiv
informații referitoare la bazele tehnice utilizate pentru calculul
primelor de asigurare și al rezervelor tehnice;
k) ia măsurile necesare pentru ca activitatea de asigurare să
fie gestionată cu respectarea normelor prudențiale specifice;
l) aplică măsurile prevăzute de lege privind redresarea
financiară, reorganizarea sau, după caz, falimentul asigurătorilor și
reasigurătorilor, precum și a/al sucursalelor și filialelor acestora;
m) aplică măsurile de sancționare prevăzute de lege, inclusiv
în legătură cu exercitarea unei influențe directe sau indirecte, care
este incompatibilă cu principiile de conducere prudențială a
activității asigurătorilor, stabilite prin norme emise de Comisia de
Supraveghere a Asigurărilor;
n) primește și răspunde sesizărilor și reclamațiilor privind
activitatea asigurătorilor, reasigurătorilor și intermediarilor în
asigurare și în reasigurare;
o) aprobă propriul buget de venituri și cheltuieli;
p) participă, în calitate de membru, la asociațiile internaționale
ale autorităților de supraveghere în asigurări și reprezintă
România la conferințe și întâlniri internaționale referitoare la
supravegherea în asigurări;
q) informează autoritățile competente din statele membre pe
teritoriul cărora sunt sucursale ale asigurătorilor, reasigurătorilor,
brokerilor de asigurare și/sau de reasigurare ori a agenților de
asigurare români sau unde se prestează de către aceștia servicii,
despre orice măsuri sancționatorii luate împotriva acestora,
inclusiv despre retragerea autorizației de funcționare;
r) deschide și menține Registrul asigurătorilor, reasigurătorilor și
intermediarilor în asigurări și/sau în reasigurări, ale cărui formă și
conținut se stabilesc prin norme date în aplicarea prezentei legi;
s) îndeplinește alte atribuții prevăzute de prezenta lege.“
13. La articolul 8, alineatul (1) va avea următorul cuprins:
îArt. 8. — (1) Comisia de Supraveghere a Asigurărilor adoptă
norme în aplicarea prevederilor prezentei legi, precum și norme
prudențiale specifice, conform practicilor în asigurări.“
14. La articolul 8, litera f) a alineatului (2) va avea următorul
cuprins:
îf) aprobă acționarii semnificativi direcți sau indirecți, persoane
fizice ori juridice, precum și persoanele semnificative ale
asigurătorilor, reasigurătorilor, brokerilor de asigurare și/sau de
reasigurare, în conformitate cu criteriile stabilite prin norme emise de
Comisia de Supraveghere a Asigurărilor;“
15. La articolul 8, după litera k) a alineatului (2) se introduce
litera l) cu următorul cuprins:
îl) aplică alte măsuri prevăzute de legislația în vigoare.“
16. La articolul 10 alineatul (1), după litera a) se introduce
litera a1) cu următorul cuprins:
îa 1 ) sumele provenite, potrivit legii, din amenzi
contravenționale;“
17. Articolul 11 va avea următorul cuprins:
îArt. 11. — (1) Activitatea de asigurare în România poate fi
exercitată numai de:
a) persoane juridice române, constituite ca societăți pe acțiuni
și/sau societăți mutuale, autorizate de Comisia de Supraveghere a
Asigurărilor potrivit procedurii reglementate la art. 12;
b) sucursale ale unor societăți de asigurare și/sau reasigurare
din statele membre care desfășoară activitate de asigurări pe
teritoriul României în conformitate cu dreptul de stabilire și cu
libertatea de a presta servicii;
c) filiale și/sau sucursale ale unor societăți de asigurare și/sau
de reasigurare din state terțe, autorizate de Comisia de
Supraveghere a Asigurărilor, potrivit procedurii reglementate la
art. 12.
(2) Un asigurător nu poate fi înmatriculat în registrul
comerțului fără autorizația emisă de Comisia de Supraveghere a
Asigurărilor.“
18. Articolul 12 va avea următorul cuprins:
îArt. 12. — (1) Cererea de autorizare pentru desfășurarea
activității de asigurare va fi transmisă Comisiei de Supraveghere
a Asigurărilor în formatul și însoțită de documentele prevăzute de
legislația în domeniu.
(2) În cazul în care consideră necesar, Comisia de Supraveghere
a Asigurărilor poate solicita informații suplimentare, poate desfășura

5

investigații proprii sau cu sprijinul altor autorități competente ori poate
să folosească informații provenite din alte surse.
(3) Comisia de Supraveghere a Asigurărilor va decide asupra
acordării autorizației necesare desfășurării activității de asigurare
sau asupra respingerii cererii de autorizare, în termen de 4 luni
de la data depunerii documentației complete.
(4) Comisia de Supraveghere a Asigurărilor poate acorda
autorizația de funcționare menționată la alin. (3), în cazul
îndeplinirii cumulative a următoarelor condiții:
a) întocmirea unui studiu de fezabilitate care va cuprinde cel
puțin informații privind:
1. natura angajamentelor sau a riscurilor pe care asigurătorul
își propune să le acopere;
2. metodele actuariale de calcul folosite pentru stabilirea
tarifelor de prime;
3. principiile programului de reasigurare;
4. componentele fondului minim de siguranță;
5. resursele financiare pentru acoperirea cheltuielilor și, în
cazul asigurării de la clasa nr. 18 de la lit. B din anexa nr. 1,
resursele de care dispune asigurătorul pentru acordarea
asistenței.
Pentru primele trei exerciții financiare, studiul de fezabilitate
cuprinde și:
1. estimarea cheltuielilor generale de administrație și
cheltuielile cu comisioanele;
2. estimarea primelor și a daunelor;
3. bugetul de venituri și cheltuieli;
4. estimarea resurselor financiare necesare respectării
obligațiilor și a marjei de solvabilitate;
b) în cazul practicării clasei de asigurări generale nr. 18 —
Asigurări de asistență a persoanelor aflate în dificultate în cursul
deplasărilor sau absențelor de la domiciliu ori de la locul de
reședință permanentă, studiul de fezabilitate prevăzut la lit. a)
cuprinde, pentru această clasă, și următoarele informații:
1. dovezi privind existența personalului calificat;
2. dovezi privind dotarea cu echipamentul tehnic adecvat;
3. rețeaua de asistență ce urmează a fi folosită pentru
îndeplinirea obligațiilor aferente acestei clase de asigurări;
c) din studiul de fezabilitate prezentat rezultă că societatea
dispune de marja de solvabilitate minimă;
d) capitalul social vărsat de către solicitant în contul unei
bănci autorizate de Banca Națională a României sau, în cazul
unei societăți mutuale, fondul de rezervă liberă vărsat în
conformitate cu prevederile legale din domeniu;
e) numele societății nu induce în eroare publicul;
f) societatea va desfășura exclusiv activitate de asigurare;
g) în cazul unui asigurător străin, solicitantul trebuie să
demonstreze că este legal constituit în țara de origine;
h) asigurătorii care solicită autorizarea pentru clasa nr. 10 de
la lit. B din anexa nr. 1, exclusiv răspunderea transportatorului,
trebuie să numească un reprezentant de despăgubiri în fiecare
stat membru;
i) asigurătorul deține un fond de siguranță în conformitate cu
prevederile legale.
(5) Pentru asigurătorii din statele terțe se adaugă următoarele
cerințe:
a) sucursalele aparținând societăților de asigurare, societăților
de reasigurare, precum și societăților mutuale cu sediul social în
state terțe dețin, pe teritoriul României, active în valoare de cel
puțin jumătate din fondul de siguranță prevăzut la alin. (4) lit. i);
b) sucursalele aparținând societăților de asigurare, societăților
de reasigurare, precum și societăților mutuale cu sediul social în
state terțe constituie, pe teritoriul României, un depozit inițial drept
garanție, în valoare de o pătrime din fondul de siguranță prevăzut
la alin. (4) lit. i).
(6) Autorizația acordată unui asigurător de către Comisia de
Supraveghere a Asigurărilor este valabilă pe întregul teritoriu
al Comunității Europene și al statelor aparținând Spațiului Economic
European, în conformitate cu dreptul de stabilire și cu libertatea
de a presta servicii.
(7) Autorizația se acordă pentru o anumită clasă, exceptând
situația în care asigurătorul dorește să acopere anual anumite

6

MONITORUL OFICIAL AL ROMÂNIEI, PARTEA I, Nr. 976/25.X.2004

riscuri incluse în clasa respectivă, așa cum sunt prevăzute în
anexa nr. 1.
(8) Comisia de Supraveghere a Asigurărilor poate acorda
autorizația pentru grupele de clase menționate la lit. C din anexa
nr. 1, dacă asigurătorul solicită aceasta și îndeplinește toate
condițiile prevăzute în lege.
(9) Autorizația acordată pentru o clasă sau un grup de clase este
valabilă și pentru a subscrie riscuri suplimentare dintr-o altă clasă, dacă
se îndeplinesc condițiile prevăzute la lit. D din anexa nr. 1.
(10) Asigurătorul care solicită autorizație pentru o nouă clasă
de asigurări sau extinderea la unele ori la toate riscurile acoperite
de aceeași clasă de asigurări trebuie să prezinte pentru acestea
planul de fezabilitate prevăzut la art. 12 alin. (4) lit. a)—c), după
caz, precum și dovada existenței fondului de garanție, în
conformitate cu prevederile prezentei legi.
(11) Asigurătorii autorizați să practice asigurări de viață pot,
de asemenea, să primească autorizație pentru clasele 1 și 2,
prevăzute la lit. B din anexa nr. 1. Asigurătorii autorizați să
practice asigurări generale, dar numai pentru clasele 1 și 2,
prevăzute la lit. B din anexa nr. 1, au dreptul să primească
autorizație de funcționare și pentru categoria asigurării de viață.
(12) Comisia de Supraveghere a Asigurărilor va respinge
cererea de autorizare în cazul neîndeplinirii cerințelor prevăzute la
alin. (4) și (5), precum și atunci când constată una sau mai
multe dintre următoarele situații:
a) documentația prezentată nu este întocmită în conformitate
cu prevederile legale în vigoare;
b) din documentația prezentată rezultă că:
1. asigurătorul nu va desfășura o activitate în conformitate cu
prevederile prezentei legi;
2. acționarii semnificativi și persoanele semnificative nu
îndeplinesc criteriile stabilite prin norme;
3. necesitatea asigurării unui management prudențial al
asigurătorului nu este satisfăcută în raport cu calificarea
acționarilor și a membrilor, în mod direct sau indirect;
c) analiza studiului de fezabilitate indică faptul că asigurătorul
nu poate asigura realizarea obiectivelor stabilite și în condiții
compatibile cu reglementările privind practica prudențială, care să
protejeze în mod adecvat asigurații;
d) există o formă de asociere prin intermediul căreia
acționariatul, până la ultima persoană fizică implicată, nu este
adus la cunoștință Comisiei de Supraveghere a Asigurărilor.
(13) Comisia de Supraveghere a Asigurărilor va comunica
solicitantului motivele respingerii cererii de autorizare.
(14) Împotriva deciziilor adoptate de Comisia de Supraveghere a
Asigurărilor persoana implicată poate face plângere la Curtea de Apel
București, în termen de 30 de zile de la data comunicării deciziei.
(15) Prin decizia de acordare a autorizației emisă de
președintele Consiliului Comisiei de Supraveghere a Asigurărilor
se stabilește data de la care asigurătorul va începe să-și
desfășoare activitatea.“
19. La articolul 13, alineatul (5) va avea următorul cuprins:
î(5) Pentru nevirarea la termen a taxei de funcționare prevăzute
la alin. (3), Comisia de Supraveghere a Asigurărilor va calcula
dobânzi și penalități de întârziere, în conformitate cu reglementările
în vigoare referitoare la colectarea creanțelor fiscale.“
20. La articolul 13, după alineatul (5) se introduc
alineatele (6)—(9) cu următorul cuprins:
î(6) Un asigurător care solicită autorizarea conform
prevederilor art. 3 alin. (2) achită la depunerea cererii de
autorizare o taxă de autorizare reprezentând 75% din cuantumul
taxei prevăzute la alin. (1).
(7) Un asigurător care solicită autorizarea conform prevederilor
art. 12 alin. (10) achită la depunerea cererii de autorizare o taxă
de autorizare reprezentând 40% din cuantumul taxei prevăzute la
alin. (1).
(8) Un asigurător sau reasigurător care solicită autorizarea
pentru un transfer de portofoliu, inclusiv în cazurile prevăzute de
art. 23 alin. (4), achită o taxă de autorizare de transfer de
portofoliu, reprezentând 50% din cuantumul taxei prevăzute la
alin. (1).
(9) Un asigurător, reasigurător sau un intermediar în asigurări
și/sau în reasigurări care solicită avizarea modificărilor intervenite

în actul constitutiv, precum și orice informații sau certificări din
partea Comisiei de Supraveghere a Asigurărilor pentru a-i servi în
relațiile cu terții va achita o taxă de avizare sau de certificare,
după caz, reprezentând echivalentul în lei al sumei de 35 euro, la
cursul comunicat de Banca Națională a României din data plății.“
21. Articolul 131 se abrogă.
22. Articolul 14 va avea următorul cuprins:
îArt. 14. — (1) Comisia de Supraveghere a Asigurărilor
retrage autorizația de funcționare în cazul în care constată că un
asigurător autorizat se află în una dintre următoarele situații:
a) nu a început să desfășoare activitatea de asigurare în
termen de 12 luni de la data eliberării autorizației;
b) renunță la activitatea de asigurare și solicită în mod expres
retragerea autorizației de funcționare;
c) încetează să mai desfășoare activitatea de asigurare pe o
perioadă de 6 luni consecutive;
d) nu mai îndeplinește condițiile pe baza cărora a fost
autorizat;
e) nu a dus la îndeplinire măsurile specificate în planul de
redresare financiară sau aceste măsuri nu și-au atins scopul,
după caz;
f) încalcă dispozițiile prezentei legi și ale normelor emise în
aplicarea acesteia.
(2) Comisia de Supraveghere a Asigurărilor informează
autoritățile competente ale celorlalte state membre despre
retragerea autorizației unui asigurător care desfășoară activitatea
de asigurare pe teritoriul acestora.
(3) Comisia de Supraveghere a Asigurărilor ia măsurile legale
în cazul informațiilor primite de la autoritățile competente din
celelalte state membre privind retragerea autorizației unui
asigurător care desfășoară activitate de asigurare pe teritoriul
României, în conformitate cu dreptul de stabilire și cu libertatea
de a presta servicii.
(4) Decizia de retragere a autorizației se motivează și se
comunică asigurătorului. Împotriva deciziei de retragere a
autorizației asigurătorul poate face plângere la Curtea de Apel
București, în termen de 30 de zile de la comunicare.“
23. După articolul 15 se introduc capitolele III 1 —III 3 cu
următorul cuprins:
,,CAPITOLUL III1
Dreptul de stabilire și libertatea de a presta servicii
ale asigurătorilor
Art. 151. — Asigurătorii autorizați potrivit prevederilor art. 12
pot să desfășoare activitate de asigurare pe teritoriul oricărui stat
membru prin intermediul unei sucursale, cu notificarea prealabilă
a Comisiei de Supraveghere a Asigurărilor.
Art. 152. — Notificarea prevăzută la art. 151 va cuprinde
următoarele informații și documente:
1. denumirea statului membru pe teritoriul căruia intenționează
să își stabilească o sucursală;
2. studiul de fezabilitate, clasele de asigurări pe care
intenționează să le practice, precum și structura organizatorică a
viitoarei sucursale;
3. sediul viitoarei sucursale din statul membru gazdă, de la
care pot fi obținute și la care pot fi transmise documente, care va
fi și adresa la care se vor transmite toate informațiile și
documentele către persoana sau persoanele semnificative;
4. numele persoanelor semnificative, care au capacitatea de a
reprezenta și angaja asigurătorul în relațiile cu terții pe teritoriul
statului membru respectiv, precum și în relația cu autoritățile
competente și alte instituții din acel stat;
5. declarația pentru asigurătorul care dorește să practice clasa
10, exclusiv răspunderea transportatorului, prevăzută la lit. B din
anexa nr. 1, din care să rezulte că este membru al Biroului
Național și al Fondului Național de Garantare din statul membru
pe teritoriul căruia își propune să deschidă o sucursală, după caz.
Art. 15 3 . — (1) În termen de 3 luni de la depunerea
documentației prevăzute la art. 152, Comisia de Supraveghere a
Asigurărilor transmite aceste informații autorității competente a
statului membru pe teritoriul căruia se va stabili sucursala,

MONITORUL OFICIAL AL ROMÂNIEI, PARTEA I, Nr. 976/25.X.2004
informând și asigurătorul în cauză, cu excepția cazului în care
constată că:
a) situația financiară a asigurătorului nu permite îndeplinirea
obligațiilor asumate;
b) persoanele semnificative prevăzute la pct. 4 al art. 152 au
fost condamnate pentru infracțiuni contra patrimoniului sau pentru
infracțiuni prevăzute de legislația financiar-fiscală;
c) persoanele semnificative prevăzute la pct. 4 al art. 152 nu
dispun de calificarea și experiența necesare;
d) structura organizatorică nu asigură desfășurarea
corespunzătoare a activității asigurătorului.
(2) Informarea prevăzută la alin. (1) este însoțită de
confirmarea că asigurătorul posedă marja de solvabilitate minimă.
(3) Comisia de Supraveghere a Asigurărilor transmite
asigurătorului în cauză, în termen de 3 luni de la depunerea
documentației prevăzute la art. 15 2 , motivarea refuzului
comunicării informațiilor prevăzute la art. 152.
(4) Împotriva refuzului Comisiei de Supraveghere a Asigurărilor
comunicat în condițiile prevăzute la alin. (3) asigurătorul poate
face plângere, potrivit legii, la Curtea de Apel București, în
termen de 30 de zile de la comunicarea acestuia.
Art. 154. — Sucursala poate să își înceapă activitatea astfel:
a) de la data la care Comisia de Supraveghere a Asigurărilor
îi transmite asigurătorului confirmarea primită de la autoritatea
competentă a statului membru al sucursalei; sau
b) dacă în termen de două luni de la transmiterea informării
în conformitate cu art. 15 3 alin. (1) nu se primește nici o
confirmare din partea autorității competente a statului membru al
sucursalei.
Art. 15 5. — Orice modificare a informațiilor prevăzute la
art. 15 2 și 15 7 se comunică de către asigurător, în scris,
Comisiei de Supraveghere a Asigurărilor, precum și autorității
competente a statului membru al sucursalei sau statului membru
al furnizării de servicii, cu cel puțin 30 de zile înainte de
efectuarea modificării.
Art. 156. — Oricare asigurător autorizat să desfășoare activități
în România care, în baza libertății de a presta servicii, dorește
să desfășoare această activitate pentru prima dată în unul sau
mai multe state membre, în mod direct și nu prin intermediul unei
sucursale, trebuie, în prealabil, să notifice Comisiei de
Supraveghere a Asigurărilor despre această intenție, menționând
și natura obligațiilor pe care intenționează să și le asume.
Art. 157. — (1) În termen de 30 de zile de la data primirii
notificării prevăzute la art. 156, Comisia de Supraveghere a
Asigurărilor comunică autorităților competente ale statului sau
statelor membre ale furnizării de servicii următoarele informații:
a) dovada deținerii de către asigurător a marjei minime de
solvabilitate, calculată în concordanță cu prevederile legale în vigoare;
b) clasele de asigurări pe care a fost autorizat să le practice
asigurătorul;
c) natura obligațiilor pe care asigurătorul își propune să și le
asume în statul membru al furnizării de servicii.
(2) Comisia de Supraveghere a Asigurărilor va înștiința
asigurătorul în cauză despre data comunicării prevăzute la alin. (1).
(3) Asigurătorul care intenționează, în baza libertății de a presta
servicii, să acopere riscurile prevăzute la clasa nr. 10 de la lit. B din
anexa nr. 1, altele decât răspunderea transportatorului, trebuie:
a) să comunice numele și adresa reprezentanței de
despăgubiri;
b) să dea o declarație că a devenit membru al Biroului
Național și al Fondului Național de Garantare din statul membru
al furnizării de servicii.
Art. 15 8 . — (1) În termen de 30 de zile Comisia de
Supraveghere a Asigurărilor transmite asigurătorului motivele
refuzului comunicării informațiilor prevăzute la art. 157.
(2) Împotriva refuzului transmiterii comunicării prevăzute la
alin. (1) de către Comisia de Supraveghere a Asigurărilor
asigurătorul poate face plângere la Curtea de Apel București, în
termen de 30 de zile de la comunicarea refuzului, potrivit legii.
Art. 159. — Asigurătorul poate începe să desfășoare activitate
de asigurare începând cu data comunicării prevăzute la art. 157
alin. (2).

7

Art. 1510. — Oricare asigurător care desfășoară activitate de
asigurare, în baza dreptului de stabilire sau în baza libertății de a
presta servicii, și nu respectă prevederile legale în vigoare va
transmite Comisiei de Supraveghere a Asigurărilor toate
documentele legale solicitate de către aceasta privind
desfășurarea activității, pe care și asigurătorii cu sediul social în
România au obligația să le transmită.
Art. 1511. — (1) În cazul în care Comisia de Supraveghere a
Asigurărilor constată că asigurătorul care desfășoară activitate de
asigurare, în baza dreptului de stabilire sau în baza libertății de a
presta servicii, nu respectă legislația română în vigoare, îi solicită
acestuia să adopte măsuri de remediere.
(2) În cazul în care se constată că nu s-au adoptat toate
măsurile necesare pentru remedierea situației, Comisia de
Supraveghere a Asigurărilor informează autoritatea competentă din
statul membru de origine în vederea luării unor măsuri de
remediere. Măsurile de remediere luate vor fi comunicate Comisiei
de Supraveghere a Asigurărilor.
(3) În cazul în care măsurile luate de autoritățile competente
din statul membru de origine se dovedesc a fi inadecvate și/sau
insuficiente și dacă asigurătorul în cauză continuă să încalce
prevederile legislației române în vigoare, Comisia de
Supraveghere a Asigurărilor își exercită atribuțiile ce îi revin
conform legii, după informarea autorității competente din statul
membru de origine, în vederea sancționării nerespectării
prevederilor legislației naționale, fiind în drept să dispună inclusiv
interzicerea desfășurării activității de asigurare și a încheierii de
noi contracte de asigurare.
(4) Împotriva unui asigurător care desfășoară activitate de
asigurare în România pe baza dreptului de stabilire Comisia de
Supraveghere a Asigurărilor poate lua toate măsurile potrivit
prevederilor legislației în vigoare, inclusiv asupra proprietăților pe
care acesta le deține pe teritoriul României.
(5) Comisia de Supraveghere a Asigurărilor va asigura accesul
la legislația în vigoare și la întreaga documentație care a stat la
baza măsurilor prevăzute la alin. (3) asigurătorilor care desfășoară
activitate pe teritoriul României în conformitate cu dreptul de
stabilire și cu libertatea de a presta servicii, precum și autorităților
competente din statele membre de origine ale acestor asigurători.
Art. 1512. — Măsurile prevăzute la art. 1511 vor fi motivate și
comunicate asigurătorului în cauză de către Comisia de
Supraveghere a Asigurărilor.
Art. 1513. — (1) În cazul în care Comisia de Supraveghere a
Asigurărilor intenționează să efectueze controale în vederea
supravegherii financiare a asigurătorilor și reasigurătorilor români
care desfășoară activități de asigurare sau reasigurare pe teritoriul
Uniunii Europene, în baza dreptului de stabilire și a libertății de a
presta servicii, va informa autoritățile competente ale statului
membru gazdă privind intenția sa.
(2) Comisia de Supraveghere a Asigurărilor va permite
autorității competente să efectueze controale în vederea
supravegherii financiare a asigurătorului stabilit în România, care
desfășoară activități de asigurare în baza dreptului de stabilire și
a libertății de a presta servicii, după ce a fost informată de către
autoritățile competente din statul membru de origine al
asigurătorului cu privire la intenția acestora de a desfășura
activitatea de control, în mod direct sau prin intermediul altor
persoane împuternicite în acest sens. Comisia de Supraveghere a
Asigurărilor are dreptul de a participa la aceste controale.
Art. 1514. — Informațiile și documentele solicitate de Comisia
de Supraveghere a Asigurărilor în conformitate cu art. 1510 și
art. 363 alin. (2) vor fi redactate în limba română.
CAPITOLUL III2
Reguli aplicabile sucursalelor stabilite pe teritoriul
României care aparțin asigurătorilor cu sediul social
în afara Uniunii Europene
Art. 1515. — (1) Oricare asigurător cu sediul social în afara
Uniunii Europene și care dorește să stabilească o sucursală sau
o agenție pe teritoriul României este obligat să solicite autorizarea
oficială a Comisiei de Supraveghere a Asigurărilor.

8

MONITORUL OFICIAL AL ROMÂNIEI, PARTEA I, Nr. 976/25.X.2004

(2) Comisia de Supraveghere a Asigurărilor poate acorda
această autorizație dacă asigurătorul îndeplinește cel puțin
următoarele condiții:
a) este îndreptățit să desfășoare activitate de asigurare
conform art. 2 lit. A pct. 1;
b) deschide o agenție sau o sucursală pe teritoriul României;
c) se obligă să deschidă conturi specifice activității de
asigurare pe care o desfășoară și să înregistreze toate datele
privind tranzacțiile efectuate;
d) desemnează un reprezentant, cu aprobarea Comisiei de
Supraveghere a Asigurărilor;
e) posedă în România active în suma prevăzută la art. 12
alin. (5);
f) se obligă să mențină marja de solvabilitate în conformitate
cu art. 16 alin. (5);
g) prezintă un studiu de fezabilitate în conformitate cu
prevederile art. 12 alin. (4) lit. a) și, după caz, lit. b);
h) trimite orice informații solicitate de Comisia de
Supraveghere a Asigurărilor în conformitate cu prevederile
art. 1510.
Art. 15 16 . — Transferul de portofoliu se va face în
conformitate cu prevederile art. 5 lit. f) și ale normelor de aplicare
a prezentei legi.
Art. 15 17 . — Asigurătorul trebuie să se conformeze
prevederilor art. 21 și 22.
Art. 15 18 . — Asigurătorul trebuie să se conformeze
prevederilor art. 12 alin. (4) lit. i) și alin. (5) lit. a) și b), ale
art. 16 alin. (5), (51), (6) și (61), ale art. 18 și ale normelor emise
în aplicarea prezentei legi.
Art. 1519. — (1) Orice asigurător care a primit autorizație de
la mai multe state membre poate cere să i se aplice următoarele
avantaje care vor fi acordate numai împreună:
a) marja de solvabilitate prevăzută la art. 1518 va fi calculată
avându-se în vedere întreaga activitate desfășurată în cadrul
Uniunii Europene; în acest caz se va ține seama numai de
activitățile efectuate de toate agențiile sau sucursalele stabilite în
cadrul Uniunii Europene;
b) depozitul solicitat conform art. 12 alin. (5) lit. b) va fi depus
numai în unul dintre aceste state membre;
c) activele reprezentând fondul de siguranță pot fi localizate în
oricare dintre statele membre pe teritoriul cărora își desfășoară
activitatea.
(2) Cererea de a beneficia de avantajele prevăzute la alin. (1)
trebuie să fie adresată autorităților competente ale statelor
membre în cauză. Cererea trebuie să denumească autoritatea
competentă a statului membru care va supraveghea în viitor
marja de solvabilitate pentru întreaga activitate a agențiilor și
sucursalelor stabilite în Uniunea Europeană. Alegerea trebuie să
fie motivată. Depozitul va fi depus în acel stat membru.
(3) Avantajele prevăzute la alin. (1) pot fi acordate numai cu
acceptul tuturor autorităților competente ale statelor membre
cărora le-a fost adresată. Avantajele vor fi acordate de la data la
care autoritatea competentă nominalizată informează celelalte
autorități competente că va supraveghea marja de solvabilitate
pentru întreaga activitate a agențiilor și sucursalelor stabilite în
Uniunea Europeană. Autoritatea competentă nominalizată trebuie
să obțină de la celelalte state membre informațiile necesare
pentru a supraveghea marja de solvabilitate agregată a agențiilor
și sucursalelor stabilite pe teritoriul lor.
(4) La cererea unuia sau mai multor state membre, avantajele
acordate, conform prezentului articol, pot să fie anulate simultan
de către toate statele membre în cauză.
CAPITOLUL III3
Reguli aplicabile filialelor aparținând unor societăți-mamă
guvernate de legi dintr-un stat terț, precum și privind
dobândirea calității de acționar semnificativ de către
o societate-mamă
Art. 15 20. — (1) Comisia de Supraveghere a Asigurărilor
trebuie să informeze Comisia Europeană despre:
a) orice autorizație acordată unei filiale directe ori indirecte
aparținând uneia sau mai multor societăți-mamă dintr-un stat terț;

b) orice achiziție prin care o societate-mamă dobândește
calitatea de acționar semnificativ al unui asigurător persoană
juridică română care îl transformă pe acesta într-o filială a acelei
societăți-mamă.
(2) Când o autorizație este acordată unei filiale directe sau
indirecte a uneia sau mai multor societăți-mamă dintr-un stat terț,
structura acelui grup trebuie să fie specificată într-un document
remis Comisiei de Supraveghere a Asigurărilor, pe care aceasta îl
va transmite Comisiei Europene.
Art. 15 21. — (1) Comisia de Supraveghere a Asigurărilor
trebuie să informeze Comisia Europeană despre dificultățile
întâmpinate de asigurătorii români, persoane juridice, în stabilirea
sau desfășurarea activității lor într-un stat terț.
(2) La cererea Comisiei Europene, Comisia de Supraveghere
a Asigurărilor va transmite acesteia informații referitoare la:
a) orice cerere de autorizare formulată de filiale directe ori
indirecte ale uneia sau mai multor societăți-mamă din statul terț
în cauză;
b) orice planuri privind dobândirea de către un asigurător
dintr-un stat terț a calității de acționar semnificativ al unui
asigurător, persoană juridică română, acesta din urmă devenind
o filială a acelui asigurător.
(3) Ca urmare a prevederilor alin. (1), Comisia de
Supraveghere a Asigurărilor, pentru o perioadă de până la 3 luni,
care poate fi prelungită numai cu acordul expres al Comisiei
Europene, poate suspenda sau limita deciziile privind:
a) acordarea autorizației pentru cererile primite până la
momentul adoptării deciziei de suspendare, precum și pentru
cererile primite în această perioadă;
b) acordarea dreptului de dobândire în mod direct sau indirect
a calității de acționar semnificativ al unui asigurător persoană
juridică română de către o societate-mamă din statul terț în cauză.
(4) Comisia de Supraveghere a Asigurărilor poate dispune
încetarea măsurilor prevăzute la alin. (3) ca urmare a primirii din
partea Comisiei Europene a unei notificări privind încheierea unui
acord cu statul terț în cauză.
(5) Măsurile prevăzute la alin. (3) vor fi întreprinse cu
respectarea obligațiilor asumate de către Uniunea Europeană în
cadrul tuturor acordurilor internaționale, bilaterale sau multilaterale
privind inițierea și desfășurarea activității de asigurare.“
24. La articolul 16 alineatul (1), litera b) va avea următorul
cuprins:
îb) marja de solvabilitate minimă;“.
25. La articolul 16 alineatul (1), după litera b) se introduce
litera c) cu următorul cuprins:
îc) fondul de siguranță.“
26. La articolul 16, alineatul (5) va avea următorul cuprins:
î(5) Asigurătorul trebuie să dețină în orice moment o marjă de
solvabilitate disponibilă corespunzătoare activității desfășurate de către
acesta. Marja de solvabilitate disponibilă, precum și solvabilitatea
ajustată în vederea exercitării supravegherii suplimentare se
calculează și se raportează conform prevederilor stabilite prin norme
emise de Comisia de Supraveghere a Asigurărilor.“
27. La articolul 16, după alineatul (5) se introduce alineatul (51) cu următorul cuprins:
î(51) În funcție de clasele de asigurări practicate, asigurătorii
sunt obligați să își determine marja de solvabilitate minimă, ale
cărei modalități de calcul și de raportare se stabilesc prin norme
emise în aplicarea prezentei legi.“
28. La articolul 16, alineatul (6) va avea următorul cuprins:
î(6) Fiecare asigurător autorizat de către Comisia de
Supraveghere a Asigurărilor, în conformitate cu prevederile
art. 12, este obligat să constituie un fond de siguranță care
reprezintă o treime din marja de solvabilitate minimă. În funcție
de clasele de riscuri subscrise, valoarea minimă a fondului de
siguranță se stabilește prin norme emise în aplicarea prezentei
legi. În cazul societăților mutuale, fondul de siguranță reprezintă
cel puțin trei pătrimi din valoarea minimă a fondului de siguranță
stabilită pentru asigurător.“
29. La articolul 16, după alineatul (6) se introduce alineatul (61) cu următorul cuprins:
î(61) În cazul sucursalelor aparținând societăților de asigurare
cu sediul social în state terțe, deschise pe teritoriul României,

MONITORUL OFICIAL AL ROMÂNIEI, PARTEA I, Nr. 976/25.X.2004
fondul de siguranță reprezintă cel puțin jumătate din valoarea
minimă a fondului de siguranță stabilită pentru asigurător.“
30. Articolul 18 va avea următorul cuprins:
îArt. 18. — (1) Valoarea minimă și natura activelor păstrate în
România de fiecare asigurător, avute în vedere la stabilirea marjei
de solvabilitate, trebuie să îi permită acestuia să acopere totalul
obligațiilor sale în țară în orice moment al exercitării activității de
asigurare.
(2) Activele societății de asigurare admise să reprezinte
rezervele tehnice nu pot fi grevate de sarcini și nu pot face
obiectul unor garanții de orice fel, în favoarea terților.
(3) Activele libere de sarcini admise să reprezinte rezervele
tehnice constituite de sucursale stabilite pe teritoriul României,
aparținând unor societăți de asigurare cu sediul social în state
terțe, trebuie păstrate în România până la valoarea minimă a
fondului de siguranță, iar surplusul poate fi păstrat în statele
membre.“
31. La articolul 20 alineatul (3), după litera c) se introduc
literele d)—g) cu următorul cuprins:
îd) să întocmească situații financiare consolidate, în
conformitate cu normele emise în aplicarea prezentei legi;
e) să transmită orice alte raportări financiare, în conformitate
cu normele emise în aplicarea prezentei legi;
f) să țină un registru special al activelor, în conformitate cu
prevederile anexei nr. 2;
g) să asigure auditarea situațiilor financiare anuale de către un
auditor financiar.“
32. După articolul 20 se introduce articolul 201 cu următorul
cuprins:
îArt. 20 1 . — (1) Auditorul financiar va verifica situațiile
financiare anuale ale asigurătorilor sau reasigurătorilor în
conformitate cu legislația în vigoare și cu standardele de audit,
armonizate cu standardele internaționale de audit, și va înainta un
raport Comisiei de Supraveghere a Asigurărilor.
(2) Pe perioada îndeplinirii atribuțiilor sale legale, auditorul are
obligația să raporteze Comisiei de Supraveghere a Asigurărilor
despre orice faptă sau decizie care:
a) constituie o încălcare de către asigurător sau reasigurător a
legislației în vigoare;
b) afectează funcționarea continuă a asigurătorilor sau
reasigurătorilor; sau
c) conduce la refuzul certificării conturilor sau la certificarea
sub rezervă.
(3) Auditorul financiar are obligația de a raporta Comisiei de
Supraveghere a Asigurărilor cu privire la orice fapte sau decizii de
care ia cunoștință în timpul ori pe perioada auditului la un
asigurător care are legături strânse rezultate dintr-o relație de
control cu asigurătorii sau reasigurătorii la care el efectuează
auditul.
(4) Transmiterea către Comisia de Supraveghere a Asigurărilor
a informațiilor prevăzute la alin. (2) și (3) nu constituie o
încălcare a oricărei restricții privind divulgarea de informații și nu
va atrage nici un fel de răspundere asupra persoanei în cauză.
(5) Comisia de Supraveghere a Asigurărilor informează
Camera Auditorilor Financiari din România privind orice încălcare
a prevederilor alin. (1)—(3), în vederea luării de către aceasta a
măsurilor necesare pentru remedierea acestor încălcări.“
33. La articolul 21 alineatul (1), litera a) va avea următorul
cuprins:
îa) rezerva de prime — se calculează lunar prin însumarea
cotelor-părți din primele brute subscrise, aferente perioadelor
neexpirate ale contractelor de asigurare, astfel încât diferența
dintre volumul primelor brute subscrise și această rezervă să
reflecte primele brute alocate părții din riscurile expirate la data
calculării;“.
34. La articolul 21, alineatul (3) va avea următorul cuprins:
î(3) Asigurătorul care exercită o activitate de asigurări de viață
are obligația, cu respectarea prevederilor art. 28, să constituie și
să mențină rezerve tehnice, inclusiv rezerve matematice, pentru
fondul asigurărilor de viață.“
35. Articolul 22 va avea următorul cuprins:
îArt. 22. — (1) Categoriile de active admise să acopere
rezervele tehnice ale asigurătorului, regulile de dispersare a
plasamentelor, precum și coeficientul de lichiditate se stabilesc

9

prin norme, la elaborarea cărora se va ține seama de categoriile
și de clasele de asigurări practicate.
(2) Activele admise să acopere rezervele tehnice ale
asigurătorului aflat în procedură de lichidare constituie gajul
general al asiguraților creditori, creanțele acestora bucurându-se
de prioritate absolută față de orice alte creanțe în ceea ce
privește aceste active.“
36. La articolul 23, după alineatul (3) se introduce alineatul (4)
cu următorul cuprins:
î(4) Aprobarea transferului de portofoliu se solicită Comisiei de
Supraveghere a Asigurărilor, în condițiile legii, și în cazul în care
asigurătorul fuzionează, se divizează, intră în procedura de
redresare financiară, reorganizare sau lichidare, după caz.“
37. Articolul 241 va avea următorul cuprins:
îArt. 241. — (1) Orice potențial asigurat poate să încheie un
contract de asigurare cu oricare asigurător autorizat de către o
autoritate competentă din statele membre.
(2) Asigurătorii trebuie să comunice asiguraților sau
potențialilor asigurați, înainte de semnarea contractului de
asigurare, cel puțin următoarele informații: durata contractului,
modul de derulare a acestuia, suspendarea sau rezilierea
contractului, mijloacele și termenele de plată a primelor, metodele
de calcul și distribuție a bonificațiilor, modalitățile de soluționare a
reclamațiilor privind contractele, precum și alte informații necesare
pe durata derulării contractului, în conformitate cu normele emise
în aplicarea prezentei legi.“
38. La articolul 25, alineatul (3) va avea următorul cuprins:
î(3) Asigurătorii emitenți de documente internaționale de
asigurare, Carte verde, vor constitui Biroul Asigurătorilor de
Autovehicule din România, în conformitate cu prevederile
Convenției Internaționale Carte Verde, cu avizul Comisiei de
Supraveghere a Asigurărilor. Activitatea Biroului Asigurătorilor de
Autovehicule din România este supusă reglementării și
supravegherii Comisiei de Supraveghere a Asigurărilor, prin norme
emise în aplicarea prezentei legi.“
39. La articolul 25, după alineatul (3) se introduce alineatul (4)
cu următorul cuprins:
î(4) Asigurătorii care practică asigurarea obligatorie de
răspundere civilă auto pentru pagube produse terților prin
accidente de autovehicule pe teritoriul României și în afara lui au
obligația de a constitui Fondul de compensare, din care vor fi
despăgubite persoanele îndreptățite conform prevederilor normelor
emise în aplicarea prezentei legi. Contribuția asigurătorilor la
Fondul de compensare va fi stabilită prin norme emise în
aplicarea prezentei legi, acest fond urmând a fi administrat de
Biroul Asigurătorilor de Autovehicule din România.“
40. La articolul 26, după litera c) se introduce litera d) cu
următorul cuprins:
îd) să țină un registru special al activelor, în conformitate cu
prevederile anexei nr. 2.“
41. La articolul 27, alineatul (1) va avea următorul cuprins:
îArt. 27. — (1) Administrarea asigurărilor de viață și a fondului
asigurărilor de viață aferent, inclusiv investirea și evaluarea
activelor, precum și calculul rezervelor tehnice se efectuează
potrivit prevederilor stabilite prin norme.“
42. La articolul 27 alineatul (2), litera a) va avea următorul
cuprins:
îa) să inițieze examinarea activității de asigurare de viață,
constând din calcularea, conform principiilor fundamentale și
general acceptate ale calculului actuarial, a obligațiilor aferente
fondului asigurărilor de viață și a rezervelor tehnice necesare,
precum și o apreciere asupra concordanței dintre fondul
asigurărilor de viață și activele aferente; examinarea se efectuează
la fiecare 12 luni sau la intervale mai scurte, în cazul în care
Comisia de Supraveghere a Asigurărilor consideră necesar;“.
43. Articolul 29 va avea următorul cuprins:
îArt. 29. — (1) Comisia de Supraveghere a Asigurărilor poate
solicita asigurătorului întocmirea unui plan de redresare financiară,
dacă se constată că onorarea obligațiilor asumate față de
asigurați este pusă în pericol. În vederea aprobării de către
Comisia de Supraveghere a Asigurărilor, planul de redresare
trebuie să prevadă, în principal:
a) estimarea cheltuielilor de administrație, în special a
cheltuielilor generale curente și a cheltuielilor cu comisioanele;

10

MONITORUL OFICIAL AL ROMÂNIEI, PARTEA I, Nr. 976/25.X.2004

b) estimarea în detaliu a veniturilor și cheltuielilor aferente
asigurărilor directe, primirilor și cedărilor în reasigurare;
c) un bilanț previzionat;
d) estimarea resurselor financiare destinate acoperirii
obligațiilor subscrise și a marjei de solvabilitate minime;
e) programul de reasigurare;
f) limitarea volumului de prime brute sau nete subscrise pe o
anumită perioadă, astfel încât acestea să nu depășească anumite valori;
g) interzicerea vânzării sau reînnoirii contractelor de asigurare
de un anumit tip;
h) interzicerea efectuării anumitor investiții;
i) majorarea capitalului social vărsat sau a fondului de rezervă
liberă vărsat;
j) orice măsuri pe care le consideră necesare în vederea
redresării.
(2) Atunci când poziția financiară a asigurătorului pune în
pericol interesele asiguraților, Comisia de Supraveghere a
Asigurărilor solicită acestuia majorarea marjei de solvabilitate
minime în vederea asigurării capacității acestuia de a îndeplini
cerințele marjei de solvabilitate minime în viitorul apropiat. Nivelul
până la care se va majora marja de solvabilitate se va stabili pe
baza datelor cuprinse în planul de redresare prevăzut la alin. (1).
(3) Comisia de Supraveghere a Asigurărilor are competența să
diminueze valoarea tuturor elementelor luate în calculul marjei de
solvabilitate disponibile, în special în cazul în care de la sfârșitul
ultimului exercițiu financiar au existat variații semnificative ale
valorii de piață a acestor elemente.
(4) Comisia de Supraveghere a Asigurărilor are competența să
diminueze valoarea deducerii elementelor aferente reasigurării
luate în calculul marjei de solvabilitate, dacă:
a) structura și calitatea contractelor de reasigurare s-au
modificat semnificativ față de anul financiar precedent;
b) riscurile transferate prin reasigurare sunt nesemnificative
sau inexistente.
(5) În cazul în care Comisia de Supraveghere a Asigurărilor a
solicitat planul de redresare prevăzut la alin. (1), nu transmite
confirmarea prevăzută la art. 15 3 alin. (2), nu comunică
informațiile prevăzute la art. 157 alin. (1) sau nu aprobă transferul
de portofoliu conform normelor emise în aplicarea prezentei legi.“
44. Titlul capitolului VII va avea următorul cuprins:
îCAPITOLUL VII
Intermediarii în asigurări și/sau în reasigurări“
45. Articolul 33 va avea următorul cuprins:
îArt. 33. — (1) În condițiile prezentei legi, intermediarii în
asigurări sunt agenții de asigurare și brokerii de asigurare, iar
intermediarii în reasigurări sunt brokerii de reasigurare.
Intermediarii în asigurări și în reasigurări sunt autorizați și/sau
înregistrați la autoritatea competentă din România, în conformitate
cu normele emise în aplicarea prevederilor prezentei legi, sau la
autoritatea competentă din statul membru de origine, după caz.
(2) Asigurătorii nu pot exercita activități de asigurare prin
intermediari neautorizați și/sau neînregistrați, cu excepția celor
care, având o activitate profesională, alta decât intermedierea în
asigurări, intermediază contracte de asigurare care îndeplinesc
cumulativ următoarele condiții:
a) contractul de asigurare intermediat necesită doar cunoștințe
referitoare la riscul acoperit prin acesta.
b) nu fac parte din categoria asigurărilor de viață;
c) nu acoperă riscuri de răspundere civilă;
d) sunt complementare altor produse sau servicii prestate de
alt furnizor, atunci când acesta acoperă următoarele riscuri:
întreruperea activității, pierderea ori deteriorarea mărfii acelui
furnizor, deteriorarea sau pierderea bagajelor, alte riscuri legate
de călătoria rezervată de acel furnizor, chiar dacă contractul de
asigurare intermediat acoperă riscuri din categoria asigurărilor de
viață ori de răspundere civilă, dacă acesta este un risc auxiliar al
riscului principal legat de acea călătorie;

e) primele anuale nu depășesc echivalentul în lei a 500 euro
și durata contractului de asigurare intermediat, inclusiv orice
reînnoire, nu depășește 5 ani.
(3) Intermediarii în asigurări și/sau în reasigurări sunt obligați
să pună la dispoziție clienților, înainte de încheierea, modificarea
ori reînnoirea contractului de asigurare sau de reasigurare, cel
puțin următoarele informații referitoare la: denumirea (numele)
intermediarului; sediul (adresa) și registrul în care a fost înscris,
precum și modalitățile prin care se poate verifica înscrierea; orice
interes de participare sau orice participație, după caz, pe care o
societate de asigurare ori o societate-mamă a unei anumite
societăți de asigurare le deține în drepturile de vot sau în
capitalul agentului de asigurare; procedurile de soluționare a
eventualelor litigii dintre clienți și intermediar.
(4) Primele de asigurare plătite de clienți prin intermediari în
asigurări se consideră transferate asigurătorului la momentul plății;
despăgubirile sau sumele asigurate plătite de către asigurător prin
intermediari se consideră ca fiind transferate clienților numai în
momentul încasării efective de către aceștia a sumelor/
despăgubirilor respective.
(5) În caz de faliment al intermediarului, sumele prevăzute la
alin. (4) se transferă prin conturi bancare separate utilizate pentru
plata altor categorii de clienți, acestea neputând fi utilizate la
îndestularea altor creditori decât cei prevăzuți la alin. (4).
(6) Calitatea de agent de asigurare este incompatibilă cu cea
de broker de asigurare și/sau de reasigurare.“
46. Articolul 34 va avea următorul cuprins:
îArt. 34. — (1) O persoană fizică sau juridică poate desfășura
o activitate ca agent de asigurare, dacă deține o autorizație
valabilă, scrisă, din partea unui asigurător, denumită în prezenta
lege contract de agent, pentru a acționa în numele acestuia.
(2) Agentul de asigurare persoană fizică trebuie să
îndeplinească următoarele condiții:
a) să aibă pregătirea profesională de specialitate și/sau
competențele, cunoștințele și aptitudinile corespunzătoare
exercitării acestei activități, în concordanță cu cerințele prevăzute
în normele emise de Comisia de Supraveghere a Asigurărilor în
aplicarea prezentei legi;
b) să aibă în vigoare un contract de asigurare de răspundere
civilă profesională sau o garanție echivalentă furnizată de un
asigurător în numele căruia agentul de asigurare lucrează sau al
cărui împuternicit este, valabile pe întregul teritoriu al Comunității
Europene și al statelor aparținând Spațiului Economic European,
în concordanță cu cerințele prevăzute de norme;
c) să nu aibă cazier judiciar pentru infracțiuni contra
patrimoniului sau pentru infracțiuni prevăzute de legislația
financiar-fiscală;
d) să îndeplinească cerințele legale în vigoare privind
angajarea gestionarilor, constituirea de garanții și răspunderea în
legătură cu gestionarea bunurilor agenților economici, autorităților
sau instituțiilor;
e) să se bucure de o bună reputație.
(3) Agentul de asigurare persoană juridică trebuie să
îndeplinească următoarele condiții:
a) să aibă ca obiect de activitate numai activitatea de agent
de asigurare, cu excepția prevăzută la art. 33 alin. (2);
b) să aibă în vigoare un contract de asigurare de răspundere
civilă, în conformitate cu cerințele prevăzute de normele emise de
Comisia de Supraveghere a Asigurărilor;
c) să nu fi fost declarat anterior în faliment și să nu facă
obiectul unei proceduri de reorganizare judiciară și/sau de faliment
la data solicitării autorizării;
d) să se bucure de o bună reputație, iar denumirea agentului
să cuprindă obligatoriu sintagma agent de asigurare;
e) asociații, acționarii semnificativi, precum și persoanele
semnificative, după caz, să nu aibă cazier judiciar pentru
infracțiuni contra patrimoniului sau pentru infracțiuni prevăzute de
legislația financiar-fiscală;
f) conducătorul executiv să îndeplinească condițiile privind
pregătirea și experiența necesare pentru a deține această funcție,
conform normelor Comisiei de Supraveghere a Asigurărilor.

MONITORUL OFICIAL AL ROMÂNIEI, PARTEA I, Nr. 976/25.X.2004
(4) Asigurătorii sunt obligați să înregistreze într-un registru
special, atât în sistem computerizat, cât și pe suport de hârtie,
totalitatea agenților de asigurare cu care au încheiat contracte de
agent; asigurătorii vor actualiza periodic toate datele referitoare la
contractele de agent încheiate.
(5) Datele înscrise în registrul agenților se transmit în sistem
computerizat atât Comisiei de Supraveghere a Asigurărilor, cât și
asociației sau uniunii profesionale din care face parte asigurătorul,
acestea fiind permanent accesibile publicului la sediu și pe site-ul
Internet al asigurătorului, autorității de supraveghere și asociației
sau uniunii profesionale sus-menționate; aceste date se verifică
periodic de către Comisia de Supraveghere a Asigurărilor.
(6) Cerințele profesionale pe care trebuie să le îndeplinească
agentul de asigurare persoană fizică, datele care se înscriu în
registrul agenților, obligațiile asigurătorilor privind supravegherea
agenților, precum și alte informații referitoare la agentul de
asigurare se stabilesc prin norme emise de Comisia de
Supraveghere a Asigurărilor.
(7) Agenții de asigurare, persoane fizice, au dreptul să se
înregistreze la camera de muncă în a cărei rază teritorială
domiciliază, pentru a beneficia de dispozițiile legale privind
vechimea în muncă, fondurile de pensii și de asigurări sociale.
(8) Un agent de asigurare persoană fizică sau juridică nu
poate intermedia aceleași clase de asigurări decât pentru un
singur asigurător.
(9) Dacă un asigurat a încheiat o asigurare printr-un agent de
asigurare, asigurătorul în numele căruia acționează agentul este
răspunzător față de asigurat pentru toate actele sau omisiunile
agentului de asigurare.“
47. Articolul 35 va avea următorul cuprins:
îArt. 35. — (1) O persoană juridică poate desfășura activitate
de intermediere în asigurări și/sau reasigurări, în calitate de broker
de asigurare și/sau de reasigurare, dacă are o autorizație de
funcționare din partea Comisiei de Supraveghere a Asigurărilor.
(2) În vederea obținerii autorizației de funcționare, solicitantul
va prezenta Comisiei de Supraveghere a Asigurărilor documente
din care să rezulte că va respecta prevederile alin. (5) lit. a)—d).
(3) Comisia de Supraveghere a Asigurărilor va decide cu
privire la eliberarea autorizației de funcționare în termen de cel
mult 30 de zile de la data primirii documentelor, din care să
rezulte că solicitantul va respecta prevederile alin. (5) lit. a)—d).
(4) Prin decizia de acordare a autorizației emise de către
președintele Consiliului Comisiei de Supraveghere a Asigurărilor
se stabilește data de la care brokerul de asigurare și/sau de
reasigurare va începe să își desfășoare activitatea.
(5) Orice broker de asigurare și/sau reasigurare trebuie să
îndeplinească următorele condiții:
a) să fie persoană juridică, în a cărei denumire să fie
cuprinsă obligatoriu sintagma broker de asigurare, broker de
asigurare-reasigurare sau broker de reasigurare, după caz;
b) să aibă un capital social vărsat în formă bănească, a cărui
valoare nu poate fi mai mică de 150 milioane lei; această valoare
va fi actualizată prin norme adoptate de Comisia de
Supraveghere a Asigurărilor;
c) să aibă în vigoare un contract de asigurare de răspundere
civilă valabil pe întregul teritoriu al Comunității Europene și al
statelor aparținând Spațiului Economic European, în concordanță
cu cerințele prevăzute de normele date în aplicarea prezentei legi;
d) să aibă ca obiect de activitate numai activitatea de broker
de asigurare și/sau de reasigurare;
e) să păstreze și să pună la dispoziție Comisiei de
Supraveghere a Asigurărilor, la cerere, registrele și înregistrările
contabile care să evidențieze și să explice operațiunile efectuate
în timpul desfășurării activității, incluzând informații asupra
contractelor de asigurare și/sau de reasigurare încheiate și asupra
înțelegerilor cu asigurătorii și/sau cu reasigurătorii;
f) să se conformeze solicitărilor Comisiei de Supraveghere a
Asigurărilor în ceea ce privește raportările, precum și activitățile
pe care le desfășoară, astfel cum vor fi stabilite prin norme;
g) să nu fi fost declarat anterior în faliment și să nu facă
obiectul unei proceduri de reorganizare judiciară și/sau de faliment
la data solicitării autorizării.

11

(6) Comisia de Supraveghere a Asigurărilor refuză o cerere de
autorizare de funcționare pentru un broker de asigurare și/sau de
reasigurare, dacă, după caz:
a) asociații, acționarii semnificativi, precum și persoanele
semnificative, după caz, au cazier judiciar pentru infracțiuni contra
patrimoniului sau infracțiuni prevăzute în legislația financiar-fiscală;
b) conducătorul executiv nu îndeplinește condițiile privind
pregătirea și experiența pentru a deține această poziție, în
conformitate cu normele elaborate de Comisia de Supraveghere
a Asigurărilor;
c) numele solicitantului induce în eroare publicul;
d) solicitantul nu respectă condițiile prevăzute la alin. (5).
(7) Autorizația de funcționare acordată unui broker de
asigurare și/sau de reasigurare poate fi retrasă de Comisia de
Supraveghere a Asigurărilor în cazul în care:
a) aceasta constată că brokerul de asigurare și/sau de
reasigurare se află în una dintre situațiile prevăzute la alin. (6);
b) brokerul de asigurare și/sau de reasigurare nu a achitat
taxele prevăzute la art. 36.
(8) Comisia de Supraveghere a Asigurărilor va publica, cel
puțin o dată pe an, în Monitorul Oficial al României, Partea I,
precum și într-o publicație de largă circulație lista actualizată
cuprinzând brokerii de asigurare și/sau de reasigurare autorizați și
orice alte informații pe care le va considera necesare în aplicarea
prezentei legi.
(9) Un broker de asigurare și/sau de reasigurare nu poate fi
acționar semnificativ sau persoană semnificativă a unui asigurător
și/sau reasigurător. Un asigurător și/sau reasigurător nu poate fi
acționar sau administrator al unui broker de asigurare și/sau de
reasigurare.
(10) Brokerii de asigurare și/sau de reasigurare, sub condiția
împuternicirii primite din partea asigurătorilor și/sau reasigurătorilor,
au dreptul să colecteze primele, să plătească despăgubirile în
numele acestora, în moneda prevăzută în contractul de asigurare
sau de reasigurare, după caz, cu respectarea prevederilor legale
în vigoare, și să emită documentele de asigurare sau de
reasigurare în numele asigurătorului sau reasigurătorului, după caz.
(11) Brokerii de asigurare și/sau de reasigurare nu își pot
desfășura activitatea prin agenți de asigurare.
(12) Brokerii de asigurare și/sau de reasigurare se pot asocia
în uniuni profesionale și pot adera la uniuni internaționale de
profil, cu respectarea obligațiilor ce decurg din actele constitutive
ale acestora.
(13) Activitățile de publicitate ale intermediarilor în asigurări și/sau
în reasigurări trebuie să respecte prevederile legale care
reglementează această activitate, în vederea protejării interesului
public.
(14) În cazul în care Comisia de Supraveghere a Asigurărilor
constată că activitatea de publicitate nu respectă aceste reguli, va
solicita intermediarilor în asigurări și/sau în reasigurări care au
sediul social sau domiciliul, după caz, în România să înceteze
imediat aceste practici, în caz contrar constatându-se contravenții
conform art. 39 alin. (2) lit. d) sau e).“
48. La articolul 36, alineatul (3) va avea următorul cuprins:
î(3) Brokerii de asigurare și/sau de reasigurare achită, din
momentul acordării autorizației de funcționare pe durata valabilității
acesteia, o taxă de funcționare, stabilită anual de Comisia de
Supraveghere a Asigurărilor, de maximum 0,3% din veniturile din
activitatea de brokeraj aferente perioadei pentru care sunt datorate.“
49. La articolul 36, alineatul (5) va avea următorul cuprins:
î(5) Pentru nevirarea la termen a taxei de funcționare
prevăzute la alin. (3), se calculează majorări de întârziere, în
conformitate cu reglementările în vigoare privind colectarea
creanțelor bugetare.“
50. După articolul 36 se introduce capitolul VII1 cu următorul
cuprins:
îCAPITOLUL VII1
Dreptul de stabilire și libertatea de a presta servicii
a intermediarilor în asigurări și/sau în reasigurări
Art. 361. — (1) Intermediarii în asigurări și/sau în reasigurări,
autorizați și/sau înregistrați de Comisia de Supraveghere a
Asigurărilor să desfășoare activitate de intermediere pe teritoriul

12

MONITORUL OFICIAL AL ROMÂNIEI, PARTEA I, Nr. 976/25.X.2004

României, după caz, pot desfășura activitate de intermediere pe
teritoriul oricărui stat membru.
(2) Intermediarii în asigurări și/sau reasigurări își desfășoară
activitatea conform alin. (1), cu condiția informării prealabile a
Comisiei de Supraveghere a Asigurărilor.
(3) Intermediarul în asigurări și/sau în reasigurări transmite
spre informare Comisiei de Supraveghere a Asigurărilor
următoarele documente și informații referitoare la:
a) statul membru pe teritoriul căruia intenționează să
desfășoare activitatea de intermediere;
b) structura sa organizatorică;
c) adresa sediului său din statul membru gazdă de la care
pot fi obținute și la care pot fi transmise documente;
d) numele, calificarea și experiența conducătorului executiv,
care are capacitatea să îl reprezinte și să îl angajeze în relațiile
cu terții pe teritoriul statului membru respectiv, inclusiv dovada că
acesta nu are cazier judiciar pentru infracțiuni contra patrimoniului
sau pentru infracțiuni prevăzute de legislația financiar-fiscală.
(4) Comisia de Supraveghere a Asigurărilor transmite aceste
informații în termen de 30 de zile de la primirea lor autorității
competente din statul membru respectiv, numai în cazul în care
statul membru a comunicat Comisiei Europene că dorește să fie
informat despre astfel de acțiuni.
(5) În cazul în care statul membru în cauză nu și-a exprimat
dorința prevăzută la alin. (4), intermediarul în asigurări și/sau în
reasigurări își poate începe activitatea imediat.
Art. 362. — În cazul în care Comisia de Supraveghere a
Asigurărilor dorește să fie informată despre intenția oricărui
intermediar în asigurări și/sau în reasigurări dintr-un stat membru
de a desfășura activități de intermediere pe teritoriul României, va
comunica această cerință Comisiei Europene. Intermediarul în
asigurări și/sau în reasigurări va transmite, prin autoritatea
competentă din statul membru de origine, documentele și
informațiile solicitate, conform prevederilor legale în vigoare.
Art. 363. — (1) Intermediarul în asigurări și/sau în reasigurări
cu domiciliul sau, după caz, cu sediul social într-un stat membru
care, în baza dreptului de stabilire și a libertății de a presta
servicii, dorește să desfășoare activitate de intermediere pe
teritoriul României, are obligația respectării și se supune
reglementărilor legislației române.
(2) Comisia de Supraveghere a Asigurărilor solicită unui
intermediar în asigurări și/sau în reasigurări care desfășoară
activitate de intermediere pe teritoriul României orice informații și
documente necesare verificării respectării de către acesta a
legislației naționale.
Art. 364. — (1) În cazul în care Comisia de Supraveghere a
Asigurărilor constată nerespectarea prevederilor legislației
naționale de către intermediarii în asigurări și/sau în reasigurări
care desfășoară activități pe teritoriul României, conform
prevederilor art. 363, solicită acestora luarea măsurilor necesare
în vederea remedierii situației.
(2) În cazul în care Comisia de Supraveghere a Asigurărilor
constată că intermediarul nu ia toate măsurile necesare pentru
remedierea situației, aceasta informează în acest sens autoritatea
competentă din statul membru de origine.
(3) În cazul în care măsurile luate de autoritatea competentă
din statul membru de origine se dovedesc a fi inadecvate și/sau
insuficiente și dacă intermediarul în cauză continuă să încalce
prevederile legislației naționale, Comisia de Supraveghere a
Asigurărilor își exercită atribuțiile ce îi revin conform legii, fiind în
drept să aplice sancțiunile prevăzute de lege, inclusiv interzicerea
desfășurării activității de intermediere în asigurări și/sau în
reasigurări pe teritoriul României.
Art. 365. — În cazul retragerii autorizației de funcționare a
unui intermediar în asigurări și/sau în reasigurări, care își are
sediul social pe teritoriul României, Comisia de Supraveghere a
Asigurărilor va informa toate autoritățile competente pe al căror
teritoriu își desfășoară activitatea acel intermediar, în baza
libertății de a presta servicii.
Art. 366. — (1) Activitățile de publicitate ale intermediarilor în
asigurări și/sau în reasigurări trebuie să respecte prevederile
legale care reglementează această activitate în vederea protejării
interesului public.

(2) În cazul în care Comisia de Supraveghere a Asigurărilor
constată încălcarea prevederilor alin. (1) de către intermediarii în
asigurări și/sau în reasigurări, care își desfășoară activitatea în
baza dreptului de stabilire și a libertății de a presta servicii, solicită
încetarea imediată a acestor practici, în caz contrar urmând să
informeze autoritatea competentă din statul membru de origine.“
51. Articolul 37 va avea următorul cuprins:
îArt. 37. — (1) Nici o faptă sau omisiune a asigurătorului ori a
agentului său, constând în încălcarea oricărei prevederi a prezentei
legi, a legii aplicabile contractului de asigurare și a condițiilor sau
a cuantumului primelor de asigurare, precum și a altor elemente
privind încheierea contractului de asigurare, nu poate fi invocată
de asigurător pentru anularea unui contract de asigurare.
(2) Un asigurat care a încheiat un contract de asigurare de
viață individual trebuie să aibă la dispoziție o perioadă de 20 de
zile de la data semnării contractului de către asigurător în
intervalul căreia poate să anuleze acel contract.
(3) Prevederile alin. (2) nu se aplică la contractele cu o
durată de 6 luni sau mai mică.“
52. Articolul 38 va avea următorul cuprins:
îArt. 38. — (1) Activitățile de publicitate trebuie să respecte
prevederile care reglementează această activitate, în vederea
protejării interesului public.
(2) Atunci când Comisia de Supraveghere a Asigurărilor
constată încălcarea prevederilor alin. (1), solicită asigurătorului sau
reasigurătorului cu sediul social în România să înceteze imediat
aceste practici, în caz contrar aplicându-se prevederile art. 39
alin. (2) lit. d) sau e).
(3) În cazul în care asigurătorii și reasigurătorii care
desfășoară activitate de asigurare pe teritoriul României în baza
dreptului de stabilire și a libertății de a presta servicii nu respectă
prevederile alin. (1), Comisia de Supraveghere a Asigurărilor
solicită încetarea imediată a acestor practici, iar în cazul în care
asigurătorii și reasigurătorii respectivi nu se vor conforma,
Comisia de Supraveghere a Asigurărilor va informa autoritățile
competente ale statelor membre de origine.“
53. La articolul 39, alineatul (2) va avea următorul cuprins:
î(2) Constituie contravenții următoarele fapte:
a) nerespectarea, în orice mod, a normelor adoptate conform
art. 8 alin. (1), precum și a deciziilor Comisiei de Supraveghere a
Asigurărilor emise potrivit art. 8 alin. (2);
b) înmatricularea persoanei juridice în registrul comerțului fără
autorizația prealabilă a Comisiei de Supraveghere a Asigurărilor;
c) încălcarea, în orice mod, a dispozițiilor art. 18 privind
păstrarea activelor în România;
d) nerespectarea prevederilor art. 20 referitoare la conducerea
activității de către asigurător sau reasigurător;
e) nesolicitarea de către asigurător/reasigurător/broker de
asigurare și/sau de reasigurare, după caz, a aprobării de către
Comisia de Supraveghere a Asigurărilor a acționarilor semnificativi
direcți sau indirecți și a persoanelor semnificative ale
asigurătorilor/reasigurătorilor/brokerilor de asigurare și/sau de
reasigurare;
f) încălcarea, în orice mod, de către asigurător/reasigurător/
broker de asigurare și/sau reasigurare a obligațiilor privind
ținerea evidențelor și transmiterea rapoartelor prevăzute de lege
și/sau de normele adoptate în aplicarea acesteia;
g) încălcarea obligațiilor prevăzute la art. 16 și 35 cu privire la
menținerea limitei minime a capitalului social și, după caz, a
fondului de rezervă liberă vărsat, a marjei de solvabilitate minimă
și, după caz, a fondului de siguranță;
h) nerespectarea, în orice mod, a prevederilor art. 21 și 22
privind constituirea și menținerea rezervelor tehnice și, respectiv,
acoperirea acestora prin categoriile de active admise;
i) nerespectarea, în orice mod, a prevederilor art. 23 privind
transferul de portofoliu;
j) neîndeplinirea sau îndeplinirea defectuoasă a obligațiilor
prevăzute la art. 26—28;
k) nerespectarea, în orice mod, a prevederilor art. 34 privind
desfășurarea activității agenților de asigurare;
l) desfășurarea activității de către asigurători/reasigurători/
brokeri de asigurare și/sau de reasigurare cu încălcarea, în orice

MONITORUL OFICIAL AL ROMÂNIEI, PARTEA I, Nr. 976/25.X.2004
mod, a prevederilor art. 11—14, precum și ale normelor adoptate
în aplicarea prezentei legi;
m) nerespectarea obligațiilor prevăzute la art. 35 alin. (13) și (14)
și la art. 38 alin. (2) privind activitatea de publicitate și de reclamă;
n) desfășurarea de către asigurători sau reasigurători a
activității de asigurare sau de reasigurare prin intermediari
neautorizați și/sau neînregistrați potrivit legii;
o) neîndeplinirea ori îndeplinirea în mod defectuos a obligației
de ținere a registrului agenților de asigurare, potrivit legii;
p) neîndeplinirea de către asigurători sau reasigurători, în orice
mod, a obligației privind supravegherea agenților de asigurare,
prevăzută de art. 20 alin. (3) lit. b) și de normele date în
aplicarea prezentei legi;
q) efectuarea oricăror modificări ale documentelor și/sau ale
condițiilor pe baza cărora s-a acordat autorizația de funcționare,
fără avizul prealabil al Comisiei de Supraveghere a Asigurărilor;
r) desfășurarea activității de către intermediarii în asigurări
și/sau în reasigurări fără îndeplinirea și menținerea cerințelor
profesionale prevăzute de prezenta lege și de normele date în
aplicarea acesteia;
s) nerespectarea prevederilor art. 471 alin. (1) și (3);
t) nerespectarea prevederilor art. 241 alin. (2) și a normelor
emise în aplicarea prezentei legi.“
54. La articolul 39 alineatul (3), literele c)—e) vor avea
următorul cuprins:
îc) amendă aplicabilă: asigurătorilor, reasigurătorilor și
brokerilor de asigurare și/sau de reasigurare, de la 0,05% până la
1% din capitalul social; agenților de asigurare persoane juridice și
persoane fizice, de la 5.000.000 lei la 20.000.000 lei;
administratorilor, directorilor, directorilor executivi, între 1—6 salarii
nete ale persoanelor respective din luna precedentă celei în care
a fost constatată contravenția;
d) interzicerea temporară sau definitivă a exercitării activității
de asigurare și/sau de reasigurare, parțială sau totală, pentru
asigurători și/sau reasigurători, pentru una sau mai multe categorii
de asigurări, iar pentru brokerii de asigurare și/sau de
reasigurare, interzicerea temporară sau definitivă a activității
definite la art. 2 lit. C pct. 56 și 57;
e) retragerea autorizației asigurătorilor, reasigurătorilor sau
brokerilor de asigurare și/sau de reasigurare.“
55. La articolul 39, alineatul (8) va avea următorul cuprins:
î(8) Constituie infracțiune și se pedepsește cu închisoare de la
3 luni la 3 ani sau cu amendă de la 100.000.000 lei la
500.000.000 lei fapta oricărei persoane constând în desfășurarea
activității de asigurare în/din România, conform prevederilor art. 2
lit. A pct. 1, fără autorizarea Comisiei de Supraveghere a
Asigurărilor, precum și desfășurarea activității fără înscrierea în
Registrul asigurătorilor, reasigurătorilor și intermediarilor în
asigurări și/sau în reasigurări.“
56. La articolul 39, alineatul (9) va avea următorul cuprins:
î(9) Aplicarea sancțiunilor contravenționale prevăzute de
prezenta lege se prescrie în termen de 6 luni de la data
constatării faptei, dar nu mai mult de 24 de luni de la data
săvârșirii acesteia.“
57. La articolul 39, alineatele (10) și (11) vor avea următorul
cuprins:
î(10) Amenzile contravenționale stabilite prin lege și aplicate
de Comisia de Supraveghere a Asigurărilor se fac venituri la
bugetul de stat în cotă de 50%, iar diferența se face venit la
bugetul Comisiei de Supraveghere a Asigurărilor.
(11) Contravențiilor prevăzute la alin. (2) le sunt aplicabile
dispozițiile Ordonanței Guvernului nr. 2/2001 privind regimul juridic
al contravențiilor, aprobată cu modificări și completări prin Legea
nr. 180/2002, cu modificările ulterioare, în măsura în care
prezenta lege nu prevede altfel.“
58. La articolul 40, alineatul (1) va avea următorul cuprins:
îArt. 40. — (1) Împotriva deciziilor adoptate de Comisia de
Supraveghere a Asigurărilor, în conformitate cu art. 8 alin. (2),
persoana fizică sau juridică în cauză poate face plângere la Curtea de
Apel București în termen de 30 de zile de la comunicarea deciziei.“

13

59. După articolul 41 se introduce articolul 411 cu următorul
cuprins:
îArt. 411. — (1) Comisia de Supraveghere a Asigurărilor,
împreună cu asociațiile profesionale din domeniu, va încuraja
stabilirea unor proceduri adecvate în vederea soluționării pe cale
amiabilă a disputelor existente între intermediarii în asigurări sau
reasigurări și clienți.
(2) Comisia de Supraveghere a Asigurărilor va încuraja
asociațiile profesionale din domeniu să coopereze în vederea
soluționării pe cale amiabilă a disputelor privind intermedierea
transfrontalieră a activității de asigurare și/sau de reasigurare.“
60. După articolul 42 se introduce articolul 421 cu următorul
cuprins:
îArt. 421. — (1) Comisia de Supraveghere a Asigurărilor este
singura autoritate în măsură să se pronunțe asupra
considerentelor de oportunitate, evaluărilor și analizelor calitative
care stau la baza emiterii actelor sale.
(2) În cazul contestării în instanță a actelor Comisiei de
Supraveghere a Asigurărilor, instanța judecătorească se pronunță
asupra legalității acestor acte.“
61. La articolul 43 alineatul (1), litera d) va avea următorul
cuprins:
îd) contribuțiile plătite de asigurători, reasigurători și de
brokerii de asigurare și/sau de reasigurare la uniunile profesionale
de profil.“
62. La articolul 43, după alineatul (2) se introduc alineatele (3)
și (4) cu următorul cuprins:
î(3) Actul prin care se constată și se individualizează obligația
de plată a unui asigurător, reasigurător, broker de asigurare și/sau
de reasigurare ori agent de asigurare autorizat sau înregistrat, după
caz, întocmit ori emis de către organele Comisiei de Supraveghere
a Asigurărilor, conform legii, constituie titlu de creanță.
(4) La data scadenței, titlul de creanță devine titlu executoriu,
în baza căruia Comisia de Supraveghere a Asigurărilor va
declanșa procedura silită de recuperare a creanțelor sale, conform
dispozițiilor Codului de procedură civilă.“
63. După articolul 47 se introduc articolele 47 1 —47 4 și
anexele nr. 1—3 cu următorul cuprins:
îArt. 471. — (1) Fiecare asigurător are obligația de a raporta
Comisiei de Supraveghere a Asigurărilor volumul primelor brute
subscrise, al daunelor și al comisioanelor, fără deducerea
reasigurării, defalcate pe fiecare stat membru și pe fiecare clasă
de asigurări pentru care a fost autorizat să o practice, aferente
contractelor de asigurare încheiate în baza dreptului de stabilire și
a libertății de a presta servicii.
(2) Raportarea prevăzută la alin. (1) nu va include informațiile
privind contractele de răspundere civilă a transportatorilor,
încadrată în categoria de asigurări generale, clasa nr. 10 —
Asigurări de răspundere civilă pentru autovehicule, prevăzută la
lit. B din anexa nr. 1.
(3) Forma, conținutul și termenele de prezentare a raportului
prevăzut la alin. (1) se vor stabili prin normele emise în aplicarea
prezentei legi.
(4) Comisia de Supraveghere a Asigurărilor va transmite, la
cerere, autorității competente a statului membru pe teritoriul căruia
asigurătorul își desfășoară activitatea, în baza dreptului de
stabilire și a libertății de a presta servicii, situația centralizată a
raportărilor prevăzute la alin. (1).
Art. 47 2 . — Asigurătorii, reasigurătorii și intermediarii în
asigurări și în reasigurări au dreptul să utilizeze datele cu
caracter personal ale asiguraților sau beneficiarilor contractelor de
asigurare sau reasigurare, înscrise în acestea, inclusiv codul de
identificare fiscală, numai în scopul gestionării contractelor de
asigurare sau reasigurare și al instrumentării dosarelor de daună,
cu respectarea prevederilor Legii nr. 677/2001 pentru protecția
persoanelor cu privire la prelucrarea datelor cu caracter personal
și libera circulație a acestor date.
Art. 47 3 . — Prezenta lege transpune directivele Uniunii
Europene din domeniul asigurărilor, prevăzute în anexa nr. 3.
Art. 474. — Anexele nr. 1—3 fac parte integrantă din prezenta lege.“
Art. II. — În termen de 90 de zile de la data intrării în
vigoare a prezentei legi, Comisia de Supraveghere a Asigurărilor
va emite norme de aplicare a Legii nr. 32/2000, cu modificările și

14

MONITORUL OFICIAL AL ROMÂNIEI, PARTEA I, Nr. 976/25.X.2004

completările ulterioare, inclusiv cu cele aduse acesteia prin
prezenta lege.
Art. III. — (1) Dispozițiile prezentei legi intră în vigoare la
3 zile de la data publicării în Monitorul Oficial al României, Partea I,
cu excepția definițiilor și a prevederilor din prezenta lege care
implică statutul de stat membru al României, precum și a lit. C și
D din anexa nr. 1 la Legea nr. 32/2000, cu modificările și
completările ulterioare, inclusiv cu cele aduse prin prezenta lege,
care se vor aplica începând cu data aderării României la Uniunea
Europeană.
(2) Asigurătorii care, la data intrării în vigoare a prezentei legi,
erau autorizați să desfășoare simultan asigurări de viață și
asigurări generale se vor conforma prevederilor art. 3 alin. (2) din
Legea nr. 32/2000, cu modificările și completările ulterioare,
inclusiv cu cele aduse prin prezenta lege, până la data de
31 decembrie 2005.
Art. IV. — (1) Până la data aderării României la Uniunea
Europeană, prevederile art. 5 lit. c) din Legea nr. 32/2000, cu

modificările și completările ulterioare, inclusiv cu cele aduse prin
prezenta lege, se aplică pe bază anuală, în condițiile stabilite de
prezenta lege și de normele emise în aplicarea acesteia.
(2) Prevederile art. 26 din Legea nr. 32/2000, cu modificările
și completările ulterioare, inclusiv cu cele aduse prin prezenta
lege, se aplică până la data de 31 decembrie 2005, cu excepția
lit. d), care rămâne în vigoare și după această dată.
Art. V. — La data intrării în vigoare a prezentei legi,
disponibilul existent al Fondului Comun Carte Verde se preia de
către Fondul de compensare prevăzut la art. 25 alin. (4) din
Legea nr. 32/2000, cu modificările și completările ulterioare,
inclusiv cu cele aduse prin prezenta lege.
Art. VI. — Legea nr. 32/2000 privind societățile de asigurare
și supravegherea asigurărilor, publicată în Monitorul Oficial al
României, Partea I, nr. 148 din 10 aprilie 2000, cu modificările și
completările ulterioare, inclusiv cu cele aduse prin prezenta lege,
se va republica, dându-se textelor o nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 11 octombrie 2004.
Nr. 403.
ANEXA Nr. 1

A. Asigurări de viață
Tipuri de asigurări care au o bază contractuală:
a) asigurări de viață care includ: asigurarea la termen de
supraviețuire, asigurarea de deces, asigurarea la termen de
supraviețuire și de deces (mixtă de viață), asigurarea de viață cu
rambursarea primelor, asigurarea de căsătorie, asigurarea de naștere;
b) anuități;
c) asigurări de viață suplimentare: asigurări de deces din
accident, asigurări de vătămări corporale, asigurări de incapacitate
permanentă din boală, asigurări de incapacitate permanentă din
accident, asigurări de incapacitate temporară din boală, asigurări
de incapacitate temporară din accident, asigurări de spitalizare,
asigurări de cheltuieli medicale, asigurări de boli grave, asigurări
de șomaj, când acestea sunt subscrise suplimentar unui contract
de asigurări de viață;
d) asigurări permanente de sănătate.
Clasele de asigurări de viață
I. Asigurări de viață, anuități și asigurări de viață suplimentare,
prevăzute la lit. A a), b) și c), cu excepția celor prevăzute la
pct. II și III
II. Asigurări de căsătorie, asigurări de naștere
III. Asigurări de viață și anuități care sunt legate de fonduri de
investiții, prevăzute la lit. A a) și b)
IV. Asigurări permanente de sănătate, prevăzute la lit. A d)
B. Asigurări generale
Clasele de asigurări generale:
1. Asigurări de accidente (inclusiv accidentele de muncă și
bolile profesionale), pentru care se acordă:
— despăgubiri financiare;
— despăgubiri în natură;
— despăgubiri mixte (financiare și în natură);
— despăgubiri pentru vătămări corporale suferite de persoane
în timpul transportului.
2. Asigurări de sănătate, pentru care se acordă:
— despăgubiri financiare;
— despăgubiri în natură;
— despăgubiri mixte (financiare și în natură).
3. Asigurări de mijloace de transport terestru (altele decât
feroviare), care acoperă:
— daune survenite la mijloacele de transport terestru cu
motor;
— daune survenite la mijloacele de transport terestru, altele
decât cele cu motor.

4. Asigurări de mijloace de transport feroviar, care acoperă:
— daune survenite la mijloacele de transport feroviar care se
deplasează sau transportă mărfuri ori persoane.
5. Asigurări de mijloace de transport aerian, care acoperă:
— daune survenite la mijloacele de transport aerian.
6. Asigurări de mijloace de transport maritim, lacustru și fluvial,
care acoperă:
— daune survenite la mijloace de transport fluvial;
— daune survenite la mijloace de transport lacustru;
— daune survenite la mijloace de transport maritim.
7. Asigurări de bunuri în tranzit, care acoperă:
— daune suferite de mărfuri, bagaje și alte bunuri
transportate.
8. Asigurări de incendiu și alte calamități naturale, care
acoperă:
— daune suferite de proprietăți și bunuri (altele decât bunurile
cuprinse în clasele 3, 4, 5, 6 și 7), cauzate de:
— incendiu;
— explozie;
— furtună;
— alte fenomene naturale în afara furtunii;
— energie nucleară;
— surpare de teren.
9. Alte asigurări de bunuri, care acoperă:
— daune suferite de proprietăți și bunuri (altele decât bunurile
cuprinse în clasele 3, 4, 5, 6 și 7), atunci când aceste daune
sunt cauzate de grindină sau îngheț, furt, altele decât cele
prevăzute la pct. 8.
10. Asigurări de răspundere civilă pentru autovehicule, care
acoperă:
— daune care rezultă din folosirea autovehiculelor terestre
(inclusiv răspunderea transportatorului).
11. Asigurări de răspundere civilă pentru mijloace de transport
aerian, care acoperă:
— daune care rezultă din folosirea mijloacelor de transport
aerian (inclusiv răspunderea transportatorului).
12. Asigurări de răspundere civilă pentru mijloace de transport
maritim, lacustru și fluvial, care acoperă:
— daune care rezultă din folosirea mijloacelor de transport
maritim, lacustru și fluvial (inclusiv răspunderea transportatorului).
13. Asigurări de răspundere civilă generală, care acoperă:
— daune din prejudicii produse terților, altele decât cele
menționate la pct. 10, 11 și 12.
14. Asigurări de credite care acoperă următoarele riscuri:
— insolvabilitate;

MONITORUL OFICIAL AL ROMÂNIEI, PARTEA I, Nr. 976/25.X.2004
— credit de export;
— vânzare în rate;
— credit ipotecar;
— credit agricol.
15. Asigurări de garanții pentru:
— garanții directe;
— garanții indirecte.
16. Asigurări de pierderi financiare, care acoperă:
— riscuri de șomaj;
— insuficiența veniturilor;
— pierderi datorate condițiilor meteorologice nefavorabile;
— nerealizarea beneficiilor;
— riscurile aferente cheltuielilor curente;
— cheltuielile comerciale neprevăzute;
— deprecierea valorii de piață;
— pierderile de rentă sau alte venituri similare;
— pierderile comerciale indirecte, altele decât cele menționate
anterior;
— pierderile financiare necomerciale;
— alte pierderi financiare, conform clauzelor contractului de
asigurare.
17. Asigurări de protecție juridică, care acoperă:
— cheltuielile cu procedura judiciară și alte cheltuieli, cum ar
fi: recuperarea pagubei suferite de asigurat printr-o procedură
civilă sau penală, apărarea ori reprezentarea asiguratului într-o
procedură penală, administrativă sau împotriva unei reclamații
îndreptate împotriva acestuia.
18. Asigurări de asistență a persoanelor aflate în dificultate în
cursul deplasărilor sau absențelor de la domiciliu ori de la locul
de reședință permanentă.
Riscurile cuprinse într-o clasă nu pot fi clasificate într-o altă
clasă, cu excepția cazului menționat la lit. C.
C. Denumirea autorizației acordate simultan pentru mai multe
clase de asigurare:
a) clasele nr. 1 și 2 se acordă sub denumirea îAsigurări de
accidente și boală“;
b) clasele nr. 1 (a patra liniuță), 3, 7 și 10 se acordă sub
denumirea îAsigurări auto“;
c) clasele nr. 1 (a patra liniuță), 4, 6, 7 și 12 se acordă sub
denumirea îAsigurări maritime și de transport“;
d) clasele nr. 1 (a patra liniuță), 5, 7 și 11 se acordă sub
denumirea îAsigurări de aviație“;
e) clasele nr. 8 și 9 se acordă sub denumirea îAsigurări de
incendii și alte daune la proprietăți“;
f) clasele nr. 10, 11, 12 și 13 se acordă sub denumirea
îAsigurări de răspundere civilă“;

15

g) clasele nr. 14 și 15 se acordă sub denumirea îAsigurări de
credite și garanții“.
D. Riscuri auxiliare
Asigurătorul autorizat să subscrie un risc principal dintr-o clasă
poate să subscrie riscuri cuprinse într-o altă clasă, fără ca
autorizația să prevadă aceste riscuri, dacă acestea:
— sunt legate de riscul principal;
— privesc obiectul care se află sub incidența riscului principal; și
— sunt garantate prin contractul care reglementează riscul
principal.
Riscurile cuprinse la lit. B în clasele nr. 14 îAsigurări de
credite“, nr. 15 îAsigurări de garanții“ și nr. 17 îAsigurări de
protecție juridică“ nu pot fi considerate riscuri secundare pentru
alte clase.
Riscurile cuprinse la lit. B în clasa nr. 17 îAsigurări de protecție
juridică“ pot fi considerate riscuri auxiliare clasei nr. 18 îAsigurări
de asistență“, atunci când sunt legate de riscul principal și când
riscul principal se referă numai la asistența furnizată persoanelor
care sunt în dificultate în cursul deplasărilor sau absențelor de la
domiciliu ori de la locul de reședință permanentă.
Asigurările de protecție juridică pot fi considerate riscuri
auxiliare, cu respectarea prevederilor primului alineat, dacă litigiile
sau riscurile care decurg din acestea sunt aferente utilizării
mijloacelor de transport maritim.
E. Riscuri majore sunt:
a) riscurile cuprinse în clasele nr. 4, 5, 6, 7, 11 și 12 de la lit. B;
b) riscurile cuprinse în clasele nr. 14 și 15 de la lit. B, atunci
când titularul contractului de asigurare exercită din punct de
vedere profesional o activitate industrială, comercială sau
independentă și riscul se referă la această activitate;
c) riscurile cuprinse în clasele nr. 3, 8, 9, 10, 13 și 16 de la
lit. B, în măsura în care titularul contractului de asigurare
depășește limitele a cel puțin două dintre următoarele trei criterii,
începând cu 1 ianuarie 2007:
— totalul activelor: 6,2 milioane euro, stabilit pe baza cursului
ROL/EUR comunicat de Banca Națională a României pentru
ultima zi a exercițiului financiar precedent;
— cifra de afaceri: 12,8 milioane euro, stabilită pe baza
cursului ROL/EUR comunicat de Banca Națională a României
pentru ultima zi a exercițiului financiar precedent;
— numărul mediu de angajați în cursul exercițiului: 250;
d) în cazul în care titularul contractului de asigurare face parte
dintr-un grup care are obligația întocmirii situațiilor financiare
consolidate, criteriile menționate la lit. c) se vor aplica conturilor
consolidate.
ANEXA Nr. 2

REGISTRUL SPECIAL

1. În perioada desfășurării activității sale, fiecare societate de
asigurare trebuie să țină la sediul ei central un registru special al
activelor admise să acopere rezervele tehnice calculate și
menținute în conformitate cu reglementările prevăzute de prezenta
lege și ale normelor date în aplicarea acesteia.
2. În situația exercitării de către societatea de asigurare a unei
activități de asigurare generală sau a unei activități de asigurare
de viață, aceasta este obligată să țină la sediul ei central registrul
special pentru categoria de activitate respectivă.
3. Valoarea totală a activelor înscrise, evaluate în conformitate
cu prevederile legale în vigoare, trebuie să fie, în orice moment,
cel puțin egală cu valoarea rezervelor tehnice.
4. În situația în care un activ înscris în registru este grevat de
sarcini în favoarea unui creditor sau a unui terț, cu consecința
indisponibilizării unei părți din valoarea acestui activ pentru
acoperirea angajamentelor, această situație se înscrie în registru,
iar suma indisponibilă nu este inclusă în valoarea totală
menționată la pct. 3.
5. Dacă un activ admis să acopere rezervele tehnice este
grevat de sarcini în favoarea unui terț sau a unui creditor, fără a
îndeplini condițiile prevăzute la pct. 4, ori dacă un astfel de activ
este grevat de sarcini în favoarea unui creditor sau a unui terț

ori dacă un creditor are un drept de a cere compensarea creanței
sale cu creanța societății de asigurare, în caz de insolvență și
faliment ale acesteia, această situație se înscrie în registru, iar
acelor active li se aplică prevederile legale în vigoare.
6. Componența activelor înscrise în registru conform pct. 1—5,
în momentul deschiderii procedurii reorganizării judiciare și a
falimentului, nu trebuie să se modifice și nu se poate opera vreo
schimbare în registru, cu excepția corectării erorilor pur materiale,
decât cu avizul Comisiei de Supraveghere a Asigurărilor și cu
aprobarea judecătorului-sindic.
7. Sub rezerva pct. 6, lichidatorii trebuie să adauge la
valoarea activelor respective toate veniturile obținute din
fructificarea lor, precum și valoarea primelor încasate în
activitatea în cauză între momentul deschiderii procedurii
reorganizării judiciare și a falimentului și cel al plății daunelor
aferente activității de asigurare sau, după caz, cel al transferului
de portofoliu.
8. Dacă produsul realizării unor active este mai mic decât
valoarea lor estimată în registre, lichidatorii sunt obligați să
furnizeze o justificare privind acest lucru Comisiei de
Supraveghere a Asigurărilor, precum și judecătorului-sindic.

16

MONITORUL OFICIAL AL ROMÂNIEI, PARTEA I, Nr. 976/25.X.2004
ANEXA Nr. 3
DIRECTIVE

ale căror prevederi au fost transpuse în prezenta lege
1. Prima Directivă a Consiliului 73/239/CEE din 24 iulie 1973
privind coordonarea legilor, reglementărilor și prevederilor
administrative privind inițierea și desfășurarea activității de
asigurare directă, alta decât cea de viață (Jurnalul Oficial L 228,
16/08/1973, p. 0003)
Versiunea consolidată cuprinzând modificările aduse prin
următoarele directive: 76/580, 84/641, 87/343, 87/344, 88/357,
90/618, 92/49, 95/26, 2000/26, 2002/13, 2002/87:
— art. 1, art. 2, art. 5, art. 6, art. 7, art. 8, art. 9, art. 10, art. 12,
art. 13, art. 14, art. 16, art. 17, art. 19, art. 20, art. 22, art. 23,
art. 25, art. 26, art. 27, art. 28 a), art. 29 a), art. 29 b), art. 37,
anexele A, B, C
2. Directiva 2001/17/CE a Parlamentului European și a
Consiliului din 19 martie 2001 privind reorganizarea și falimentul
societăților de asigurări (Jurnalul Oficial L 110, 20/04/2001, p. 0028):
— art. 10(3), anexa
3. Directiva 2002/83/CE a Parlamentului European și a
Consiliului din 5 noiembrie 2002 privind asigurarea de viață
(Jurnalul Oficial L 345, 19/12/2002, p. 0001):
— expunere de motive (18), art. 1, art. 2, art. 4, art. 5, art. 7,
art. 8, art. 9, art. 14, art. 15, art. 18, art. 20, art. 24, art. 27,
art. 28, art. 29, art. 31, art. 39, art. 40, art. 41, art. 42, art. 43,
art. 44, art. 45, art. 46, art. 47, art. 48, art. 49, art. 51, art. 53,
art. 54, art. 55, art. 61, art. 67, art. 69, anexa, anexa 2
4. Directiva 2002/87/CE a Parlamentului European și a
Consiliului din 16 decembrie 2002 privind supravegherea
suplimentară a instituțiilor de credit, a societăților de asigurare și a
firmelor de investiții într-un conglomerat financiar și cuprinzând
modificări la directivele Consiliului 73/239/CEE, 92/49/CEE și
93/22/CEE și directivele 98/78/CE și 2000/12/CE ale Parlamentului
European și Consiliului (Jurnalul Oficial L 035, 11/02/2003, p. 0001):
— art. 2(2), art. 2(6), art. 2(9), art. 2(10), art. 2(11), art. 2(12),
art. 2(13), art. 2(14), art. 2(15), art. 2(16)
5. Directiva 2002/92/CE a Parlamentului European și a
Consiliului din 9 decembrie 2002 privind intermedierea în asigurări
(Jurnalul Oficial L 009, 15/01/2003, p. 0003):

— art. 1, art. 1(2), art. 2, art. 3, art. 4, art. 6, art. 7, art. 7(3),
art. 9, art. 11, art. 12
6. Directiva 92/49/CEE din 18 iunie 1992 de coordonare a
dispozițiilor legale, de reglementare și administrative privind
asigurarea directă, alta decât asigurarea de viață, și de modificare
a directivelor 73/239/CEE și 88/357/CEE (a treia directivă privind
îasigurarea, alta decât de viață“) (Jurnalul Oficial L 228,
11/08/1992, p. 1):
— expunere de motive (7), art. 1, art. 2, art. 4, art. 5, art. 6,
art. 7, art. 8, art. 9, art. 10, art. 11, art. 12, art. 13, art. 14,
art. 16, art. 27, art. 29, art. 30, art. 32, art. 34, art. 35, art. 36,
art. 38, art. 39, art. 40, art. 41, art. 44, art. 45, art. 46, art. 51,
art. 56, art. 57
7. Directiva 98/78/CE din 27 octombrie 1998 privind
supravegherea suplimentară a societăților de asigurare care fac
parte dintr-un grup de asigurare (Jurnalul Oficial L 330,
05/12/1998, p. 0001):
— expunere de motive (10)—(11), art. 1(b), art. 1(g), art. 1(h),
art. 1(i), art. 1(j), art. 9
8. Directiva 83/349/CEE din 13 iunie 1983 în temeiul art. 54
alin. (3) lit. (g) din Tratat, privind conturile consolidate (Jurnalul
Oficial L 193, 18/07/1983, p. 0001):
— art. 1
9. Directiva 2000/26/CE din 16 mai 2000 privind armonizarea
legislațiilor statelor membre privind asigurarea de răspundere civilă
pentru daunele decurgând din circulația autovehiculelor și de
modificare a directivelor Consiliului 73/239/CEE și 88/357/CEE
(a patra directivă privind asigurarea auto) (Jurnalul Oficial L 181,
20/07/2000, p. 0065):
— art. 4, art. 6
10. Directiva 2004/39/CE a Parlamentului European și a Consiliului
din 21 aprilie 2004 privind piețele instrumentelor financiare, care
modifică următoarele directive: 85/611/CEE, 93/6/CEE și
2000/12/CE și care abrogă Directiva 93/22/CEE — art. 4(14).

PREȘEDINTELE ROMÂNIEI

DECRET
privind promulgarea Legii pentru modificarea și completarea Legii nr. 32/2000
privind societățile de asigurare și supravegherea asigurărilor
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea și
completarea Legii nr. 32/2000 privind societățile de asigurare și

supravegherea asigurărilor și se dispune publicarea acestei legi în
Monitorul Oficial al României, Partea I.

PREȘEDINTELE ROMÂNIEI

ION ILIESCU
București, 7 octombrie 2004.
Nr. 762.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 976/25.X.2004 conține 16 pagini.

Prețul de vânzare 18.500 lei

ISSN 1453—4495

