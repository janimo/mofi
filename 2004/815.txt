Anul 172 (XVI) — Nr. 815

PARTEA

I

LEGI, DECRETE, HOTĂRÂRI ȘI ALTE ACTE

Vineri, 3 septembrie 2004

SUMAR
Nr.

Pagina

Nr.
1.362.

HOTĂRÂRI ALE CAMEREI DEPUTAȚILOR
1.316. — Hotărâre pentru alegerea vicepreședinților,
secretarilor și chestorilor Camerei Deputaților ......

2

— Hotărâre privind înființarea Centrului
Informatic Național al Ministerului Administrației și
Internelor și operaționalizarea Sistemului
e-administrație ..........................................................

5–7

1.363.

— Hotărâre privind transmiterea unui teren din
domeniul privat al statului și din administrarea
Agenției Domeniilor Statului în domeniul public al
municipiului Călărași și în administrarea Consiliului
Local al Municipiului Călărași, județul Călărași ....

7–8

1–2

1.317. — Hotărâre cu privire la validarea unor mandate
de deputat ................................................................
ORDONANȚE ȘI HOTĂRÂRI
ALE GUVERNULUI ROMÂNIEI
1.362.

— Ordonanță de urgență privind regimul de
organizare și funcționare a parcurilor turistice ......

2–3

— Hotărâre privind aprobarea donării lucrării de
artă plastică îOmul spațiul, timpul“, achiziționată
de Ministerul Culturii și Cultelor, către Consiliul
Europei cu sediul la Strasbourg ............................

3–4

1.361 — Hotărâre privind aprobarea plafonului maxim în
limita căruia Regia Autonomă pentru Activități
Nucleare va face compensări în anul 2004 .........

4

1.359.

HOTĂRÂRI

ALE

Pagina

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.033.

— Ordin al ministrului sănătății privind
modificarea și completarea Ordinului ministrului
sănătății nr. 1.955/1995 pentru aprobarea
Normelor de igienă privind unitățile pentru ocrotirea,
educarea și instruirea copiilor și tinerilor ..............

CAMEREI

8

DEPUTAȚILOR

PARLAMENTUL ROMÂNIEI
CAMERA DEPUTAȚILOR

HOTĂRÂRE
pentru alegerea vicepreședinților, secretarilor și chestorilor Camerei Deputaților
În temeiul art. 64 alin. (2) din Constituția României, republicată, precum și al art. 23 și 24 din Regulamentul
Camerei Deputaților, republicat, cu modificările și completările ulterioare,
Camera Deputaților adoptă prezenta h o t ă r â r e.
Art. 1. — Se aleg în funcția de vicepreședinte al
Camerei Deputaților următorii deputați:
Viorel Hrebenciuc

— Grupul parlamentar al P.S.D.

Constantin Niță

— Grupul parlamentar al P.S.D.

Corneliu Ciontu

— Grupul parlamentar al P.R.M.

Gheorghe Albu

— Grupul parlamentar al P.D.

Art. 2. — Se aleg în funcția de secretar al Camerei
Deputaților următorii deputați:
Tudor Mohora
— Grupul parlamentar al P.S.D.
Ovidiu-Cameliu
— Grupul parlamentar al P.S.D.
Petrescu
Nicolae Leonăchescu — Grupul parlamentar al P.R.M.
Puiu Hașotti
— Grupul parlamentar al P.N.L.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 815/3.IX.2004

Art. 3. — Se aleg în funcția de chestor al Camerei
Deputaților următorii deputați:
Alexandru Lăpușan
— Grupul parlamentar al P.S.D.

Nicolae Vasilescu
Gelil Eserghep
László Borbély

— Grupul parlamentar al P.R.M.
— Grupul parlamentar al P.R.M.
— Grupul parlamentar al U.D.M.R.

PREȘEDINTELE CAMEREI DEPUTAȚILOR

VALER DORNEANU
București, 1 septembrie 2004.
Nr. 16.
PARLAMENTUL ROMÂNIEI
CAMERA DEPUTAȚILOR

HOTĂRÂRE
cu privire la validarea unor mandate de deputat
În temeiul art. 70 alin. (1) din Constituția României, republicată, și ale art. 66 alin. (9) din Legea nr. 68/1992 pentru
alegerea Camerei Deputaților și a Senatului, cu modificările ulterioare, și având în vedere raportul Comisiei de validare,
Camera Deputaților adoptă prezenta h o t ă r â r e.
Articol unic. — Se validează următoarele mandate de
deputat:
— mandatul de deputat al doamnei Cornelia Ionescu,
declarat supleant la alegerile din 26 noiembrie 2000 în
Circumscripția electorală nr. 16 Dâmbovița, mandat devenit
vacant ca urmare a demisiei domnului deputat Gheorghe Ana;
— mandatul de deputat al domnului Valentin Tiberiu
Hossu, declarat supleant la alegerile din 26 noiembrie 2000
în Circumscripția electorală nr. 16 Dâmbovița, mandat devenit
vacant ca urmare a demisiei domnului deputat Ion Nicolae;
— mandatul de deputat al domnului Aurel Chelbea,
declarat supleant la alegerile din 26 noiembrie 2000 în
Circumscripția electorală nr. 23 Ialomița, mandat devenit
vacant ca urmare a demisiei domnului deputat Vasile
Silvian Ciupercă;
— mandatul de deputat al doamnei Melania Vâlva,
declarat supleant la alegerile din 26 noiembrie 2000 în
Circumscripția electorală nr. 4 Bacău, mandat devenit vacant
ca urmare a demisiei doamnei deputat Angela Bogea;
— mandatul de deputat al domnului Alexe Boboc,
declarat supleant la alegerile din 26 noiembrie 2000 în
Circumscripția electorală nr. 23 Ialomița, mandat devenit

vacant ca urmare a demisiei domnului deputat Marinache
Vișinescu;
— mandatul de deputat al domnului Tănase Satnoianu,
declarat supleant la alegerile din 26 noiembrie 2000 în
Circumscripția electorală nr. 31 Prahova, mandat devenit
vacant ca urmare a demisiei domnului deputat Grigore Emil
Rădulescu;
— mandatul de deputat al domnului Adrian Gurzău,
declarat supleant la alegerile din 26 noiembrie 2000 în
Circumscripția electorală nr. 13 Cluj, mandat devenit vacant
ca urmare a demisiei domnului deputat Emil Boc;
— mandatul de deputat al domnului Iulian-Gabriel
Bîrsan, declarat supleant la alegerile din 26 noiembrie 2000
în Circumscripția electorală nr. 18 Galați, mandat devenit
vacant ca urmare a demisiei domnului deputat Mircea Nicu
Toader;
— mandatul de deputat al domnului Vasile Dănilă,
declarat supleant la alegerile din 26 noiembrie 2000 în
Circumscripția electorală nr. 37 Timiș, mandat devenit
vacant ca urmare a demisiei domnului deputat Ovidiu Virgil
Drăgănescu.

Această hotărâre a fost adoptată în ședința Camerei Deputaților din 1 septembrie 2004, cu respectarea prevederilor
art. 76 alin. (2) din Constituția României, republicată.
PREȘEDINTELE CAMEREI DEPUTAȚILOR

VALER DORNEANU
București, 1 septembrie 2004.
Nr. 17.

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
privind regimul de organizare și funcționare a parcurilor turistice
Având în vedere Planul de acțiuni pe anul 2004 al Programului de guvernare, aprobat prin Hotărârea Guvernului
nr. 30/2004, care prevede că unul dintre principalele obiective avute în vedere pentru revigorarea turismului românesc îl
reprezintă reglementarea cuprinzătoare a principiilor de dezvoltare a acestui sector, ca domeniu prioritar al economiei
naționale, și în condițiile în care turismul românesc nu a beneficiat în ultimul timp de investiții la nivelul potențialului
existent, se impune luarea de urgență a unor măsuri pentru completarea cadrului legislativ în scopul creșterii
competitivității produselor turistice pe plan intern și internațional și al încurajării investitorilor,
în temeiul art. 115 alin. (4) din Constituție, republicată,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 815/3.IX.2004

3

Guvernul României adoptă prezenta ordonanță de urgență.
Art. 1. — (1) Prezenta ordonanță de urgență
reglementează regimul de organizare și funcționare a
parcurilor turistice, zone turistice speciale.
(2) Parcul turistic reprezintă o zonă delimitată în care se
desfășoară activități de turism și servicii specifice, în
vederea valorificării potențialului turistic existent.
Art. 2. — Terenul aferent parcului turistic trebuie să
îndeplinească cumulativ următoarele condiții:
a) să fie situat într-o zonă cu potențial turistic complex,
identificat printr-un studiu de oportunitate;
b) să fie delimitat pe baza unor documentații de
amenajare a teritoriului și/sau de urbanism, după caz,
avizate și aprobate conform legii.
Art. 3. — Organul de specialitate al administrației publice
centrale care coordonează organizarea și funcționarea
parcurilor turistice din România, zone turistice speciale, este
Ministerul Transporturilor, Construcțiilor și Turismului,
denumit în continuare autoritate centrală pentru turism.
Art. 4. — Titlul de parc turistic, zonă turistică specială,
se acordă sau se retrage, pentru fiecare caz, prin hotărâre
a Guvernului, în urma analizei și evaluării documentației de
către autoritatea centrală pentru turism, depusă de
autoritățile administrației publice locale.
Art. 5. — (1) În vederea obținerii titlului de parc turistic,
zonă turistică specială, autoritățile administrației publice
locale vor întocmi documentația care va cuprinde
următoarele:
a) dovada îndeplinirii condițiilor prevăzute la art. 2 cu
privire la terenul destinat parcului turistic, zonă turistică
specială;
b) studiul de fezabilitate pentru realizarea parcului turistic,
zonă turistică specială, inclusiv descrierea infrastructurii în
interiorul acestuia și a sistemelor de conectare la utilitățile
din exteriorul parcului turistic ce urmează a fi realizate;
c) strategia de funcționare și dezvoltare a parcului
turistic, zonă turistică specială.
(2) Documentația prevăzută la alin. (1), însoțită de
solicitarea expresă a autorităților administrației publice locale,
se depune la autoritatea centrală pentru turism care, în urma
analizării și evaluării documentației, va iniția proiectul de
hotărâre a Guvernului de acordare a titlului de parc turistic.
Art. 6. — (1) Titlul de parc turistic este valabil pe
durata, în perimetrul și în condițiile stabilite prin hotărârea
Guvernului prevăzută la art. 4.

(2) Durata de funcționare a parcului turistic va fi
acordată, la cererea autorităților administrației publice
locale, pe o perioadă de cel puțin 20 de ani.
(3) Hotărârea Guvernului prevăzută la alin. (1) va
specifica, pentru fiecare caz, tipul activităților turistice și al
serviciilor ce urmează a se desfășura, potrivit zonei și
condițiilor de atragere a unui număr maxim de turiști, tipul
investițiilor privind realizarea infrastructurii (rețele de apă,
canalizare și de drumuri publice, rețele de alimentare cu
gaze, energie electrică și de telecomunicații etc.), precum
și sursele de finanțare a acestora.
Art. 7. — Administrarea parcului turistic se realizează de
către un comitet de administrare ale cărui atribuții vor fi
stabilite, în principal, prin normele de aplicare a prezentei
ordonanțe de urgență. Pentru fiecare caz, prin hotărâre a
Guvernului se vor stabili componența comitetului de
administrare, precum și alte atribuții ale acestuia.
Art. 8. — Titlul de parc turistic poate fi retras prin
hotărâre a Guvernului, în situația în care în parcul turistic
nu se realizează activitățile prevăzute la art. 1 alin. (2) sau
nu mai sunt îndeplinite condițiile de acordare a titlului, cu
un preaviz minim de 3 ani.
Art. 9. — Pentru organizarea și funcționarea parcurilor
turistice sursele de finanțare sunt asigurate astfel:
a) din bugetul local al unității administrativ-teritoriale în a
cărei rază funcționează parcul turistic;
b) din credite interne și/sau externe;
c) sponsorizări;
d) investiții private interne și internaționale, investiții mixte;
e) alte surse legal constituite.
Art. 10. — (1) În termen de 90 de zile de la intrarea în
vigoare a prezentei ordonanțe de urgență, Ministerul
Transporturilor, Construcțiilor și Turismului și Ministerul
Administrației și Internelor vor elabora și vor supune spre
adoptare Guvernului normele privind punerea în aplicare a
prevederilor prezentei ordonanțe de urgență.
(2) Normele metodologice prevăzute la alin. (1) vor
cuprinde, în principal, prevederi referitoare la acordarea/
retragerea titlului de parc turistic, zonele în care pot
funcționa parcurile turistice, modalitățile de delimitare a
zonelor ce vor fi declarate parcuri turistice, atribuțiile
comitetului de administrare a parcului turistic.

PRIM-MINISTRU

ADRIAN NĂSTASE

București, 26 august 2004.
Nr. 62.

Contrasemnează:
Ministrul transporturilor, construcțiilor și turismului,
Miron Tudor Mitrea
p. Ministrul de stat, ministrul administrației și internelor,
Toma Zaharia,
secretar de stat
Ministrul delegat pentru administrația publică,
Gheorghe Emacu
Ministrul mediului și gospodăririi apelor,
Speranța Maria Ianculescu
Ministrul finanțelor publice,
Mihai Nicolae Tănăsescu
GUVERNUL ROMÂNIEI

HOTĂRÂRE
privind aprobarea donării lucrării de artă plastică îOmul, spațiul, timpul“,
achiziționată de Ministerul Culturii și Cultelor, către Consiliul Europei cu sediul la Strasbourg
În temeiul art. 108 din Constituție, republicată, al art. 5 alin. (2) și al art. 10 alin. (2) din Legea nr. 213/1998
privind proprietatea publică și regimul juridic al acesteia, cu modificările și completările ulterioare, precum și al art. 11
lit. m) din Legea nr. 90/2001 privind organizarea și funcționarea Guvernului României și a ministerelor, cu modificările și
completările ulterioare,

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 815/3.IX.2004
Guvernul României adoptă prezenta hotărâre.

Art. 1. — Se aprobă trecerea din domeniul public al
statului în domeniul prival al statului, a lucrării de artă
plastică îOmul, spațiul, timpul“, aflată în administrarea
Ministerului Culturii și Cultelor, având datele de identificare
prevăzute în anexa care face parte intergrantă din prezenta
hotărâre.

Art. 2. — Se autorizează Ministerul Culturii și Cultelor ca, în
numele statului român, să doneze Consiliului Europei cu sediul
la Strasbourg lucrarea de artă plastică prevăzută la art. 1.
Art. 3. — Predarea-preluarea lucrării prevăzute la art. 1
se face pe bază de protocol încheiat între părțile
interesate.

PRIM-MINISTRU

ADRIAN NĂSTASE
Contrasemnează:
Ministrul culturii și cultelor,
Răzvan Theodorescu
p. Ministrul afacerilor externe,
Bogdan Lucian Aurescu,
secretar de stat
Ministrul finanțelor publice,
Mihai Nicolae Tănăsescu

București, 26 august 2004.
Nr. 1.359.

ANEXĂ
DATELE DE IDENTIFICARE

a lucrării de artă plastică care se donează Consiliului Europei cu sediul la Strasbourg

Denumirea lucrării

îOmul,
spațiul, timpul“

Persoana juridică
de la care se
transmite bunul

Caracteristicile lucrării

—
—
—
—

autorul: Ion Mândrescu
materialul: bronz
dimensiunile: 73/64/70 cm
valoarea de inventar: 6.000.000 lei

Statul român —
Ministerul Culturii
și Cultelor

Persoana juridică
la care se
transmite bunul

Consiliul Europei
cu sediul la Strasbourg

Nr. de
identificare
atribuit de
Ministerul
Finanțelor
Publice

147.548

GUVERNUL ROMÂNIEI

HOTĂRÂRE
privind aprobarea plafonului maxim în limita căruia Regia Autonomă
pentru Activități Nucleare va face compensări în anul 2004
În temeiul art. 108 din Constituție, republicată, și al art. 41 alin. (2) din Ordonanța de urgență a Guvernului
nr. 45/2001 privind producția de apă grea în perioada 2001—2006 la Regia Autonomă pentru Activități Nucleare și
acumularea acesteia de către Administrația Națională a Rezervelor de stat, aprobată prin Legea nr. 313/2001, cu
modificările și completările ulterioare,
Guvernul României adoptă prezenta hotărâre.
Articol unic. — Se aprobă plafonul maxim pentru anul
2004, în limita căruia Regia Autonomă pentru Activități
Nucleare va face compensarea obligațiilor de plată
prevăzute la art. 2 din Ordonanța de urgență a Guvernului
nr. 45/2001 privind producția de apă grea în perioada
2001—2006 la Regia Autonomă pentru Activități Nucleare
și acumularea acesteia de către Administrația Națională a

Rezervelor de Stat, aprobată prin Legea nr. 313/2001, cu
modificările și completările ulterioare, în sumă de maximum
1.200 miliarde lei, reprezentând contravaloarea cantității de
apă grea acumulate, în condițiile art. 11 din același act
normativ, ca stoc de rezervă de stat, de către Administrația
Națională a Rezervelor de stat.

PRIM-MINISTRU

ADRIAN NĂSTASE
Contrasemnează:
Ministru de stat, ministrul economiei și comerțului,
Dan Ioan Popescu
Președintele Administrației Naționale a Rezervelor de Stat,
Adrian Gurău
Ministrul finanțelor publice,
Mihai Nicolae Tănăsescu
București, 26 august 2004.
Nr. 1.361.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 815/3.IX.2004

5

GUVERNUL ROMÂNIEI

HOTĂRÂRE
privind înființarea Centrului Informatic Național al Ministerului Administrației și Internelor
și operaționalizarea Sistemului e-administrație
În temeiul art. 108 din Constituție, republicată, și al art. 32 alin. (1) din Legea nr. 161/2003 privind unele măsuri
pentru asigurarea transparenței în exercitarea demnităților publice, a funcțiilor publice și în mediul de afaceri, prevenirea
și sancționarea corupției, cu modificările și completările ulterioare,
Guvernul României adoptă prezenta hotărâre.
CAPITOLUL I
Înființarea Centrului Informatic Național
al Ministerului Administrației și Internelor
Art. 1. — (1) Se înființează Centrul Informatic Național
al Ministerului Administrației și Internelor, ca structură de
specialitate, cu personalitate juridică, la nivel de direcție, în
cadrul Ministerului Administrației și Internelor.
(2) Centrul Informatic Național al Ministerului
Administrației și Internelor este condus de un director,
ajutat de un director adjunct, numiți prin ordin al ministrului
de stat, ministrul administrației și internelor.
(3) Centrul Informatic Național al Ministerului
Administrației și Internelor își desfășoară activitatea în
conformitate cu dispozițiile legale în vigoare și cu
regulamentul de organizare și funcționare.
(4) Centrul Informatic Național al Ministerului
Administrației și Internelor are rolul de a asigura aplicarea
Strategiei Guvernului privind informatizarea administrației
publice centrale și locale și de a monitoriza implementarea
acesteia în domeniul de competență al Ministerului
Administrației și Internelor.
(5) Centrul Informatic Național al Ministerului
Administrației și Internelor are responsabilitatea
managementului unor sisteme informatice de cooperare
interinstituțională, în colaborare cu alte instituții implicate,
conform reglementărilor legale, precum și a implementării la
nivel național a proiectelor informatice din aria de
competență, în conformitate cu Strategia națională pentru
promovarea noii economii și implementarea societății
informaționale.
Art. 2. — În realizarea obiectului său de activitate
Centrul Informatic Național al Ministerului Administrației și
Internelor are următoarele atribuții generale:
a) operaționalizarea Sistemului informatic e-administrație;
b) crearea și administrarea Sistemului Informatic Integrat
pentru Prefecturi, denumit în continuare SIIP;
c) interconectarea cu Centrul de Management al
Sistemului Informatic Integrat, denumit în continuare SII,
asigurarea interoperabilității cu acesta și administrarea
arhivei electronice a acestuia, în conformitate cu normele și
procedurile în vederea operaționalizării Sistemului informatic
integrat, componentă a Sistemului Electronic Național,
aprobate prin Hotărârea Guvernului nr. 952/2003;
d) organizarea, coordonarea și, după caz, controlul
aplicării actelor normative privind accesul la informațiile și
serviciile publice electronice de către aparatul propriu,
aparatul de specialitate din prefecturi și autoritățile
administrației publice locale;
e) colaborarea cu instituțiile de specialitate pentru
formarea și perfecționarea pregătirii profesionale atât a
personalului din aparatul propriu, cât și al prefecturilor.
Art. 3. — Organigrama, Regulamentul de organizare și
funcționare si statul de organizare ale Centrului Informatic
Național al Ministerului Administrației și Internelor se aprobă
prin ordin al ministrului administrației și internelor în termen

de 60 de zile de la data intrării în vigoare a prezentei
hotărâri.
Art. 4. — În termen de 90 de zile de la intrarea în
vigoare a prezentei hotărâri, la nivelul prefecturilor se
înființează, în condițiile legii, compartimente informatice
coordonate din punct de vedere metodologic de Centrul
Informatic Național al Ministerului Administrației și Internelor.
Art. 5. — (1) Pentru începerea activității specifice
obiectului de activitate al Centrului Informatic Național al
Ministerului Administrației și Internelor se vor înființa
următoarele posturi:
a) 19 posturi de funcționari publici pentru Centrul
Informatic Național al Ministerului Administrației și Internelor;
b) 128 de posturi de funcționari publici în cadrul
prefecturilor, reprezentând câte 3 posturi la cele 41 de
județe și, respectiv, 5 posturi la Prefectura Municipiului
București.
(2) Posturile prevăzute la alin. (1) se asigură prin
redistribuire din numărul maxim de posturi aprobat pe
anul 2004 Ministerului Administrației și Internelor în anexa
nr. 3 la Legea bugetului de stat pe anul 2004 nr. 507/2003,
cu modificările ulterioare, la capitolul 51.01 îAutorități publice“.
(3) Încadrarea personalului din Centrul Informatic
Național, precum și din compartimentele informatice create
în cadrul prefecturilor, în limita numărului maxim de posturi
aprobat, se face până la 31 decembrie 2004.
Art. 6. — În anul 2004 activitatea Centrului Informatic
Național al Ministerului Administrației și Internelor se va
derula în limita fondurilor publice cu această destinație,
aprobate în bugetul de stat pe anul 2004 pentru Ministerul
Administrației și Internelor la capitolul 51.01 îAutorități
publice“.
Art. 7. — (1) Finanțarea cheltuielilor curente și de
capital aferente activității Centrului Informatic Național al
Ministerului Administrației și Internelor se asigură din
venituri proprii și din subvenții acordate de la bugetul de
stat, în condițiile legii.
(2) Veniturile proprii provin din tarifele percepute pentru
prestarea serviciilor de acces la informațiile din Sistemul
e-administrație, chirii, donații și sponsorizări primite potrivit
legii, precum și din alte surse, în condițiile legii.
(3) Cuantumul tarifelor pentru prestarea serviciilor de
acces la informațiile din Sistemul e-administrație și
categoriile de utilizatori exceptate de la plata acestora se
stabilesc prin hotărâre a Guvernului, cu avizul Consiliului
Concurenței.
(4) Persoanele fizice au acces la informațiile din
Sistemul e-administrație fără plata tarifului prevăzut la
alin. (3). Sunt, de asemenea, scutite de plata tarifului
prevăzut la alin. (3) autoritățile administrației publice
prevăzute în anexa nr. 1 la Hotărârea Guvernului
nr. 1.085/2003 pentru aplicarea unor prevederi ale Legii
nr. 161/2003 privind unele măsuri pentru asigurarea
transparenței în exercitarea demnităților publice, a funcțiilor
publice și în mediul de afaceri, prevenirea și sancționarea
corupției, referitoare la implementarea Sistemului Electronic
Național, cu modificările și completările ulterioare.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 815/3.IX.2004

Art. 8. — În exercitarea atribuțiilor sale Centrul Informatic
Național al Ministerului Administrației și Internelor
colaborează cu ministerele și autoritățile administrației
publice centrale și locale, cu instituțiile publice de
specialitate, cu organizațiile neguvernamentale, precum și cu
alte persoane juridice și fizice.
Art. 9. — Pentru îndeplinirea funcțiilor și atribuțiilor ce îi
revin Centrul Informatic Național al Ministerului Administrației
și Internelor, prin conducerea Ministerului Administrației și
Internelor, poate solicita autorităților publice date și informații
în condițiile legii.
Art. 10. — Centrul Informatic Național al Ministerului
Administrației și Internelor întocmește și derulează, în
domeniul de competență, proiecte și programe cu finanțare
internă și internațională, în condițiile legii, și monitorizează
aplicarea acestora.
CAPITOLUL II
Operaționalizarea Sistemului e-administrație,
crearea și administrarea SIIP
Art. 11. — Centrul Informatic Național al Ministerului
Administrației și Internelor îndeplinește următoarele funcții:
a) de elaborare a strategiei prin care se asigură
stabilirea obiectivelor proprii de punere în aplicare a
Programului de guvernare în domeniul informatizării
administrației publice — componentele e-administrație, SIIP
și SII;
b) de armonizare și gestionare a informației
administrative, obiect al Sistemului e-administrație, și,
împreună cu Ministerul Comunicațiilor și Tehnologiei
Informației, de coordonare a elaborării de normative și
proceduri tehnice în acest domeniu;
c) de autoritate, prin care se asigură urmărirea modului
de aplicare a reglementărilor în domeniul informatizării
prefecturilor și stabilirea, după caz, a măsurilor legale
pentru respectarea acestora;
d) de îndrumare, sprijin și control al autorităților
administrației publice locale și al aparatului propriu al
acestora în aplicarea corectă a prevederilor legale și în
îndeplinirea atribuțiilor ce le sunt conferite de lege.
Art. 12. — În exercitarea funcțiilor prevăzute la art. 11 în
domeniul administrației publice, Centrul Informatic Național
al Ministerului Administrației și Internelor îndeplinește
următoarele atribuții principale:
a) elaborează, cu consultarea autorităților administrației
publice locale, studii și programe pentru realizarea reformei
în cadrul Ministerului Administrației și Internelor în domeniul
tehnologiei informației și comunicațiilor și urmărește
aplicarea acestora;
b) acordă sprijin și îndrumare metodologică autorităților
administrației publice locale și aparatului propriu al acestora,
în scopul aplicării uniforme a legislației în vigoare, pentru
facilitarea accesului la serviciile și informațiile publice și
pentru realizarea atribuțiilor ce le revin potrivit legii;
c) elaborează, împreună cu autoritățile publice centrale
de resort, norme metodologice și îndrumări obligatorii pentru
îndeplinirea de către autoritățile publice locale a atribuțiilor
ce le revin în implementarea Sistemului e-administrație,
pe care le supune spre aprobare Guvernului;
d) elaborează, pe baza documentațiilor tehnice întocmite
de consiliile județene, și supune spre aprobare Grupului
pentru promovarea tehnologiei informației propuneri privind
implementarea și furnizarea de noi servicii publice
electronice;
e) întocmește și supune spre analiză conducerii
Ministerului Administrației și Internelor rapoarte cu privire la
constatările făcute în cadrul controalelor tematice efectuate
la prefecturi, primării și la consiliile județene; elaborează și
propune măsurile de ordin tehnico-legislativ pentru
înlăturarea deficiențelor constatate;

f) analizează respectarea în teritoriu a principiilor care
stau la baza furnizării de servicii publice prin mijloace
electronice: transparența, accesul nediscriminatoriu,
eficiența, confidențialitatea, garantarea disponibilității;
g) elaborează și supune spre aprobare și promovare
conducerii Ministerului Administrației și Internelor, după caz,
măsurile necesare de ordin legislativ;
h) analizează și optimizează fluxul informației
administrative;
i) colaborează cu organele centrale de specialitate
pentru crearea și generalizarea sistemului informatic
integrat al administrației publice locale și centrale;
j) inițiază, împreună cu Ministerul Comunicațiilor și
Tehnologiei Informației, acțiuni de cooperare internațională
în domeniul schimburilor de informații administrative și
acționează pentru armonizarea acestora; sprijină autoritățile
administrației publice centrale furnizoare de servicii publice
în mediu electronic în stabilirea și derularea unor acțiuni de
cooperare cu autorități similare din alte țări;
k) sprijină, în colaborare cu Ministerul Comunicațiilor și
Tehnologiei Informației, autoritățile administrației publice
locale pentru buna organizare și desfășurare a activităților
de furnizare de informații și servicii electronice în relația cu
publicul și cu mass-media.
Art. 13. – În exercitarea funcției de monitorizare a
reformei în administrația publică centrală, Centrul Informatic
Național al Ministerului Administrației și Internelor
îndeplinește, în principal, următoarele atribuții:
a) propune conducerii Ministerului Administrației și
Internelor proiecte de acte normative și alte reglementări
din domeniul furnizării de informații și servicii publice prin
intermediul Sistemului e-administrație; face propuneri pentru
simplificarea unor proceduri administrative;
b) negociază contracte de asistență de specialitate
pentru realizarea programelor de reformă în domeniul
e-administrație, coordonează și urmărește aplicarea acestora;
c) colaborează cu Unitatea Centrală pentru Reforma
Administrației Publice în vederea asigurării coerenței
acțiunilor de reformă în administrația publică cu cele din
domeniul tehnologiei informației și comunicațiilor.
Art. 14. — În exercitarea funcțiilor specifice în domeniul
relațiilor cu prefecturile și cu serviciile publice
deconcentrate, Centrul Informatic Național al Ministerului
Administrației și Internelor îndeplinește, în principal,
următoarele atribuții:
a) monitorizează și analizează activitatea de specialitate
din cadrul prefecturilor;
b) colaborează cu ministerele și cu celelalte autorități
ale administrației publice centrale la elaborarea și aplicarea
celor mai adecvate măsuri pentru buna funcționare a
serviciilor publice deconcentrate utilizând ca suport sisteme
informatice;
c) elaborează și prezintă conducerii Ministerului
Administrației și Internelor informări periodice referitoare la
stadiul de implementare a informatizării la nivelul
prefecturilor;
d) întocmește rapoarte pe baza constatărilor făcute cu
ocazia unor controale la prefecturi, pe care le supune spre
analiză conducerii Ministerului Administrației și Internelor,
împreună cu măsurile ce se impun.
Art. 15. — În exercitarea funcțiilor specifice în domeniul
armonizării informației la nivelul administrației publice
Centrul Informatic Național al Ministerului Administrației și
Internelor elaborează, împreună cu alte autorități centrale și
cu avizul și coordonarea Ministerului Comunicațiilor și
Tehnologiei Informației, norme și proceduri privind schimbul
de informații dintre autoritățile publice locale și centrale.
Art. 16. — Centrul Informatic Național al Ministerului
Administrației și Internelor îndeplinește orice alte atribuții
stabilite prin lege.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 815/3.IX.2004
Art. 17. — Principalele activități prevăzute pentru
Centrul Informatic Național al Ministerului Administrației și
Internelor în vederea operaționalizării Sistemului
e-administrație sunt următoarele:
a) armonizarea implementării sistemelor informatice ale
administrației centrale și locale în domeniul de competență
al Ministerului Administrației și Internelor prin realizarea, în
colaborare cu Ministerul Comunicațiilor și Tehnologiei
Informației, de norme și proceduri unice;
b) operarea Sistemului e-administrație;
c) implementarea prin mijloace electronice a serviciilor
publice furnizate de Ministerul Administrației și Internelor;
d) administrarea portalului e-administrație.
Art. 18. — Principalele activități prevăzute pentru
Centrul Informatic Național al Ministerului Administrației și
Internelor privind crearea și exploatarea SIIP sunt
următoarele:
a) armonizarea implementării sistemelor informatice ale
administrației centrale și locale în domeniul de competență

7

al Ministerului Administrației și Internelor prin realizarea, în
colaborare cu Ministerul Comunicațiilor și Tehnologiei
Informației, de norme și proceduri unice;
b) analiza, proiectarea și implementarea SIIP.
CAPITOLUL III
Interconectarea cu Centrul de Management al SII,
asigurarea interoperabilității cu acesta și administrarea
arhivei sale electronice
Art. 19. — Interconectarea și interoperabilitatea cu SII,
precum și administrarea arhivei electronice a acestuia
implică următoarele atribuții principale pentru Centrul
Informatic Național al Ministerului Administrației și
Internelor, în conformitate cu prevederile Hotărârii
Guvernului nr. 952/2003:
a) interconectarea cu Centrul de Management al SII;
b) administrarea portalului pentru schimb de date cu SII;
c) administrarea arhivei electronice a SII.

PRIM-MINISTRU

ADRIAN NĂSTASE
Contrasemnează:
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
Ministrul comunicațiilor și tehnologiei informației,
Silvia Adriana Țicău
Ministrul finanțelor publice,
Mihai Nicolae Tănăsescu
București, 26 august 2004.
Nr. 1.362.
GUVERNUL ROMÂNIEI

HOTĂRÂRE
privind transmiterea unui teren din domeniul privat al statului și din administrarea
Agenției Domeniilor Statului în domeniul public al municipiului Călărași și în administrarea
Consiliului Local al Municipiului Călărași, județul Călărași
În temeiul art. 108 din Constituție, republicată, al art. 8 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui teren, liber de
sarcini, situat în extravilanul municipiului Călărași, județul
Călărași, având datele de identificare prevăzute în anexa
care face parte integrantă din prezenta hotărâre, din
domeniul privat al statului și din administrarea Agenției
Domeniilor Statului în domeniul public al municipiului

Călărași și în administrarea Consiliului Local al Municipiului
Călărași, județul Călărași.
Art. 2. — Predarea-preluarea terenului prevăzut la art. 1
se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

ADRIAN NĂSTASE
Contrasemnează:
Ministrul agriculturii, pădurilor și dezvoltării rurale,
Petre Daea
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
Ministrul finanțelor publice,
Mihai Nicolae Tănăsescu
București, 26 august 2004.
Nr. 1.363.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 815/3.IX.2004
ANEXĂ
DATELE DE IDENTIFICARE

a terenului care se transmite din domeniul privat al statului și din administrarea Agenției Domeniilor Statului
în domeniul public al municipiului Călărași și în administrarea Consiliului Local al Municipiului Călărași, județul Călărași
Persoana juridică
de la care se
transmite imobilul

Persoana juridică
la care se
transmite imobilul

Statul român —
Agenția Domeniilor
Statului

Municipiul Călărași, în administrarea
Consiliului Local
al Municipiului Călărași

Locul unde este
situat terenul

Municipiul Călărași,
județul Călărași

Caracteristicile tehnice ale imobilului

Teren agricol situat în extravilan,
Tarlaua 72
Parcela 27
Suprafața totală = 90,52 ha

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind modificarea și completarea Ordinului ministrului sănătății nr. 1.955/1995 pentru aprobarea
Normelor de igienă privind unitățile pentru ocrotirea, educarea și instruirea copiilor și tinerilor
Văzând Referatul de aprobare al Direcției generale sănătate publică și inspecția sanitară de stat nr. OB. 9.422
din 18 august 2004,
în temeiul prevederilor Hotărârii Guvernului nr. 743/2003 privind organizarea și funcționarea Ministerului Sănătății,
cu modificările și completările ulterioare,
ministrul sănătății emite următorul ordin:
Art. I. — Ordinul ministrului sănătății nr. 1.955/1995
pentru aprobarea Normelor de igienă privind unitățile pentru
ocrotirea, educarea și instruirea copiilor și tinerilor, publicat
în Monitorul Oficial al României, Partea I, nr. 59 bis din
22 martie 1996, se modifică după cum urmează:
1. Paragraful al treilea al literei d) a articolului 23 va
avea următorul cuprins:
îPentru personalul adult vor fi prevăzute: o cabină WC
și o chiuvetă pentru 40 de persoane, precum și un duș
flexibil pentru 10 persoane, conform reglementărilor în
vigoare;“.
2. Litera e) a articolului 24 va avea următorul cuprins:

îe) în toate unitățile pentru preșcolari vor fi asigurate
obiecte sanitare în conformitate cu prevederile cuprinse în
tabelul nr. 6;“.
3. Litera d) a articolului 25 va avea următorul cuprins:
îd) obiectele sanitare pentru unitățile școlare și
studențești vor fi asigurate în conformitate cu reglementările
în vigoare;“.
4. Litera m) a articolului 33 va avea următorul cuprins:
îm) dotarea atelierelor de mecanică și de prelucrare a
lemnului cu chiuvete pentru spălarea mâinilor, săpun și
prosop de hârtie;“.
Art. II. — Prezentul ordin va fi publicat în Monitorul
Oficial al României, Partea I.

Ministrul sănătății,
Ovidiu Brînzan
București, 18 august 2004.
Nr. 1.033.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 815/3.IX.2004 conține 8 pagini.

Prețul de vânzare 8.500 lei

ISSN 1453—4495

PDF compression, OCR, web-optimization with CVISION's PdfCompressor

