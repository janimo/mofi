Anul 172 (XVI) — Nr. 716

PARTEA

I

LEGI, DECRETE, HOTĂRÂRI ȘI ALTE ACTE

Luni, 9 august 2004

SUMAR
Nr.

629.
630.

Pagina
DECRETE
— Decret privind conferirea Ordinului național
Steaua României în grad de Mare Cruce ..............
— Decret privind conferirea Ordinului național
Pentru Merit în grad de Comandor ........................

2

Pagina
folosite pentru executarea lucrărilor la instalațiile
mecanice sub presiune și la instalațiile de ridicat.
Partea 1: Oțel“, aprobată prin Ordinul ministrului
economiei și comerțului nr. 370/2003 ....................

1

DECIZII ALE CURȚII CONSTITUȚIONALE
Decizia nr. 245 din 27 mai 2004 referitoare la excepția
de neconstituționalitate a dispozițiilor art. 65
alin. (3) din Legea nr. 360/2002 privind Statutul
polițistului, cu modificările și completările ulterioare

476.

Nr.

1.163.

5–6

— Ordin al ministrului finanțelor publice pentru
aprobarea Deciziei Comisiei fiscale centrale
nr. 4/2004 privind aplicarea unitară a unor prevederi
referitoare la impozitul pe profit și accize .............

6–7

ACTE ALE BĂNCII NAȚIONALE A ROMÂNIEI

2–4
1.118.

7

1.452.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului de stat, ministrul economiei
și comerțului, pentru modificarea Prescripției
tehnice PT CR 7/1—2003, ediția 1, îCerințe
tehnice privind omologarea procedurilor de sudare

— Circulară privind nivelul ratei dobânzii de
referință a Băncii Naționale a României valabil în
luna august 2004 ....................................................
— Hotărâre privind prelungirea activității de
administrare specială la Cooperativa de credit
îStogul“ — Poienile de sub Munte..........................

8

DECRETE
PREȘEDINTELE ROMÂNIEI

DECRET
privind conferirea Ordinului național Steaua României în grad de Mare Cruce
În temeiul prevederilor art. 94 lit. a) și ale art. 100 din Constituția României, republicată, precum și ale art. 3
alin. (3), ale art. 6 lit. A pct. I și ale art. 11 din Legea nr. 29/2000 privind sistemul național de decorații al României, cu
modificările ulterioare,
în semn de deosebită apreciere pentru contribuția personală la amplificarea și diversificarea relațiilor germanoromâne pe multiple planuri, pentru sprijinul constant acordat României în procesul de integrare euroatlantică,
Președintele României

d e c r e t e a z ă:

Articol unic. — Se conferă Ordinul național Steaua
României în grad de Mare Cruce Excelenței Sale domnului

Gerhard Fritz Kurt Schröder, Cancelarul Republicii Federale
Germania.

PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

București, 3 august 2004.
Nr. 629.

ADRIAN NĂSTASE

2

MONITORUL OFICIAL AL ROMÂNIEI, PARTEA I, Nr. 716/9.VIII.2004
PREȘEDINTELE ROMÂNIEI

DECRET
privind conferirea Ordinului național Pentru Merit în grad de Comandor
În temeiul prevederilor art. 94 lit. a) și ale art. 100 din Constituția României, republicată, precum și ale art. 3
alin. (3), ale art. 4 alin. (1), ale art. 6 lit. A și ale art. 11 din Legea nr. 29/2000 privind sistemul național de decorații al
României, cu modificările ulterioare,
la propunerea ministrului afacerilor externe,
în semn de apreciere pentru sprijinul constant acordat dezvoltării și intensificării relațiilor dintre Republica Italiană
și România,
d e c r e t e a z ă:

Președintele României

Articol unic. — Se conferă Ordinul național Pentru Merit
în grad de Comandor domnului Valentino Valentini, șeful de

cabinet al președintelui Consiliului de Miniștri al Republicii
Italiene.

PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 3 august 2004.
Nr. 630.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 245
din 27 mai 2004

referitoare la excepția de neconstituționalitate a dispozițiilor art. 65 alin. (3) din Legea nr. 360/2002
privind Statutul polițistului, cu modificările și completările ulterioare
Nicolae Popa
Costică Bulai
Nicolae Cochinescu
Kozsokár Gábor
Petre Ninosu
Șerban Viorel Stănoiu
Lucian Stângu
Ioan Vida
Florentina Baltă
Daniela Ramona Chițulescu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 65 alin. (3) din Legea nr. 360/2002
privind Statutul polițistului, cu modificările și completările
ulterioare, excepție ridicată de Marius Sorin Marin, Emil
Ionuț Slavu și Ilie Cristea în Dosarul nr. 692/2004 al
Tribunalului Teleorman — Secția civilă.
La apelul nominal sunt prezenți autorii excepției,
personal și asistați de avocat Alexandru Pantea, lipsind
celelalte părți, față de care procedura de citare a fost legal
îndeplinită.
Cauza fiind în stare de judecată, avocatul autorilor
excepției solicită admiterea excepției, arătând că, prin
dispozițiile art. 65 alin. (3) din Legea nr. 360/2002, este
restrâns exercițiul unor drepturi și libertăți în lipsa situațiilor
prevăzute de art. 53 din Constituție, republicată. Textul
legal criticat prevede suspendarea din funcție fără a arăta
ce se întâmplă cu contractul de muncă al persoanelor

aflate în această situație, fiindu-le afectat și dreptul la
sănătate, deoarece cei suspendați din funcție nu mai
contribuie la asigurările sociale. Dispozițiile art. 65 alin. (3)
contravin și art. 23 alin. (11) din Constituție, republicată,
deoarece înlătură prezumția de nevinovăție.
Reprezentantul Ministerului Public pune concluzii de
respingere a excepției de neconstituționalitate, deoarece
suspendarea din funcție nu înlătură prezumția de
nevinovăție și nici nu îngrădește dreptul la muncă al
autorilor excepției. Aceasta nu se constituie într-o
sancțiune, ci, din contră, reprezintă o măsură de protejare
a instituției în care este încadrat cel suspendat din funcție.
C U R T E A,

având în vedere actele și lucrările dosarului, constată
următoarele:
Prin Încheierea din 15 martie 2004, pronunțată în
Dosarul nr. 692/2004, Tribunalul Teleorman — Secția civilă
a sesizat Curtea Constituțională cu excepția de
neconstituționalitate a prevederilor art. 65 alin. (3) din
Legea nr. 360/2002 privind Statutul polițistului, cu
modificările și completările ulterioare.
Excepția a fost ridicată de Marius Sorin Marin, Emil
Ionuț Slavu și Ilie Cristea în dosarul sus-menționat, având
drept obiect o contestație la decizia de suspendare din
funcție.
În motivarea excepției de neconstituționalitate, autorii
acesteia susțin că prevederile legale criticate vin în

MONITORUL OFICIAL AL ROMÂNIEI, PARTEA I, Nr. 716/9.VIII.2004
contradicție cu dispozițiile art. 23 alin. (8), precum și cu
dispozițiile art. 5 alin. (2) din Codul de procedură penală.
De asemenea, dispozițiile legale criticate înfrâng și
prevederile art. 6 pct. 2 din Convenția pentru apărarea
drepturilor omului și a libertăților fundamentale și pe cele
ale art. 11 pct. 1 din Declarația Universală a Drepturilor
Omului. Prevederile art. 65 alin. (3) din Legea nr. 360/2002
încalcă și dispozițiile art. 38 din Constituție, precum și pe
cele ale art. 23 pct. 1 din Declarația Universală a
Drepturilor Omului, deoarece dreptul la muncă al autorilor
excepției este restrâns prin intermediul măsurii de
suspendare din funcție. Suspendarea din funcție are drept
consecință restrângerea exercițiului unor drepturi
fundamentale, fără existența condițiilor și a motivelor
prevăzute de art. 49 din Constituție, republicată.
Tribunalul Teleorman — Secția civilă nu și-a exprimat
opinia în legătură cu excepția de neconstituționalitate
ridicată.
Potrivit art. 24 alin. (1) din Legea nr. 47/1992,
republicată, încheierea de sesizare a fost comunicată
președinților celor două Camere ale Parlamentului și
Guvernului, pentru a-și exprima punctele de vedere asupra
excepției de neconstituționalitate ridicate. De asemenea, în
conformitate cu dispozițiile art. 181 din Legea nr. 35/1997,
cu modificările ulterioare, s-a solicitat punctul de vedere al
instituției Avocatul Poporului.
Guvernul apreciază că nu poate fi reținută critica
potrivit căreia textul de lege criticat aduce atingere
dispozițiilor constituționale referitoare la prezumția de
nevinovăție și nici existenței dreptului la muncă, garantat
de art. 41 din Constituție, republicată, ori dispozițiilor art.
53 din Constituție, republicată, deoarece măsura
suspendării din funcție este justificată de interesul
prezervării încrederii populației în organele statului,
proporționalitatea acestei măsuri decurgând atât din natura
și gravitatea faptelor care fac obiectul învinuirii sau
determină luarea măsurii preventive, cât și din caracterul
său esențialmente provizoriu.
Avocatul Poporului arată că din actul de sesizare a
Curții Constituționale nu rezultă textele constituționale
presupus încălcate de art. 65 alin. (3) din Legea
nr. 360/2002, motiv pentru care, având în vedere
dispozițiile imperative ale art. 12 alin. (2) din Legea
nr. 47/1992, republicată, numai Curtea Constituțională poate
decide cadrul constituțional în care urmează să fie
examinată excepția de neconstituționalitate. Apreciază că
dispozițiile legale criticate nu contravin nici unui text din
Constituție.
Președinții celor două Camere ale Parlamentului nu au
comunicat punctele de vedere asupra excepției de
neconstituționalitate.
C U R T E A,

examinând Încheierea de sesizare, punctele de vedere al
Guvernului și al Avocatului Poporului, raportul întocmit de
judecătorul-raportor, susținerile părților prezente, concluziile
procurorului, dispozițiile legale criticate, raportate la
prevederile Constituției, republicată, precum și dispozițiile
Legii nr. 47/1992, republicată, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, republicată, ale art. 1 alin. (1), ale art. 2, 3, 12
și 23 din Legea nr. 47/1992, republicată, să soluționeze
excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 65 alin. (3) din Legea nr. 360/2002 privind
Statutul polițistului, publicată în Monitorul Oficial al
României, Partea I, nr. 440 din 24 iunie 2002, modificată
prin Ordonanța de urgență a Guvernului nr. 89 din
2 octombrie 2003, publicată în Monitorul Oficial al
României, Partea I, nr. 715 din 14 octombrie 2003.

3

Acest text de lege are următorul conținut:
— Art. 65 alin. (3): îÎn cazul în care s-a pus în mișcare
acțiunea penală pentru săvârșirea unei infracțiuni contra păcii
sau omenirii, contra statului sau contra autorității, de serviciu
sau în legătură cu serviciul, care împiedică înfăptuirea justiției,
de fals ori a unor fapte de corupție sau a oricărei alte infracțiuni
săvârșite cu intenție, care l-ar face incompatibil cu exercitarea
funcției de polițist, precum și pe timpul arestării preventive,
polițistul este suspendat din funcție. În perioada suspendării
polițistul nu beneficiază de nici un drept dintre cele prevăzute
în prezenta lege și este obligat să predea armamentul,
legitimația și insigna.“
Ulterior sesizării Curții Constituționale, art. 65 alin. (3)
din Legea nr. 360/2002 privind Statutul polițistului a fost
modificat prin art. I pct. 37 din Legea nr. 101 din 7 aprilie
2004, publicată în Monitorul Oficial al României, Partea I,
nr. 346 din 20 aprilie 2004, dispozițiile criticate fiind
preluate, în esență, cu următorul conținut:
— Art. 65 alin. (3): îPe timpul urmăririi penale pentru
săvârșirea unei infracțiuni contra păcii și omenirii, contra
statului sau contra autorității, de serviciu sau în legătură cu
serviciul, care împiedică înfăptuirea justiției, de fals ori a unor
fapte de corupție sau a oricărei alte infracțiuni săvârșite cu
intenție, care l-ar face incompatibil cu exercitarea funcției de
polițist, acesta este pus la dispoziție conform alin. (2). În cazul
în care s-a pus în mișcare acțiunea penală și pe durata
judecării până la pronunțarea unei hotărâri definitive, precum și
pe durata arestării polițistul este suspendat din funcție. În
perioada suspendării polițistul nu beneficiază de nici un drept
dintre cele prevăzute în prezenta lege și este obligat să predea
armamentul, legitimația și insigna.“
Autorii excepției de neconstituționalitate susțin că prin
dispozițiile legale criticate sunt încălcate prevederile art. 23
alin. (8), art. 38 și art. 49 din Constituția României, precum
și prevederile art. 6 pct. 2 din Convenția pentru apărarea
drepturilor omului și a libertăților fundamentale și cele ale
art. 11 pct. 1 și ale art. 23 pct. 1 din Declarația Universală
a Drepturilor Omului. După aprobarea Legii de revizuire și
republicarea Constituției României, dispozițiile constituționale
invocate sunt cuprinse în art. 23 alin. (11), art. 41 alin. (1)
și art. 53 alin. (1), ce au următorul conținut:
— Art. 23 alin. (11): îPână la rămânerea definitivă a
hotărârii judecătorești de condamnare, persoana este
considerată nevinovată.“
— Art. 41 alin. (1): îDreptul la muncă nu poate fi îngrădit.
Alegerea profesiei, a meseriei sau a ocupației, precum și a
locului de muncă este liberă.“
— Art. 53 alin. (1): îExercițiul unor drepturi sau al unor
libertăți poate fi restrâns numai prin lege și numai dacă se
impune, după caz, pentru: apărarea securității naționale, a
ordinii, a sănătății ori a moralei publice, a drepturilor și a
libertăților cetățenilor; desfășurarea instrucției penale;
prevenirea consecințelor unei calamități naturale, ale unui
dezastru ori ale unui sinistru deosebit de grav.“
— Art. 6 pct. 2 din Convenția pentru apărarea
drepturilor omului și a libertăților fundamentale: îOrice
persoană acuzată de o infracțiune este prezumată nevinovată
până ce vinovăția sa va fi legal stabilită.“
— Art. 11 pct. 1 din Declarația Universală a Drepturilor
Omului: îOrice persoană acuzată de un delict este prezumată
nevinovată până când vinovăția sa va fi dovedită în mod legal
în cursul unui proces public în cadrul căruia i s-au asigurat
toate garanțiile necesare apărării sale.“
— Art. 23 pct. 1 din Declarația Universală a Drepturilor
Omului: îOrice persoană are dreptul la muncă, la libera
alegere a muncii, la condiții echitabile și satisfăcătoare de
muncă, precum și la ocrotire împotriva șomajului.“
Curtea constată că, deși prin adresa nr. 1.781 din
5 aprilie 2004 s-a cerut completarea încheierii de sesizare
cu opinia instanței, aceasta nu a trimis opinia instanței cu
privire la excepția de neconstituționalitate. Prin Decizia
nr. 47 din 5 martie 1997, publicată în Monitorul Oficial al

4

MONITORUL OFICIAL AL ROMÂNIEI, PARTEA I, Nr. 716/9.VIII.2004

României, Partea I, nr. 146 din 10 aprilie 1998, Curtea a
statuat că lipsa opiniei instanței judecătorești din încheierile
de sesizare nu poate opri Curtea să judece cauzele ce
i-au fost deduse, deoarece încălcarea de către instanță a
obligației de a-și exprima opinia nu poate paraliza
exercitarea dreptului conferit de Constituție autorilor
excepției de a o invoca și, în mod corelativ, de a primi
soluția rezultată din controlul legii de către Curtea
Constituțională.
Astfel, Curtea Constituțională va proceda la judecarea
excepției de neconstituționalitate așa cum a fost ridicată de
autor.
În ceea ce privește critica potrivit căreia dispozițiile
art. 65 alin. (3) din Legea nr. 360/2002 vin în contradicție
cu prevederile art. 5 alin. (2) din Codul de procedură
penală, Curtea constată că aceasta nu poate fi reținută.
Astfel, prin Decizia nr. 81 din 25 mai 1999, publicată în
Monitorul Oficial al României, Partea I, nr. 325 din 8 iulie
1999, Curtea a statuat că examinarea constituționalității
unui text de lege are în vedere compatibilitatea acestui text
cu dispozițiile constituționale pretins violate, iar nu
compararea prevederilor mai multor legi între ele și
raportarea concluziei ce ar rezulta din această comparație
la dispoziții ori principii ale Constituției, republicată.
De asemenea, nu poate fi reținută nici critica potrivit
căreia dispozițiile criticate înlătură prezumția de nevinovăție.
Curtea constată că, potrivit dispozițiilor art. 65 alin. (3) din
Legea nr. 360/2002, se suspendă din funcție polițistul față
de care s-a pus în mișcare acțiunea penală pentru
săvârșirea cu intenție a unei infracțiuni care îl face
incompatibil cu exercitarea funcției de polițist. Suspendarea
din funcție intervine de la data în care s-a pus în mișcare
acțiunea penală și operează pe durata arestării, în cazul
săvârșirii unei infracțiuni cu un grad de pericol foarte
ridicat, cum ar fi infracțiuni contra păcii și omenirii, contra
statului sau contra autorității, de serviciu sau în legătură cu
serviciul, care împiedică înfăptuirea justiției, de fals ori a
unor fapte de corupție. Între momentul începerii urmăririi
penale și momentul în care s-a pus în mișcare acțiunea
penală, dacă acestea nu coincid, intervine măsura punerii
la dispoziție, iar nu cea a suspendării din funcție.
Măsura suspendării se dispune ca urmare a punerii în
mișcare a acțiunii penale, iar nu ca urmare a înlăturării
prezumției de nevinovăție, care operează până la
rămânerea definitivă a hotărârii judecătorești de
condamnare sau până la scoaterea de sub urmărire
penală, achitarea, încetarea urmăririi penale ori a
procesului penal.
Mai mult, în această fază a procesului penal în care
organul de urmărire penală dispune de suficiente date cu
privire la săvârșirea unei infracțiuni, precum și cu privire la
identitatea făptuitorului, poate dispune și alte măsuri ce au
un caracter preventiv și mult mai severe decât

suspendarea din funcție, cum ar fi, de exemplu, măsurile
de siguranță, reținerea sau arestarea preventivă.
Curtea reține că măsurile de siguranță, reținerea sau
arestarea preventivă, precum și suspendarea din funcție,
deși restrâng exercitarea unor drepturi sau a unor libertăți,
nu pot fi considerate ca fiind contrare prezumției de
nevinovăție. Toate aceste măsuri, deci și suspendarea din
funcție, sunt necesare pentru apărarea ordinii publice și
pentru desfășurarea instrucției penale.
Suspendarea din funcție a polițistului se dispune atunci
când săvârșirea de către acesta a unei infracțiuni
intenționate l-ar face incompatibil cu exercitarea funcției,
aceasta fiind o măsură de protejare a intereselor instituției
în care este încadrat față de pericolul continuării activității
ilicite și al extinderii consecințelor periculoase ale faptei
penale, prin prevenirea săvârșirii de noi fapte similare, și,
pe cale de consecință, pentru păstrarea prestigiului
instituției.
În acest context nu poate fi reținută nici critica potrivit
căreia textul ar încălca dispozițiile constituționale referitoare
la restrângerea exercițiului unor drepturi sau libertăți,
întrucât, așa cum s-a arătat, măsura suspendării din funcție
se impune, printre altele, pentru apărarea ordinii publice și
pentru desfășurarea instrucției penale. Restrângerea unor
drepturi constituționale este admisă, ea răspunzând nevoii
de a asigura securitatea juridică a drepturilor și libertăților
celorlalți, atât în perspectiva intereselor individuale, cât și a
celor naționale sau de grup și a binelui public, fiind și o
modalitate de salvgardare a unor drepturi în situațiile în
care exercițiul lor are un caracter antisocial.
De asemenea, Curtea constată că nu poate fi reținută
nici critica potrivit căreia suspendarea din funcție, prevăzută
de textul de lege criticat, ar aduce atingere dreptului la
muncă garantat de art. 41 din Constituție, republicată.
Suspendarea se dispune numai în ceea ce privește
exercitarea funcției de polițist, cu care polițistul a devenit
incompatibil datorită săvârșirii infracțiunii reținute în sarcina
sa prin actul de punere în mișcare a acțiunii penale. El se
poate încadra în altă muncă fără nici o îngrădire.
De altfel, Legea nr. 360/2002, în alin. (4) al art. 65,
prevede și garanții în apărarea intereselor polițistului
împotriva unor erori judiciare, în sensul că îîn cazul în care
s-a dispus scoaterea de sub urmărire penală ori achitarea,
precum și în cazul încetării urmăririi penale ori a procesului
penal, polițistul va fi repus în toate drepturile anterioare,
inclusiv compensarea celor de care a fost privat pe perioada
punerii la dispoziție, respectiv a suspendării din funcție, potrivit
competențelor stabilite prin ordin al ministrului de interne.“
Pe de altă parte, Curtea observă că dispoziții similare
cu cele criticate de autorul excepției se găsesc și în alte
acte normative, cum ar fi Codul muncii, la art. 52 alin. (1)
lit. c), sau Legea nr. 188/1999 privind Statutul funcționarilor
publici, republicată, la art. 74 alin. (2).

Pentru considerentele expuse, în temeiul art. 146 lit. d) și al art. 147 alin. (4) din Constituție, republicată, al
art. 13 alin. (1) lit. A.c), al art. 23 alin. (1) și al art. 25 alin. (3) din Legea nr. 47/1992, republicată,
CURTEA

În numele legii
D E C I D E:

Respinge excepția de neconstituționalitate a dispozițiilor art. 65 alin. (3) din Legea nr. 360/2002 privind Statutul
polițistului, cu modificările și completările ulterioare, excepție ridicată de Marius Sorin Marin, Emil Ionuț Slavu și Ilie
Cristea în Dosarul nr. 692/2004 al Tribunalului Teleorman — Secția civilă.
Definitivă și obligatorie.
Pronunțată în ședința publică din data de 27 mai 2004.
PREȘEDINTELE CURȚII CONSTITUȚIONALE,

prof. univ. dr. NICOLAE POPA

Magistrat-asistent,
Daniela Ramona Chițulescu

MONITORUL OFICIAL AL ROMÂNIEI, PARTEA I, Nr. 716/9.VIII.2004

5

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL ECONOMIEI ȘI COMERȚULUI

ORDIN
pentru modificarea Prescripției tehnice PT CR 7/1—2003, ediția 1, îCerințe tehnice
privind omologarea procedurilor de sudare folosite pentru executarea lucrărilor la instalațiile
mecanice sub presiune și la instalațiile de ridicat. Partea 1: Oțel“, aprobată
prin Ordinul ministrului economiei și comerțului nr. 370/2003
În aplicarea Hotărârii Guvernului nr. 1.340/2001 privind organizarea și funcționarea Inspecției de Stat pentru
Controlul Cazanelor, Recipientelor sub Presiune și Instalațiilor de Ridicat, publicată în Monitorul Oficial al României,
Partea I, nr. 37 din 21 ianuarie 2002,
în temeiul Hotărârii Guvernului nr. 738/2003 privind organizarea și funcționarea Ministerului Economiei și
Comerțului, publicată în Monitorul Oficial al României, Partea I, nr. 485 din 7 iulie 2003, cu modificările ulterioare,
având în vedere referatul de aprobare prezentat,
ministru de stat, ministrul economiei și comerțului emite următorul ordin:
Art. I. — Prescripția tehnică PT CR 7/1-2003, ediția 1,
îCerințe tehnice privind omologarea procedurilor de sudare
folosite pentru executarea lucrărilor la instalațiile mecanice
sub presiune și la instalațiile de ridicat. Partea 1: Oțel“,
aprobată prin Ordinul ministrului economiei și comerțului
nr. 370/2003, publicat în Monitorul Oficial al României,
Partea I, nr. 105 și 105 bis din 4 februarie 2004, se
modifică după cum urmează:
1. Punctul 2.2 – Standarde – va avea următorul cuprins:
î2.2. Standarde
Standardele sunt menționate în anexa C.
Standardele menționate în prezenta prescripție tehnică
nu sunt obligatorii. În consecință, utilizatorii prezentei
prescripții tehnice pot folosi și alte standarde prin care să
se demonstreze respectarea cerințelor prevăzute de
prezenta prescripție tehnică.“
2. Se efectuează următoarele modificări:
— se elimină punctul 3.16;
— la sfârșitul punctului 5.2 se introduce următoarea
notă:
îNOTĂ: Este respectat sistemul de numerotare a
procedeelor de sudare din SR EN ISO 4063.“;
— la punctul 5.3.1 (ultima frază) se înlocuiește SR EN
10204:1994 cu SR EN 10204+A1;
— la punctul 6.4 (fraza a treia) se înlocuiește EN
970:1999 cu SR EN 970;
— la punctul 6.4 (fraza a patra) se înlocuiește SR EN
ISO 13920:98 cu SR EN ISO 13920;
— la punctul 6.4 (fraza a patra) se înlocuiește SR EN
25817:1993 cu SR EN 25817;
— la punctul 6.6.2 se înlocuiește SR EN 895:1997 cu
SR EN 895 (de trei ori);
— la punctul 6.6.3 se înlocuiește SR EN 910:1997 cu
SR EN 910 (de două ori);
— la punctul 6.6.4 (prima frază) se înlocuiește SR EN
875:1997 cu SR EN 875;
— la punctul 6.6.5, prima frază va avea următorul
cuprins:
îÎncercarea tehnologică de rupere a îmbinărilor sudate în
colț se execută pe epruvete prelevate conform unei
specificații tehnice.“;
— la punctul 6.6.6 (prima frază) se înlocuiește
STAS 5540/6-77 cu STAS 5540/6;
— la punctul 6.6.7 (prima frază) se înlocuiește SR EN
1321:2000 cu SR EN 1321;

— la punctul 6.6.8 (prima frază) se înlocuiește SR EN
1043/1:1997 cu SR EN 1043-1;
— la punctul 6.6.8 (prima frază) se elimină îsau STAS
5976/1-82“;
— la punctul 7.4.4 (ultima frază) se înlocuiește STAS
6606/1-86 cu SR EN 444;
— la punctul 7.4.5 (fraza a doua) se înlocuiește SR EN
1321:2000 cu SR EN 1321;
— la punctul 7.4.5 (penultima frază) se înlocuiește SR
EN 1321:2000 cu SR EN 1321;
— la punctul 7.4.6 (prima frază) se înlocuiește SR EN
1043/1:1997 cu SR EN 1043-1;
— la punctul 7.4.7 (fraza a doua) se înlocuiește STAS
1510-87 cu STAS 1510;
— la punctul 7.4.7 (fraza a doua) se înlocuiește STAS
11400/3-89 cu SR EN ISO 15614-8;
— la punctul 8.4.2.8 (fraza a patra) se înlocuiește SR
EN 1043-1:1997 cu SR EN 1043-1;
— la punctul 8.5.2.2 (ultima frază) se înlocuiește SR EN
10233:1997 cu SR EN 10233;
— la punctul 8.5.2.5 (prima frază) se înlocuiește SR EN
10236:1996 cu SR EN 10236.
3. Anexa C va avea următorul cuprins:
îANEXA C
STANDARDE

SR EN 288-3+A1:1999

SR EN 444:1996

SR EN 719:1995
SR EN 875:1997

Specificația și calificarea
procedurilor de sudare pentru
materiale metalice. Partea a
3-a: Verificarea procedurii de
sudare cu arc electric a
oțelurilor
Examinări
nedistructive.
Principii generale pentru
examinarea radiografică cu
radiații X și gama a materialelor metalice
Coordonarea sudării. Sarcini
și responsabilități
Încercări distructive ale îmbinărilor sudate din materiale
metalice. Încercarea la încovoiere prin șoc. Poziția epruvetei, orientarea crestăturii și
examinare

6

MONITORUL OFICIAL AL ROMÂNIEI, PARTEA I, Nr. 716/9.VIII.2004

SR EN 895:1997

SR EN 910:1997

SR EN 970:1999

SR EN 1043-1:1997

SR EN 1321:2000

SR EN 10204+A1:2000
SR EN 10233:1997
SR EN 10236:1996

Încercări distructive ale îmbinărilor sudate din materiale
metalice. Încercarea la tracțiune transversală
Încercări distructive ale îmbinărilor sudate din materiale
metalice. Încercări la îndoire
Examinări nedistructive ale
îmbinărilor sudate. Examinarea vizuală
Încercări distructive ale
îmbinărilor sudate din materiale metalice. Încercarea de
duritate. Partea 1: Încercarea
de duritate a îmbinărilor
sudate cu arc electric
Încercări distructive ale
îmbinărilor sudate din materiale metalice. Examinarea
macroscopică și microscopică a îmbinărilor sudate
Produse metalice. Tipuri de
documente și inspecție
Materiale metalice. Țevi.
Încercarea la aplatizare
Materiale metalice. Țevi.
Încercarea de lărgire a
inelului

SR EN 25817:1993

Îmbinări sudate cu arc
electric din oțel. Ghid pentru
nivelurile de acceptare a
defectelor

SR EN ISO 4063:2000

Sudare și procedee conexe.
Nomenclatorul procedeelor și
numerele de referință

SR EN ISO 13920:1998

Sudare. Toleranțe generale
pentru construcții sudate.
Dimensiuni pentru lungimi și
unghiuri. Forme și poziții

SR EN ISO 15614-8:2003

Specificația și calificarea
procedurilor de sudare pentru
materiale metalice. Verificarea procedurii de sudare.
Partea 8: Sudarea îmbinărilor țeavă-placă tubulară

STAS 1510-87

Mașini de încercări mecanice
statice. Condiții tehnice pentru
verificare

STAS 5540/6-77

Încercări ale îmbinărilor
sudate cap la cap. Încercarea la aplatizare.“

Art. II. — Prezentul ordin va fi publicat în Monitorul
Oficial al României, Partea I.

p. Ministrul de stat, ministrul economiei și comerțului,
Andrei Grigorescu,
secretar de stat
București, 21 iulie 2004.
Nr. 476.

MINISTERUL FINANȚELOR PUBLICE

ORDIN
pentru aprobarea Deciziei Comisiei fiscale centrale nr. 4/2004
privind aplicarea unitară a unor prevederi referitoare la impozitul pe profit și accize
În temeiul art. 10 alin. (6) din Hotărârea Guvernului nr. 1.574/2003 privind organizarea și funcționarea Ministerului
Finanțelor Publice și a Agenției Naționale de Administrare Fiscală, cu modificările ulterioare,
în baza prevederilor art. 6 din Legea nr. 571/2003 privind Codul fiscal, publicată în Monitorul Oficial al României,
Partea I, nr. 927 din 23 decembrie 2003,
ministrul finanțelor publice emite următorul ordin:
Art. 1. — Se aprobă Decizia Comisiei fiscale centrale
nr. 4/2004 privind aplicarea unitară a unor prevederi
referitoare la impozitul pe profit și accize, prevăzută în

anexa care face parte integrantă din prezentul ordin.
Art. 2. — Prezentul ordin se publică în Monitorul Oficial
al României, Partea I.

Ministrul finanțelor publice,
Mihai Nicolae Tănăsescu

București, 2 august 2004.
Nr. 1.163.

MONITORUL OFICIAL AL ROMÂNIEI, PARTEA I, Nr. 716/9.VIII.2004

7
ANEXĂ

COMISIA FISCALĂ CENTRALĂ

DECIZIE
privind aplicarea unitară a unor prevederi referitoare la impozitul pe profit și accize
1. Regimul fiscal al cheltuielilor necesare dezvoltării și
modernizării producției de gaze naturale
Soluție:
îÎn aplicarea prevederilor art. 11 din Legea nr. 414/2002
privind impozitul pe profit, respectiv ale art. 24 din Legea
nr. 571/2003 privind Codul fiscal, cota de 35% din prețul
tonei de țiței extras și al gazelor naturale livrate, calculată
și colectată în conformitate cu prevederile Hotărârii
Guvernului nr. 168/1998 privind stabilirea cotelor de
cheltuieli necesare dezvoltării și modernizării producției de
țiței și gaze naturale, rafinării, transportului și distribuției
petroliere, cu modificările ulterioare, se reflectă în conturi
de rezerve, analitic distinct pe seama cheltuielilor curente.
Aceste surse sunt destinate pentru acoperirea nevoilor de
investiții din sectoarele de rafinare, transport și distribuție
petrolieră, pentru lucrări de cercetare geologică destinată
descoperirii de noi rezerve, în vederea dezvoltării
producției, pentru retehnologizarea și modernizarea
echipamentelor din dotare.
Sumele înregistrate în conturi de rezerve, analitic distinct,
au natura subvențiilor pentru investiții, atât din punct de
vedere contabil, cât și fiscal. Pe măsura amortizării

activelor finanțate din această sursă sau a scăderii lor din
evidență, rezervele respective se trec la venituri,
corespunzător sumelor înregistrate pe seama cheltuielilor.“
2. Aplicarea prevederilor art. 26 alin. (5) din Ordonanța
de urgență a Guvernului nr. 158/2001 privind regimul
accizelor, aprobată cu modificări prin Legea nr. 523/2002,
cu modificările și completările ulterioare, referitoare la
accizarea uleiurilor minerale și a altor produse utilizate sau
puse în vânzare drept carburant ori component pentru a
crește volumul final al carburantului.
Soluție:
îÎn condițiile aplicării Ordonanței de urgență a
Guvernului nr. 158/2001 privind regimul accizelor, aprobată
cu modificări prin Legea nr. 523/2002, cu modificările și
completările ulterioare, importurile de aditivi cu codurile
NC 2909.19.00 și NC 3811.90.00, efectuate de către
agenții economici producători de carburanți — benzine și
motorine, nu intrau sub incidența accizelor. Obligația de
plată a accizelor pentru aceste produse intervenea la
momentul livrării carburanților care aveau în componența lor
acești aditivi.“

București, 5 iulie 2004.
Nr. 4.

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

CIRCULARĂ
privind nivelul ratei dobânzii de referință
a Băncii Naționale a României valabil în luna august 2004
Având în vedere prevederile Legii nr. 312/2004 privind Statutul Băncii
Naționale a României și ținând seama de evoluțiile macroeconomice și
monetare recente, Banca Națională a României hotărăște:
Pentru luna august 2004 nivelul ratei dobânzii de referință a Băncii
Naționale a României este de 20,29 la sută pe an.

GUVERNATORUL BĂNCII NAȚIONALE A ROMÂNIEI,

MUGUR ISĂRESCU

București, 2 august 2004.
Nr. 18.

8

MONITORUL OFICIAL AL ROMÂNIEI, PARTEA I, Nr. 716/9.VIII.2004

BANCA NAȚIONALĂ A ROMÂNIEI

HOTĂRÂRE
privind prelungirea activității de administrare specială
la Cooperativa de credit îStogul“ — Poienile de sub Munte
Având în vedere constatările înscrise în Raportul de administrare specială nr. 118 din 16 iunie 2004 cu privire la
starea financiară a Cooperativei de credit îStogul“ — Poienile de sub Munte și la posibilitatea de redresare a situației
acesteia din punct de vedere al siguranței financiare, întocmit de administratorul special numit de CREDITCOOP Casa
Centrală în urma activității de administrare specială desfășurată la Cooperativa de credit îStogul“ — Poienile de sub
Munte în perioada 3 mai — 16 iunie 2004, din care a rezultat menținerea situației economico-financiare nefavorabile a
cooperativei de credit,
în temeiul prevederilor art. 201 alin. 2 din Ordonanța de urgență a Guvernului nr. 97/2000 privind organizațiile
cooperatiste de credit, aprobată și modificată prin Legea nr. 200/2002, cu modificările și completările ulterioare,
Banca Națională a României

h o t ă r ă ș t e:

Art. 1. — Prelungirea activității de administrare specială
pe o perioadă limitată de 45 de zile la Cooperativa de
credit îStogul“ — Poienile de sub Munte, cu sediul în
localitatea Poienile de sub Munte nr. 8, județul Maramureș,
cod unic de înregistrare 6315156, număr de ordine în
registrul comerțului J24/709/1994.
Art. 2. — Prezenta hotărâre va fi transmisă Cooperativei
de credit îStogul“ — Poienile de sub Munte și

CREDITCOOP Casa Centrală și va intra în vigoare la data
publicării ei în Monitorul Oficial al României, Partea I.
Art. 3. — Prezenta hotărâre poate fi contestată la
Consiliul de administrație al Băncii Naționale a României,
în termen de 15 zile de la data comunicării, în conformitate
cu prevederile art. 202 alin. 1 din Ordonanța de urgență a
Guvernului nr. 97/2000 privind organizațiile cooperatiste de
credit, aprobată și modificată prin Legea nr. 200/2002, cu
modificările și completările ulterioare.

GUVERNATORUL BĂNCII NAȚIONALE A ROMÂNIEI,

MUGUR ISĂRESCU
București, 29 iulie 2004.
Nr. 452.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 716/9.VIII.2004 conține 8 pagini.

Prețul de vânzare 8.500 lei

ISSN 1453—4495

