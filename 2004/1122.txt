PARTEA

Anul 172 (XVI) — Nr. 1.122

I

Luni, 29 noiembrie 2004

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
LEGI ȘI DECRETE

509.

954.

— Lege privind modificarea și completarea Legii
nr. 73/1993 pentru înființarea, organizarea și
funcționarea Consiliului Legislativ ...........................

1–3

— Decret pentru promulgarea Legii privind
modificarea și completarea Legii nr. 73/1993
pentru înființarea, organizarea și funcționarea
Consiliului Legislativ ................................................

4

REPUBLICĂRI
Legea nr. 73/1993 pentru înființarea, organizarea și
funcționarea Consiliului Legislativ ...........................

LEGI

ȘI

4–7

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind modificarea și completarea Legii nr. 73/1993 pentru înființarea,
organizarea și funcționarea Consiliului Legislativ
Parlamentul României adoptă prezenta lege.
Art. I. — Legea nr. 73/1993 pentru înființarea,
organizarea și funcționarea Consiliului Legislativ, publicată
în Monitorul Oficial al României, Partea I, nr. 260 din
5 noiembrie 1993, se modifică și se completează după
cum urmează:

1. La articolul 2 alineatul (1), litera f) va avea următorul
cuprins:
îf) ține evidența oficială a legislației României și
furnizează informația necesară pentru desfășurarea
procesului legislativ; organizează informatizarea sistemului

2

MONITORUL OFICIAL AL ROMÂNIEI, PARTEA I, Nr. 1.122/29.XI.2004

de evidență a acesteia și realizează produse informatice
pentru evidența legislației asistată de calculator;“
2. La articolul 2 alineatul (1), după litera f) se introduce
o literă nouă, litera f1), cu următorul cuprins:
îf 1 ) urmărește, în vederea funcționării sistemului
legislativ în mod unitar și coordonat, emiterea de către
autoritățile publice competente a actelor normative în
executare, dispuse prin legi, ordonanțe și hotărâri ale
Guvernului, și semnalează organelor în drept întârzierile în
emiterea acestora;“
3. La articolul 2 alineatul (1), literele g) și h) vor avea
următorul cuprins:
îg) elaborează Repertoriul legislației României —
evidența oficială — și furnizează varianta on-line a
acestuia; întocmește versiunile oficiale ale unor culegeri de
acte normative;
h) păstrează originalele legilor și ale decretelor de
promulgare a acestora. În acest scop, instituțiile publice
care le dețin în prezent le vor preda Consiliului Legislativ;“
4. La articolul 2 alineatul (1), după litera h) se introduce
o literă nouă, litera i), cu următorul cuprins:
îi) creează și actualizează, în sistem informatizat, baza
de date necesară activității de studii și documentare
legislativă.“
5. La articolul 3 alineatul (3), literele a) și b) vor avea
următorul cuprins:
îa) concordanța reglementării propuse cu Constituția, cu
legile-cadru în domeniu, cu reglementările Uniunii Europene
și cu actele internaționale la care România este parte, iar
în cazul proiectelor de lege și al propunerilor legislative,
natura legii și care este prima Cameră ce urmează a fi
sesizată;
b) asigurarea corectitudinii și clarității exprimării juridice,
înlăturarea contradicțiilor sau necorelărilor din cuprinsul
proiectului de act normativ, asigurarea caracterului complet
al prevederilor sale, respectarea normelor de tehnică
legislativă, precum și a limbajului normativ;“
6. La articolul 3, alineatul (4) se abrogă.
7. După articolul 4 se introduce un articol nou,
articolul 41, cu următorul cuprins:
îArt. 4 1 . — (1) Consiliul Legislativ stabilește forma
republicabilă a Constituției, modificată și completată, după
aprobarea prin referendum a legii de revizuire a acesteia.
(2) Consiliul Legislativ examinează și avizează, în
condițiile legii, forma republicabilă a legilor, ordonanțelor și
hotărârilor Guvernului, care au suferit intervenții legislative
și pentru care s-a dispus republicarea.
(3) Consiliul Legislativ avizează, în condițiile legii,
rectificările ce se propun a fi aduse unor acte normative
după publicarea acestora, în cazul descoperirii de erori
materiale. Publicarea rectificărilor de acte normative în
Monitorul Oficial al României, Partea I, se face numai cu
avizul Consiliului Legislativ.

(4) Avizul Consiliului Legislativ prevăzut la alin. (2)
și (3) se transmite la cererea secretarului general al
Camerei Deputaților.
(5) Consiliul Legislativ urmărește și semnalează
Parlamentului sau, după caz, Guvernului, întârzierile în
republicarea actelor normative pentru care s-a dispus o
asemenea măsură.“
8. După articolul 5 se introduce un articol nou,
articolul 51, cu următorul cuprins:
îArt. 5 1 . — Consiliul Legislativ stabilește relații cu
instituțiile similare din alte țări, precum și cu alte instituții
cu profil juridic, din țară și din străinătate.“
9. La articolul 6, alineatele (3) și (4) vor avea următorul
cuprins:
î(3) În structura organizatorică a Consiliului Legislativ se
cuprind, de asemenea, Departamentul pentru armonizarea
legislației
cu
reglementările
Uniunii
Europene,
Departamentul de informatică legislativă și Secretariatul
Consiliului Legislativ.
(4) Structura organizatorică a Consiliului Legislativ,
nomenclatorul de funcții și numărul de posturi de
conducere și de execuție, precum și domeniile de activitate
și atribuțiile secțiilor, sectoarelor, departamentelor,
secretariatului, precum și ale celorlalte compartimente din
cadrul aparatului Consiliului Legislativ se stabilesc prin
Regulamentul de organizare și funcționare a Consiliului
Legislativ, aprobat în ședința comună a birourilor
permanente ale celor două Camere ale Parlamentului, cu
avizul comisiilor juridice reunite.“
10. La articolul 8 alineatul (1), litera c) va avea
următorul cuprins:
îc) angajează și, după caz, numește, potrivit legii,
personalul din aparatul Consiliului Legislativ;“
11. La articolul 8, alineatul (2) va avea următorul
cuprins:
î(2) Președintele Consiliului Legislativ este ordonator
principal de credite.“
12. Articolul 9 va avea următorul cuprins:
îArt. 9. — (1) Fiecare sector din cadrul unei secții este
condus de unul dintre consilieri.
(2) Președintele de secție este ajutat de unul dintre
consilierii prevăzuți la alin. (1) care este locțiitorul de drept
al acestuia.
(3) Secretariatul Consiliului Legislativ este condus de un
secretar general, numit de președintele Consiliului.
Secretarul general își desfășoară activitatea în subordinea
directă a președintelui Consiliului Legislativ și asigură
pregătirea, organizarea și coordonarea activităților din
cadrul secretariatului.
(4) Secretarul general, șefii de departamente, consilierii
și celelalte persoane care dețin calitatea de funcționar
public își exercită atribuțiile de la data depunerii
jurământului prevăzut de lege. Secretarul general și șefii de
departamente depun jurământul în fața președintelui

MONITORUL OFICIAL AL ROMÂNIEI, PARTEA I, Nr. 1.122/29.XI.2004
Consiliului Legislativ, cu participarea președinților de secții.
Consilierii și ceilalți funcționari publici depun jurământul în
fața președintelui Consiliului Legislativ, cu participarea
președinților de secții sau, după caz, a secretarului general
ori a șefului de departament.“
13. La articolul 11, alineatul (2) va avea următorul
cuprins:
î(2) Proiectele de acte normative supuse avizării vor fi
însoțite de instrumentele de prezentare și motivare, precum
și de alte documente care au stat la baza elaborării lor.“
14. La articolul 15, după alineatul (1) se introduce un
alineat nou, alineatul (11), cu următorul cuprins:
î(11) Președintele Consiliului Legislativ poate supune
spre dezbatere, secțiilor reunite, unele proiecte de acte
normative complexe ori care ridică probleme deosebite,
precum și aspecte de importanță majoră pentru activitatea
Consiliului Legislativ.“
15. La articolul 16, alineatul (1) va avea următorul
cuprins:
îArt. 16. — (1) Pot fi numite în funcțiile de președinte
al Consiliului Legislativ, președinte de secție, șef de
departament și consilier persoane care au cetățenia
română și domiciliul în țară, pregătire juridică superioară,
precum și o bună reputație profesională și morală. Pentru
funcțiile de președinte al Consiliului Legislativ și președinte
de secție este necesară o vechime în activitatea juridică de
cel puțin 15 ani, iar pentru funcțiile de șef sector și șef
departament, de cel puțin 8 ani. Pentru funcțiile de
secretar general, de șef al Departamentului de informatică
legislativă, de director al Direcției de studii și documentare
și de șef al Sectorului financiar-contabil este necesară o
vechime de cel puțin 8 ani în specialitatea funcției. Pentru
funcția de consilier este necesară o vechime în specialitate
juridică de 7 ani. Funcțiile de șef sector și șef de
departament sunt funcții publice specifice.“
16. După articolul 16 se introduce un articol nou,
articolul 161, cu următorul cuprins:
îArt. 16 1 . — Au calitatea de membri ai Consiliului
Legislativ președintele Consiliului Legislativ, președinții de
secții, șefii de departamente și consilierii.“
17. După articolul 18 se introduce un articol nou,
articolul 181, cu următorul cuprins:
îArt. 181. — Prevederile art. 17 alin. (1) referitoare la
incompatibilități se aplică și funcțiilor de secretar general al
Consiliului Legislativ și de șef de departament.“

3

18. Articolul 20 va avea următorul cuprins:
îArt. 20. — Salarizarea și celelalte drepturi de natură
salarială ale personalului Consiliului Legislativ sunt
corespunzătoare celor stabilite pentru personalul cu funcții
similare din aparatul celor două Camere ale Parlamentului,
cu excepția funcției de secretar general, care este
asimilată, din punct de vedere al salarizării, funcției de șef
de departament.“
19. După articolul 20 se introduce un articol nou,
articolul 201, cu următorul cuprins:
îArt. 201. — Statutul funcționarilor publici din structurile
de specialitate ale Consiliului Legislativ se aprobă prin lege
specială.“
20. Articolul 21 va avea următorul cuprins:
îArt. 21. — Pentru elaborarea unor studii și lucrări de
complexitate deosebită, care implică o înaltă specializare,
președintele Consiliului Legislativ poate aproba consultarea
unor colaboratori externi, specialiști de prestigiu, cadre
didactice universitare, cercetători științifici sau practicieni ai
dreptului, cu experiență, care vor beneficia de drepturile
cuvenite potrivit legii.“
21. La articolul 22, alineatul (3) se abrogă.
22. Articolul 23 se abrogă.
Art. II. — (1) Consiliul Legislativ va prelua de la
Camera Deputaților, în termen de 15 zile de la intrarea în
vigoare a prezentei legi, personalul cu posturile aferente
activității financiar-contabile proprii, cu menținerea drepturilor
salariale actuale.
(2) Se autorizează ordonatorii principali de credite să
introducă modificările ce decurg din aplicarea prevederilor
alin. (1) în numărul maxim de posturi, în structura
acestora, precum și în structura cheltuielilor de personal,
cu avizul Ministerului Finanțelor Publice.
Art. III. — Consiliul Legislativ face, în termen de 30 de
zile, propuneri corespunzătoare de modificare și completare
a Regulamentului de organizare și funcționare a Consiliului
Legislativ, pe care le va supune spre aprobare birourilor
permanente ale Camerei Deputaților și Senatului. Până la
aprobarea modificării regulamentului, se menține actuala
structură organizatorică a Consiliului Legislativ, aprobată
prin Hotărârea birourilor permanente ale Camerei
Deputaților și Senatului nr. 1/1996.
Art. IV. — Legea nr. 73/1993 pentru înființarea,
organizarea și funcționarea Consiliului Legislativ, cu
modificările și completările aduse prin prezenta lege, va fi
republicată în Monitorul Oficial al României, Partea I,
dându-se textelor o nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 17 noiembrie 2004.
Nr. 509.

4

MONITORUL OFICIAL AL ROMÂNIEI, PARTEA I, Nr. 1.122/29.XI.2004
PREȘEDINTELE ROMÂNIEI

DECRET
pentru promulgarea Legii privind modificarea și completarea
Legii nr. 73/1993 pentru înființarea, organizarea
și funcționarea Consiliului Legislativ
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea privind modificarea și completarea
Legii nr. 73/1993 pentru înființarea, organizarea și funcționarea Consiliului
Legislativ și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

ION ILIESCU
București, 17 noiembrie 2004.
Nr. 954.

REPUBLICĂRI
L E G E A Nr. 73/1993*)
pentru înființarea, organizarea și funcționarea Consiliului Legislativ
CAPITOLUL I
Înființarea și atribuțiile Consiliului Legislativ
Art. 1. — (1) La data intrării în vigoare a prezentei legi
se înființează Consiliul Legislativ, organ consultativ de
specialitate al Parlamentului, care avizează proiectele de
acte normative în vederea sistematizării, unificării și
coordonării întregii legislații și ține evidența oficială a
legislației României.
(2) Consiliul Legislativ are sediul la Camera Deputaților.
Art. 2. — (1) Consiliul Legislativ are următoarele
atribuții:
a) analizează și avizează proiectele de legi, propunerile
legislative și proiectele de ordonanțe și de hotărâri cu
caracter normativ ale Guvernului, în vederea supunerii lor
spre legiferare sau adoptare, după caz;
b) analizează și avizează, la cererea președintelui
comisiei parlamentare sesizate în fond, amendamentele
supuse dezbaterii comisiei și proiectele de legi sau
propunerile legislative primite de comisie după adoptarea
lor de către una dintre Camerele Parlamentului;
c) realizează nemijlocit sau coordonează, din dispoziția
Camerei Deputaților sau a Senatului, elaborarea unor

proiecte de coduri sau de alte legi de complexitate
deosebită;
d) elaborează, din dispoziția Camerei Deputaților sau a
Senatului ori din proprie inițiativă, studii pentru
sistematizarea, unificarea și coordonarea legislației și face,
pe această bază, propuneri Parlamentului și, după caz,
Guvernului;
e) examinează conformitatea legislației cu prevederile și
principiile Constituției și sesizează birourile permanente ale
Camerelor Parlamentului și, după caz, Guvernul asupra
cazurilor de neconstituționalitate constatate; prezintă, în cel
mult 12 luni de la înființare, propuneri pentru punerea de
acord a legislației anterioare Constituției cu prevederile și
principiile acesteia;
f) ține evidența oficială a legislației României și
furnizează informația necesară pentru desfășurarea
procesului legislativ; organizează informatizarea sistemului
de evidență a acesteia și realizează produse informatice
pentru evidența legislației asistată de calculator;
g) urmărește, în vederea funcționării sistemului legislativ
în mod unitar și coordonat, emiterea de către autoritățile
publice competente a actelor normative în executare,
dispuse prin legi, ordonanțe și hotărâri ale Guvernului, și

*) Republicată în temeiul art. IV din Legea nr. 509/2004 privind modificarea și completarea Legii nr. 73/1993 pentru înființarea, organizarea și
funcționarea Consiliului Legislativ, publicată în acest număr al Monitorului Oficial al României, Partea I, la pag. .1—3, dându-se textelor o nouă
numerotare.
Legea nr. 73/1993 a fost publicată în Monitorul Oficial al României, Partea I, nr. 260 din 5 noiembrie 1993.

MONITORUL OFICIAL AL ROMÂNIEI, PARTEA I, Nr. 1.122/29.XI.2004
semnalează organelor în drept întârzierile în emiterea
acestora;
h) elaborează Repertoriul legislației României —
evidența oficială — și furnizează varianta on-line a
acestuia; întocmește versiunile oficiale ale unor culegeri de
acte normative;
i) păstrează originalele legilor și ale decretelor de
promulgare a acestora. În acest scop, instituțiile publice
care le dețin în prezent le vor preda Consiliului Legislativ;
j) creează și actualizează, în sistem informatizat, baza
de date necesară activității de studii și documentare
legislativă.
(2) Consiliul Legislativ prezintă anual Parlamentului
raportul asupra activității sale.
Art. 3. — (1) Proiectele de legi și propunerile legislative
se supun dezbaterii Parlamentului cu avizul Consiliului
Legislativ.
(2) Avizul va fi dat înăuntrul termenului stabilit de Biroul
permanent sau de comisia permanentă a Camerei
Parlamentului care l-a solicitat. Dacă avizul nu este dat în
termenul stabilit, aceasta nu împiedică desfășurarea
procedurii legislative.
(3) Avizul este consultativ și are ca obiect:
a) concordanța reglementării propuse cu Constituția, cu
legile-cadru în domeniu, cu reglementările Uniunii Europene
și cu actele internaționale la care România este parte, iar
în cazul proiectelor de lege și a propunerilor legislative,
natura legii și care este prima Cameră ce urmează a fi
sesizată;
b) asigurarea corectitudinii și clarității exprimării juridice,
înlăturarea contradicțiilor sau necorelărilor din cuprinsul
proiectului de act normativ, asigurarea caracterului complet
al prevederilor sale, respectarea normelor de tehnică
legislativă, precum și a limbajului normativ;
c) prezentarea implicațiilor noii reglementări asupra
legislației în vigoare, prin identificarea dispozițiilor legale
care, având același obiect de reglementare, urmează să fie
abrogate, modificate sau unificate, precum și prin evitarea
reglementării unor aspecte identice în acte normative
diferite.
Art. 4. — (1) Proiectele de ordonanțe și de hotărâri cu
caracter normativ se supun spre adoptare Guvernului
numai cu avizul Consiliului Legislativ cu privire la
legalitatea măsurilor preconizate și la modul în care sunt
realizate cerințele prevăzute la art. 3 alin. (3), care se
aplică în mod corespunzător.
(2) Avizul este consultativ.
(3) Avizul va fi dat înăuntrul termenului solicitat de
Guvern, care nu poate fi mai mic de 10 zile în cazul
proiectelor cu procedură obișnuită și de 2 zile în cazul
celor cu procedură de urgență. Pentru ordonanțele
prevăzute de art. 115 alin. (4) din Constituție, republicată,
termenul este de 24 de ore.
Art. 5. — (1) Consiliul Legislativ stabilește forma
republicabilă a Constituției, modificată și completată, după
aprobarea prin referendum a legii de revizuire a acesteia.
(2) Consiliul Legislativ examinează și avizează, în
condițiile legii, forma republicabilă a legilor, ordonanțelor și

5

hotărârilor Guvernului, care au suferit intervenții legislative
și pentru care s-a dispus republicarea.
(3) Consiliul Legislativ avizează, în condițiile legii,
rectificările ce se propun a fi aduse unor acte normative
după publicarea acestora, în cazul descoperirii de erori
materiale. Publicarea rectificărilor de acte normative în
Monitorul Oficial al României, Partea I, se face numai cu
avizul Consiliului Legislativ.
(4) Avizul Consiliului Legislativ prevăzut la alin. (2)
și (3) se transmite la cererea secretarului general al
Camerei Deputaților.
(5) Consiliul Legislativ urmărește și semnalează
Parlamentului sau, după caz, Guvernului, întârzierile în
republicarea actelor normative pentru care s-a dispus o
asemenea măsură.
Art. 6. — (1) În îndeplinirea atribuțiilor sale, Consiliul
Legislativ colaborează cu autoritățile administrației publice și
cu instituțiile publice de specialitate, în funcție de natura
lucrărilor.
(2) Autoritățile administrației publice și instituțiile publice
de specialitate sunt obligate să asigure, în termenele și în
condițiile stabilite de Consiliul Legislativ, informațiile și
documentațiile solicitate de acesta și să-i acorde sprijinul
necesar îndeplinirii atribuțiilor sale.
Art. 7. — Consiliul Legislativ stabilește relații cu
instituțiile similare din alte țări, precum și cu alte instituții
cu profil juridic, din țară și din străinătate.
CAPITOLUL II
Organizarea Consiliului Legislativ
Art. 8. — (1) Consiliul Legislativ este alcătuit din Secția
de drept public, Secția de drept privat și Secția de
evidență oficială a legislației și documentare.
(2) Fiecare secție are în componența sa un număr de
sectoare.
(3) În structura organizatorică a Consiliului Legislativ se
cuprind, de asemenea, Departamentul pentru armonizarea
legislației
cu
reglementările
Uniunii
Europene,
Departamentul de informatică legislativă și Secretariatul
Consiliului Legislativ.
(4) Structura organizatorică a Consiliului Legislativ,
nomenclatorul de funcții și numărul de posturi de
conducere și de execuție, precum și domeniile de activitate
și atribuțiile secțiilor, sectoarelor, departamentelor,
secretariatului, precum și ale celorlalte compartimente din
cadrul aparatului Consiliului Legislativ se stabilesc prin
regulamentul de organizare și funcționare a Consiliului
Legislativ, aprobat în ședința comună a birourilor
permanente ale celor două Camere ale Parlamentului, cu
avizul comisiilor juridice reunite.
Art. 9. — (1) Consiliul Legislativ este condus de
președintele Consiliului, iar fiecare secție, de un președinte
de secție.
(2) Președintele Consiliului Legislativ și președinții de
secții se numesc prin votul majorității deputaților și
senatorilor, reuniți în ședința comună a celor două Camere
ale Parlamentului, pe baza a câte trei propuneri ale
birourilor permanente pentru fiecare funcție, cu avizul

6

MONITORUL OFICIAL AL ROMÂNIEI, PARTEA I, Nr. 1.122/29.XI.2004

comisiilor juridice reunite. Aceștia își exercită atribuțiile de
la data depunerii, în mod individual, a jurământului
prevăzut la alin. (3) în fața președinților celor două
Camere.
(3) Jurământul va avea următorul conținut:
îJur să respect Constituția și legile țării, să apăr
interesele României, drepturile și libertățile fundamentale
ale cetățenilor și să-mi îndeplinesc cu onoare și conștiință
profesională atribuțiile ce-mi revin. Așa să-mi ajute
Dumnezeu!“
(4) Funcția de președinte al Consiliului Legislativ este
asimilată celei de ministru, iar funcția de președinte de
secție, celei de secretar de stat.
Art. 10. — (1) Președintele Consiliului Legislativ
îndeplinește următoarele atribuții:
a) reprezintă Consiliul în fața Camerei Deputaților, a
Senatului și a celorlalte autorități publice, precum și în
relațiile cu persoanele fizice sau juridice;
b) semnează actele Consiliului, care se pot emite numai
cu acordul său;
c) angajează și, după caz, numește, potrivit legii,
pesonalul din aparatul Consiliului Legislativ;
d) exercită orice alte atribuții care îi revin potrivit legii.
(2) Președintele Consiliului Legislativ este ordonator
principal de credite.
(3) Atribuțiile președinților de secții se stabilesc prin
regulamentul de organizare și funcționare a Consiliului
Legislativ.
(4) Unul dintre președinții de secții, desemnat de
președintele Consiliului, este locțiitorul de drept al acestuia.
Art. 11. — (1) Fiecare sector din cadrul unei secții este
condus de unul dintre consilieri.
(2) Președintele de secție este ajutat de unul dintre
consilierii prevăzuți la alin. (1), care este locțiitorul de drept
al acestuia.
(3) Secretariatul Consiliului Legislativ este condus de un
secretar general, numit de președintele Consiliului.
Secretarul general își desfășoară activitatea în subordinea
directă a președintelui Consiliului Legislativ și asigură
pregătirea, organizarea și coordonarea activităților din
cadrul secretariatului.
(4) Secretarul general, șefii de departamente, consilierii
și celelalte persoane care dețin calitatea de funcționar
public își exercită atribuțiile de la data depunerii
jurământului prevăzut de lege. Secretarul general și șefii de
departamente depun jurământul în fața președintelui
Consiliului Legislativ, cu participarea președinților de secții.
Consilierii și ceilalți funcționari publici depun jurământul în
fața președintelui Consiliului Legislativ, cu participarea
președinților de secții sau, după caz, a secretarului general
ori a șefului de departament.
Art. 12. — Regulamentul de organizare și funcționare a
Consiliului Legislativ și nomenclatorul de funcții se aprobă
în ședința comună a birourilor permanente ale celor două
Camere ale Parlamentului, cu avizul comisiilor juridice
reunite.

CAPITOLUL III
Funcționarea Consiliului Legislativ
Art. 13. — (1) Propunerile legislative făcute de deputați
sau de senatori se înaintează Consiliului Legislativ, spre
avizare, de către secretarul general al Camerei în care au
fost depuse, în ziua înregistrării, iar proiectele de lege
inițiate de Guvern sau proiectele de ordonanțe ori de
hotărâri cu caracter normativ ale Guvernului, de secretarul
general al acestuia.
(2) Proiectele de acte normative supuse avizării vor fi
însoțite de instrumentele de prezentare și motivare, precum
și de alte documente care au stat la baza elaborării lor.
(3) Senatorii și deputații, autori de propuneri legislative,
miniștrii, secretarii de stat și subsecretarii de stat pot lua
parte, din proprie inițiativă sau la invitația președintelui
Consiliului Legislativ, la examinarea, în secțiile acestuia, a
proiectelor de acte normative supuse avizării. Aceștia pot fi
invitați de președintele Consiliului Legislativ la examinarea,
pentru avizare, a proiectelor de acte din domeniul lor de
activitate, indiferent de inițiator.
Art. 14. — Proiectele ce fac obiectul inițiativei legislative
a cetățenilor se înaintează spre avizare Consiliului
Legislativ în condițiile prevăzute de lege pentru exercitarea
acestei inițiative.
Art. 15. — (1) Avizul Consiliului Legislativ se transmite
în scris, sub semnătura președintelui.
(2) Avizele favorabile neînsoțite de obiecții sau
propuneri nu vor fi motivate. În celelalte cazuri, avizul va
cuprinde motivarea completă a fiecărei obiecții sau
propuneri și va fi însoțit, după caz, de studiile,
documentele și informațiile pe care se sprijină, inclusiv de
cele cu caracter istoric sau de drept comparat.
(3) Avizul nu poate cuprinde considerații cu caracter
politic.
(4) Inițiatorii sau autoritatea care a solicitat avizul pot
cere Consiliului Legislativ lămuriri suplimentare sau îl pot
invita pe președintele acestuia ori pe reprezentantul său la
dezbaterea propunerilor legislative sau a proiectelor avizate.
Art. 16. — (1) Proiectele de coduri și de alte legi
complexe, elaborate nemijlocit de Consiliul Legislativ sau
sub îndrumarea acestuia, vor fi însoțite de un raport
detaliat, cuprinzând principalele soluții adoptate, rezultatele
studiilor de fundamentare întreprinse, referiri la
jurisprudență și la dreptul comparat în materie, eventualele
soluții alternative posibile, măsurile de sistematizare a
legislației, impuse de adoptarea reglementărilor propuse, și
orice alte asemenea aspecte interesând dezbaterea
proiectelor.
(2) Raportul împreună cu proiectul de reglementare se
prezintă Parlamentului după aprobarea lor de către Guvern.
Art. 17. — (1) Avizele și celelalte lucrări ale Consiliului
Legislativ se dezbat în secțiile și sectoarele acestuia.
(2) Președintele Consiliului Legislativ poate supune spre
dezbatere, secțiilor reunite, unele proiecte de acte
normative complexe ori care ridică probleme deosebite,
precum și aspecte de importanță majoră pentru activitatea
Consiliului Legislativ.

MONITORUL OFICIAL AL ROMÂNIEI, PARTEA I, Nr. 1.122/29.XI.2004
(3) Modul de lucru în cadrul secțiilor și sectoarelor
Consiliului Legislativ, precum și raporturile dintre acestea
se stabilesc prin regulamentul de organizare și funcționare
a Consiliului.
CAPITOLUL IV
Personalul Consiliului Legislativ
Art. 18. — (1) Pot fi numite în funcțiile de președinte al
Consiliului Legislativ, președinte de secție, șef de
departament și consilier persoane care au cetățenia
română și domiciliul în țară, pregătire juridică superioară,
precum și o bună reputație profesională și morală. Pentru
funcțiile de președinte al Consiliului Legislativ și președinte
de secție este necesară o vechime în activitatea juridică de
cel puțin 15 ani, iar pentru funcțiile de șef sector și șef
departament, de cel puțin 8 ani. Pentru funcțiile de
secretar general, de șef al Departamentului de informatică
legislativă, de director al Direcției de studii și documentare
și de șef al Sectorului financiar-contabil este necesară o
vechime de cel puțin 8 ani în specialitatea funcției. Pentru
funcția de consilier este necesară o vechime în specialitate
juridică de 7 ani. Funcțiile de șef sector și șef de
departament sunt funcții publice specifice.
(2) Pentru celelalte funcții din structura aparatului
Consiliului Legislativ, condițiile de numire se stabilesc prin
regulamentul de organizare și funcționare a acestuia.
(3) Funcțiile de specialitate de execuție se ocupă prin
concurs, în condițiile legii. Concursul se organizează de
către Comisia de numiri și disciplină a Consiliului Legislativ,
formată din 3 consilieri, desemnați de președintele
Consiliului Legislativ, care va funcționa potrivit normelor
stabilite prin regulamentul de organizare și funcționare.
Art. 19. — Au calitatea de membri ai Consiliului
Legislativ președintele Consiliului Legislativ, președinții de
secții, șefii de departamente și consilierii.
Art. 20. — (1) Funcțiile de președinte al Consiliului
Legislativ, de președinte de secție, de consilier și de expert
sunt incompatibile cu oricare altă funcție publică sau
privată, cu excepția funcțiilor didactice din învățământul
juridic superior.
(2) Personalul Consiliului Legislativ nu poate face parte
din partide politice.
Art. 21. — (1) Funcția de președinte al Consiliului
Legislativ, de președinte de secție, de consilier sau de
expert încetează prin demisie, în caz de încălcare a
prevederilor art. 20, de pierdere a drepturilor electorale, în
situația condamnării definitive pentru săvârșirea unei
infracțiuni sau, după caz, în alte situații prevăzute de lege.
(2) Încetarea exercitării funcțiilor prevăzute la alin. (1) se
constată de autoritățile în fața cărora cei care ocupă
aceste funcții au prestat jurământul.
Art. 22. — Prevederile art. 20 alin. (1) referitoare la
incompatibilități se aplică și funcțiilor de secretar general al
Consiliului Legislativ și de șef de departament.
Art. 23. — (1) Încălcarea prevederilor prezentei legi și a
dispozițiilor regulamentului de organizare și funcționare a
Consiliului Legislativ atrage răspunderea celor vinovați și
aplicarea sancțiunilor disciplinare prevăzute de lege pentru
funcționarii publici.

7

(2) Președintele Consiliului Legislativ și președinții de
secții sunt cercetați pentru abaterile disciplinare de comisiile
juridice reunite ale celor două Camere, iar sancțiunile
disciplinare se aplică de birourile permanente ale Camerei
Deputaților și Senatului.
(3) Personalul de specialitate de execuție al Consiliului
este cercetat, pentru abaterile disciplinare comise, de
Comisia de numiri și disciplină a Consiliului Legislativ, iar
sancțiunile se aplică de președintele Consiliului Legislativ,
în condițiile legii și ale regulamentului de organizare și
funcționare.
Art. 24. — Salarizarea și celelalte drepturi de natură
salarială ale personalului Consiliului Legislativ sunt
corespunzătoare celor stabilite pentru personalul cu funcții
similare din aparatul celor două Camere ale Parlamentului,
cu excepția funcției de secretar general, care este
asimilată, din punct de vedere al salarizării, funcției de șef
de departament.
Art. 25. — Statutul funcționarilor publici din structurile de
specialitate ale Consiliului Legislativ se aprobă prin lege
specială.
Art. 26. — Pentru elaborarea unor studii și lucrări de
complexitate deosebită, care implică o înaltă specializare,
președintele Consiliului Legislativ poate aproba consultarea
unor colaboratori externi, specialiști de prestigiu, cadre
didactice universitare, cercetători științifici sau practicieni ai
dreptului, cu experiență, care vor beneficia de drepturile
cuvenite potrivit legii.
CAPITOLUL V
Dispoziții finale
Art. 27. — (1) Bugetul Consiliului Legislativ face parte
integrantă din bugetul de stat.
(2) Proiectul de buget se întocmește de Consiliul
Legislativ, cu avizul Ministerului Finanțelor Publice.
N O T Ă:

Reproducem, mai jos, art. II și art. III din Legea
nr. 509/2004 privind modificarea și completarea Legii
nr. 73/1993 pentru înființarea, organizarea și funcționarea
Consiliului Legislativ, care nu au fost incluse în prezenta
formă republicabilă.
îArt. II. — (1) Consiliul Legislativ va prelua de la
Camera Deputaților, în termen de 15 zile de la intrarea în
vigoare a prezentei legi, personalul cu posturile aferente
activității financiar-contabile proprii, cu menținerea drepturilor
salariale actuale.
(2) Se autorizează ordonatorii principali de credite să
introducă modificările ce decurg din aplicarea prevederilor
alin. (1) în numărul maxim de posturi, în structura
acestora, precum și în structura cheltuielilor de personal,
cu avizul Ministerului Finanțelor Publice.
Art. III. — Consiliul Legislativ face, în termen de 30 de
zile, propuneri corespunzătoare de modificare și completare
a Regulamentului de organizare și funcționare a Consiliului
Legislativ, pe care le va supune spre aprobare birourilor
permanente ale Camerei Deputaților și Senatului. Până la
aprobarea modificării regulamentului, se menține actuala
structură organizatorică a Consiliului Legislativ, aprobată
prin Hotărârea birourilor permanente ale Camerei
Deputaților și Senatului nr. 1/1996.“

P R E Ț U R I L E

publicațiilor legislative pentru anul 2005
— pe suport tradițional —
Nr.
crt.

1.
2.
3.
4.
5.
6.
7.
8.
9.
10.
11.
12.

Valoarea
abonamentului
anual
— lei —

Trim. I

Trim. II

Trim. III

română
română,

12.340.000
2.135.000

3.085.000
—

3.085.000
—

3.085.000
—

3.085.000
—

maghiară

9.480.000
15.000.000
3.040.000
12.820.000
11.820.000
3.130.000
5.190.000

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

800.000
565.000
3.000.000

—
—
—

—
—
—

—
—
—

—
—
—

Denumirea publicației

Monitorul Oficial, Partea I, în limba
Monitorul Oficial, Partea I, în limba
numere bis*)
Monitorul Oficial, Partea I, în limba
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Colecția Legislația României
Colecția de hotărâri ale Guvernului
acte normative
Repertoriul actelor normative
Decizii ale Curții Constituționale
Ediții trilingve

și alte

Valoarea
abonamentului trimestrial
— lei —
Trim. IV

**) Cu excepția numerelor bis în care se publică acte cu un volum extins și care interesează doar un număr restrâns de utilizatori.

Toate publicațiile Regiei Autonome îMonitorul Oficial“ sunt purtătoare de T.V.A. în cotă de 9%, aceasta fiind
inclusă în prețul de abonament.
Pentru siguranța clienților, abonamentele la publicațiile Regiei Autonome îMonitorul Oficial“ se pot efectua prin
următorii difuzori:
u COMPANIA NAȚIONALĂ îPOȘTA ROMÂNĂ“ — S.A. — prin oficiile sale poștale
u RODIPET — S.A.
— prin toate filialele
u INTERPRESS SPORT — S.R.L.
— București, str. Hristo Botev nr. 6
(telefon/fax: 313.85.07; 313.85.08; 313.85.09)
u PRESS EXPRES — S.R.L.
— Otopeni, str. Flori de Câmp nr. 9
(telefon/fax: 221.05.37; 0745.133.712)
u M.T. PRESS IMPEX — S.R.L.
— București, bd. Basarabia nr. 256
(telefon/fax: 255.48.15; 255.48.16)
u INFO EUROTRADING — S.A.
— București, Splaiul Independenței nr. 202A
(telefon/fax: 212.73.54)
u ACTA LEGIS — S.R.L.
— București, str. Banul Udrea nr. 10,
(telefon/fax: 411.91.79)
u CURIER PRESS — S.A.
— Brașov, str. Traian Grozăvescu nr. 7
(telefon/fax: 0268/47.05.96)
u MIMPEX — S.R.L.
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
u CALLIOPE — S.R.L.
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
u ASTOR-MED — S.R.L.
— Iași, str. Sucidava nr. 2, bl. U2, sc. C, ap. 2
(telefon/fax: 0232/27.91.76, 0232/25.84.27)
u ART ADVERTISING — S.R.L.
— Râmnicu Vâlcea, str. Regina Maria nr. 7, bl. C1, sc. C, mezanin II
(tel. 0250/73.54.75, 0744.50.90.99)
u ZIRKON MEDIA — S.R.L.
— București, str. Călin Ottoi nr. 29
(tel. 250.52.77, 250.22.94, fax 250.56.30)
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.122/29.XI.2004 conține 8 pagini.

Prețul de vânzare 9.500 lei

ISSN 1453—4495

