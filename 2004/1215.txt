PARTEA

Anul 172 (XVI) — Nr. 1.215

I

LEGI, DECRETE, HOTĂRÂRI ȘI ALTE ACTE

Vineri, 17 decembrie 2004

SUMAR

Nr.

Pagina

Nr.

Pagina
ACTE ALE CONSILIULUI CONCURENȚEI

LEGI ȘI DECRETE
552. — Lege privind prevenirea și combaterea
dopajului în sport ......................................................

1–6

1.026. — Decret pentru promulgarea Legii privind
prevenirea și combaterea dopajului în sport ..........

6

LEGI

501.

ȘI

— Ordin pentru punerea în aplicare a
Regulamentului privind ajutorul de stat pentru
salvarea și restructurarea întreprinderilor în
dificultate ....................................................................

6–16

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind prevenirea și combaterea dopajului în sport
Parlamentul României adoptă prezenta lege.
CAPITOLUL I
Dispoziții generale
Art. 1. — (1) Prezenta lege reglementează prevenirea și
combaterea dopajului în sport.
(2) Dopajul în sport reprezintă:
a) folosirea unei substanțe și/sau metode care sunt
potențial dăunătoare pentru sănătatea sportivilor și/sau
îmbunătățesc performanțele acestora;
b) prezența în organismul sportivului a unei substanțe
interzise sau a metaboliților acesteia.
(3) Conform reglementărilor Comitetului Internațional
Olimpic ale Convenției Antidoping a Consiliului Europei și
ale Codului Mondial Antidoping, elaborat de Agenția
Mondială Antidoping, se interzice dopajul în sport din rațiuni
de natură etică și medicală.
Art. 2. — În înțelesul prezentei legi, termenii și
expresiile de mai jos se definesc după cum urmează:

a) sportiv — orice persoană care participă la activități
sportive la nivel internațional, național sau la un nivel
inferior;
b) sportiv de nivel internațional — sportivul desemnat de
o federație sportivă internațională ca făcând parte din
eșantionul de testare doping al acelei federații;
c) personal din anturajul sportivului — antrenori,
instructori, manageri, personal din colectivul tehnic, personal
medical și oficiali care lucrează cu sportivi;
d) organizație națională antidoping — entitate
responsabilă, la nivel național, cu promovarea și
coordonarea politicii antidoping în sport, conducerea
activității de recoltare de probe biologice, gestionarea
rezultatelor la testele efectuate și cu conducerea audierilor;
e) control doping — procesul care include planificarea
testărilor, recoltarea și transportarea de probe biologice,
analiza de laborator, managementul rezultatelor, audierile și
apelurile;

2

MONITORUL OFICIAL AL ROMÂNIEI, PARTEA I, Nr. 1.215/17.XII.2004

f) control doping în cadrul competiției — o testare doping
în care sportivii sunt selecționați pentru a fi testați în
legătură cu o anumită competiție;
g) control doping în afara competiției — orice testare
doping care nu se realizează în cadrul competiției;
h) control doping țintă — testare doping a unor sportivi
care sunt selecționați pe o bază guvernată de regulile
specifice efectuării acestor testări, precum sportivi ale căror
performanțe s-au ameliorat surprinzător de repede sau cei
ai căror antrenori au avut mai mulți sportivi depistați pozitiv
la testele doping;
i) control doping fără aviz prealabil — testare doping care
se desfășoară fără vreo atenționare prealabilă a sportivului
și în timpul căreia sportivul este însoțit în permanență,
începând cu momentul anunțării și până la prelevarea
probei biologice;
j) ofițer de control — persoana abilitată de către Agenția
Națională Antidoping să efectueze controlul doping;
k) probă biologică — orice material biologic recoltat în
vederea realizării controlului doping;
l) testare doping — parte a procesului de desfășurare a
controlului doping, ce presupune planificarea testelor,
recoltarea de probe biologice, manipularea și transportul lor
la laboratorul de control doping;
m) lista doping — lista care denumește substanțele și
metodele interzise;
n) substanța/metoda interzisă (substanță dopantă) —
substanța/metoda cuprinsă în lista doping, care a dus sau
este susceptibilă să ducă la creșterea artificială a
performanțelor sportivului și/sau care prezintă un risc real
ori potențial pentru sănătatea sportivului;
o) substanțe speciale — substanțe care pot constitui
subiectul încălcărilor fără intenție ale reglementărilor
antidoping, deoarece sunt folosite pe scară largă în
realizarea medicamentelor, și a căror utilizare în scop de
dopaj este puțin probabilă;
p) standard internațional — standard adoptat de Agenția
Mondială Antidoping în vederea implementării prevederilor
cuprinse în Codul Mondial Antidoping;
q) rezultate pozitive constatate — raport de analiză emis
de un laborator de control doping care certifică prezența
într-o probă biologică a unei substanțe interzise sau a
metaboliților și markerilor săi, inclusiv însemnate cantități
de substanțe endogene sau dovezi ale utilizării de metode
interzise;
r) metabolit — orice substanță produsă în organism în
urma unui proces de biodegradare;
s) marker — un compus/grup de compuși sau parametri
biologici care indică utilizarea de substanțe și/sau metode
interzise;
ș) audiere provizorie — audiere ce are loc imediat după
primirea unui rezultat pozitiv la controlul doping, efectuată
de comisia antidoping a federației sportive naționale, și
care precede audierea propriu-zisă;
t) suspendare provizorie — interzicerea temporară a
participării sportivului sau a altei persoane la competiții,
până la luarea deciziei finale în urma audierii conduse în
conformitate cu prevederile prezentei legi;
ț) suspendare — interzicerea pe o perioadă determinată
a participării sportivului sau altei persoane la competiții ori
la alte activități sportive;
u) descalificare — invalidarea rezultatelor obținute de
sportivi în cadrul unei anumite competiții sau manifestări

sportive, cu toate consecințele ce decurg din aceasta,
inclusiv retragerea de medalii, puncte și premii;
v) falsificare — modificarea sau influențarea
neregulamentară a rezultatelor controlului doping ori
împiedicarea desfășurării normale a procedurilor obișnuite
de testare doping;
w) utilizare — aplicarea, ingerarea, injectarea sau
consumul prin orice mijloace al oricărei substanțe și/sau
metode interzise;
x) excepții terapeutice — situațiile în care organizația
națională antidoping poate aproba utilizarea unei substanțe
și/sau metode interzise sportivilor care prezintă o afecțiune
dovedită medical, în scopuri terapeutice.
CAPITOLUL II
Agenția Națională Antidoping
Art. 3. — În vederea combaterii fenomenului de dopaj
în sport, funcționează Agenția Națională Antidoping,
instituție publică cu personalitate juridică, finanțată din
venituri extrabugetare și alocații acordate de la bugetul de
stat, cu sediul în municipiul București, bd. Basarabia
nr. 37—39, sectorul 2.
Art. 4. — Agenția Națională Antidoping are următoarele
obiective:
a) prevenirea și combaterea, la nivel național, a
fenomenului de dopaj;
b) încurajarea practicării unui sport curat în vederea
protejării sănătății sportivilor și a respectării principiilor
fairplay-ului în sport.
Art. 5. — În vederea realizării obiectivelor propuse,
Agenția Națională Antidoping îndeplinește următoarele
atribuții:
a) elaborează strategia națională antidoping;
b) prezintă propuneri pentru armonizarea legislației
naționale antidoping cu reglementările internaționale în
domeniu;
c) inițiază, susține financiar și/sau promovează, după
caz, programe educative și de prevenire a dopajului în
sport;
d) asigură aplicarea de măsuri concrete pentru
sancționarea dopajului în sport;
e) inițiază, susține financiar și/sau încurajează programe
de promovare a fairplay-ului în sport;
f) încurajează structurile sportive și Comitetul Olimpic
Român în adoptarea unor programe de testare coerente și
uniforme;
g) colaborează cu autoritățile și instituțiile publice, cu
organizațiile guvernamentale și neguvernamentale naționale
și internaționale cu atribuții în domeniu;
h) propune autorităților și instituțiilor publice măsuri ce
pot fi luate în sensul intensificării luptei împotriva traficului
ilicit de substanțe dopante;
i) publică anual lista substanțelor și a metodelor
interzise, în conformitate cu lista Agenției Mondiale
Antidoping;
j) publică și reactualizează anual, în colaborare cu
Ministerul Sănătății, listă cu specialitățile farmaceutice
autorizate și comercializate în România, care au în
componență substanțe dopante;
k) stabilește programul național anual de testare doping,
în competiție și în afara competiției, care cuprinde toți
sportivii de nivel național și internațional;

MONITORUL OFICIAL AL ROMÂNIEI, PARTEA I, Nr. 1.215/17.XII.2004
l) întocmește lista cu sportivii naționali și internaționali,
adresele acestora și locurile de pregătire;
m) organizează și efectuează controalele doping atât în
cadrul competițiilor, cât și în afara acestora, cu excepția
controalelor efectuate de federațiile internaționale în timpul
competițiilor internaționale organizate pe teritoriul României;
n) planifică și asigură desfășurarea audierilor sportivilor
susceptibili de încălcarea regulamentului antidoping într-un
cadru corect și echitabil, în conformitate cu legislația în
vigoare și cu standardele internaționale;
o) desemnează laboratoarele de control doping care să
efectueze analizele probelor recoltate în urma testărilor;
p) aprobă excepțiile terapeutice pentru sportivii de nivel
național, la solicitarea scrisă a comisiilor antidoping din
federațiile sportive naționale și/sau ligi. Pentru sportivii de
nivel internațional, trimite dosarele depuse, spre aprobare,
Agenției Mondiale Antidoping;
q) comunică Agenției Mondiale Antidoping cazurile de
dopaj semnalate în rândul sportivilor români, pe plan
național sau internațional;
r) elaborează normele metodologice privind organizarea
și desfășurarea controalelor doping;
s) asigură instruirea și perfecționarea ofițerilor de control
doping, precum și eliberarea unui atestat în acest sens;
t) prezintă anual un raport de activitate Guvernului și
Parlamentului;
u) organizează periodic acțiuni privind informarea,
prevenirea și combaterea fenomenului de dopaj în sport;
v) inițiază și promovează activități de cercetare pentru
eradicarea dopajului în sport.
Art. 6. — Posturile publice de radio și de televiziune
pun la dispoziție Agenției Naționale pentru Sport și Agenției
Naționale Antidoping un spațiu de emisie de minimum
30 de minute săptămânal, din care 50% la ore de maximă
audiență, pentru difuzarea de materiale promoționale de
prevenire și combatere a dopajului în sport.
Art. 7. — Conducerea Agenției Naționale Antidoping
este realizată de către Consiliul director, ca organ de
decizie.
Art. 8. — (1) Consiliul director al Agenției Naționale
Antidoping are în componență 9 membri, după cum
urmează:
a) președinte;
b) doi reprezentanți ai Agenției Naționale pentru Sport;
c) un reprezentant al Comitetului Olimpic Român;
d) un reprezentant din domeniul farmacologiei, desemnat
de Ministerul Sănătății;
e) un reprezentant al Laboratorului de Control Doping,
desemnat de Institutul Național de Cercetare pentru Sport;
f) un reprezentant din domeniul medicinei sportive,
desemnat de Ministerul Sănătății;
g) un reprezentant al sportivilor de performanță,
desemnat de Comitetul Olimpic Român;
h) un reprezentant al federațiilor sportive naționale,
desemnat de Comitetul Olimpic Român.
(2) Activitatea consiliului director este condusă de
președinte, care este și președintele Agenției Naționale
Antidoping, numit de Agenția Națională pentru Sport.
(3) Mandatul membrilor consiliului director este de 4 ani
și este irevocabil, cu excepția cazurilor în care aceștia își
pierd calitatea pentru care au fost numiți.
(4) Membrii consiliului director sunt obligați să respecte
secretul profesional.

3

Art. 9. — (1) Consiliul director se întrunește în ședințe
ordinare trimestrial și în ședințe extraordinare ori de câte
ori este nevoie, la solicitarea președintelui sau a cel puțin
două treimi din numărul membrilor.
(2) Convocarea la ședințele consiliului director se face
cu cel puțin 5 zile lucrătoare înainte și va cuprinde, în
mod obligatoriu, ordinea de zi ce urmează a fi dezbătută și
documentația necesară.
(3) Deciziile consiliului director sunt adoptate cu votul a
cel puțin două treimi din numărul membrilor. În caz de
egalitate de voturi, președintele consiliului director are votul
decisiv.
CAPITOLUL III
Asistența medicală a sportivilor
Art. 10. — Medicii de specialitate medicină sportivă și
asistenții medicali din anturajul sportivilor trebuie să acorde
o atenție deosebită tratamentului medical al acestora și să
respecte următoarele reguli:
a) să nu recomande, să nu prescrie sau să nu
administreze medicamente ce au în compoziție substanțe
interzise, atunci când acestea pot fi înlocuite cu altele care
nu conțin astfel de substanțe;
b) să nu recomande, să nu prescrie sau să nu
colaboreze la utilizarea unor metode interzise care sunt
incluse pe lista doping;
c) să prevină folosirea de către sportivi a substanțelor
și/sau metodelor interzise;
d) să informeze sportivii și federațiile sportive naționale
responsabile asupra medicației administrate, a compoziției
și efectelor asupra organismului;
e) să informeze federația sportivă națională
responsabilă, precum și Agenția Națională Antidoping în
cazul în care suspectează un sportiv că ar folosi substanțe
și/sau metode interzise, pentru ca acesta să fie supus unor
controale țintă.
Art. 11. — Sportivul de nivel național sau internațional
trebuie să își precizeze calitatea, la orice consultație
medicală, de orice natură.
Art. 12. — (1) Agenția Națională Antidoping asigură
pentru toți sportivii de nivel național desfășurarea unei
proceduri prin care cei care prezintă o afecțiune dovedită
medical și care necesită utilizarea unei substanțe și/sau
metode interzise să poată solicita exceptarea pentru
utilizarea în scopuri terapeutice.
(2) Aceste solicitări sunt evaluate în concordanță cu
standardele internaționale referitoare la excepții terapeutice.
CAPITOLUL IV
Aprobarea și publicarea listei doping
Art. 13. — Lista doping se aprobă prin ordin al
președintelui Agenției Naționale pentru Sport și intră în
vigoare la data publicării în Monitorul Oficial al României,
Partea I.
Art. 14. — (1) Agenția Națională Antidoping publică lista
doping ori de câte ori apar modificări în lista publicată de
Agenția Națională Antidoping.
(2) Agenția Națională Antidoping are obligația să
informeze în scris toți factorii responsabili din mișcarea
sportivă asupra oricăror modificări din lista doping.
(3) Modificările apărute în lista doping sunt supuse
aprobării prin ordin al președintelui Agenției Naționale
pentru Sport.

4

MONITORUL OFICIAL AL ROMÂNIEI, PARTEA I, Nr. 1.215/17.XII.2004
CAPITOLUL V
Controlul doping

Art. 15. — Controlul doping, în competiție și în afara
competiției, se efectuează conform programului național
anual stabilit de Agenția Națională Antidoping, cu
respectarea standardului internațional pentru testări al
Agenției Mondiale Antidoping.
Art. 16. — (1) Controlul doping poate fi solicitat de:
a) Agenția Națională Antidoping;
b) Agenția Națională pentru Sport;
c) Comitetul Olimpic Român;
d) federațiile sportive naționale, cluburi sau ligi
profesioniste;
e) alți organizatori de manifestări sportive, care nu sunt
cuprinse într-un cadru federal.
(2) Controlul doping se solicită Agenției Naționale
Antidoping sau unui laborator de control doping numai cu
avizul Agenției Naționale Antidoping.
(3) Procedura de desfășurare a controlului doping este
reglementată în normele metodologice privind organizarea
și desfășurarea controlului doping, care se elaborează de
Agenția Națională Antidoping.
(4) În cazul sesizărilor de urgență, președintele Agenției
Naționale Antidoping este abilitat să hotărască controlul
doping.
Art. 17. — (1) Testătile doping pot fi efectuate numai
de către ofițerii de control doping autorizați, care au
absolvit un curs de perfecționare și dețin un atestat în
acest sens, eliberat de Agenția Națională Antidoping.
(2) Răspunderea privind recoltarea și transportarea
probelor aparține Agenției Naționale Antidoping.
(3) Proba biologică recoltată în urma testării doping se
împarte în două recipiente, denumite proba A și proba B.
(4) Analiza probelor biologice și emiterea buletinului de
analiză se fac de către Laboratorul de control doping din
cadrul Institutului Național de Cercetare pentru Sport, în
conformitate cu standardul internațional pentru laboratoare
al Agenției Mondiale Antidoping.
Art. 18. — (1) Sportivul participant la o competiție
sportivă este obligat să se supună controlului doping, în
conformitate cu prevederile prezentei legi.
(2) Recordurile naționale se pot omologa numai în urma
efectuării controlului doping asupra sportivului în cauză.
(3) Controalele doping țintă și cele în afara competițiilor
pot fi efectuate oricând și fără preaviz, în toate locurile și
incintele în care se desfășoară activități fizice și sportive.
Art. 19. — Controlul doping se efectuează în spații
adecvate care să asigure condițiile minime prevăzute de
standardele internaționale pentru testări.
Art. 20. — (1) Rezultatul analizei de laborator este emis
sub forma unui buletin de analiză semnat de conducătorul
laboratorului de control doping sau, în lipsa acestuia, de
adjunctul său.
(2) Rezultatul controlului doping se comunică structurii
sportive care a comandat controlul, precum și Agenției
Naționale Antidoping care gestionează rezultatele.
(3) În cazul unui rezultat pozitiv, Agenția Națională
Antidoping informează sportivul în cauză și federația
sportivă națională responsabilă, Agenția Națională pentru
Sport și Comitetul Olimpic Român.

Art. 21. — Sportivul are dreptul să ceară analiza probei B
sau, dacă renunță la acest drept, dă o declarație scrisă în
acest sens.
Art. 22. — (1) Agenția Națională Antidoping organizează
o procedură de audiere pentru sportivul sau persoana din
anturajul acestuia, învinuită de comiterea unei încălcări a
reglementărilor antidoping.
(2) Procedura de audiere se desfășoară potrivit
principiilor prevăzute în Codul Mondial Antidoping.
Art. 23. — Identitatea sportivilor ale căror probe
biologice sunt pozitive sau a sportivilor ori persoanelor din
anturajul acestora, care sunt suspectați de încălcarea
reglementărilor antidoping, poate fi făcută publică de către
Agenția Națională Antidoping numai după soluționarea
definitivă a cazului.
CAPITOLUL VI
Obligațiile structurilor sportive
Art. 24. — (1) Federațiile sportive naționale au obligația
de a-și modifica și completa statutele și regulamentele în
concordanță cu dispozițiile prezentei legi, ale Codului
Mondial Antidoping, cu reglementările federațiilor sportive
internaționale și cu normele elaborate de Agenția Națională
Antidoping.
(2) Federațiile sportive naționale au obligația de a
constitui o comisie antidoping proprie, responsabilă cu
prevenirea și combaterea dopajului, care urmărește
instruirea sportivilor și a personalului asupra efectelor și
consecințelor ce pot decurge din utilizarea substanțelor și
metodelor interzise.
(3) Federațiile sportive naționale au obligația de a
constitui o instanță de apel, independentă de cea care a
impus sancțiunea în prealabil, la care poate apela orice
sportiv sau persoană din anturajul acestuia, învinuită de
încălcarea reglementărilor antidoping.
Art. 25. — (1) Federațiile sportive naționale sunt
obligate să comunice Agenției Naționale Antidoping, la
începutul fiecărui an calendaristic, informații detaliate privind
calendarul sportiv intern și internațional, precum și planurile
de pregătire a echipelor și sportivilor lor, cu precizarea
exactă a locurilor și orelor de desfășurare, precum și lista
cu sportivii naționali și internaționali și adresele acestora.
(2) Federațiile sportive naționale au obligația de a
comunica Agenției Naționale Antidoping, cu cel puțin 5 zile
înainte, orice modificare intervenită în calendarul sportiv
sau în planul de pregătire.
Art. 26. — Cluburile sportive și ligile profesioniste sunt
obligate să respecte prevederile art. 24 și 25 din prezenta
lege.
CAPITOLUL VII
Abateri și sancțiuni
Art. 27. — Constituie abateri disciplinare următoarele:
a) prezența în organismul sportivului a unei substanțe
interzise sau a metaboliților acesteia;
b) utilizarea unei substanțe interzise, a metaboliților sau
markerilor acesteia și/sau utilizarea ori tentativa de a utiliza
o metodă interzisă;
c) deținerea de substanțe sau metode interzise;
d) refuzul sau sustragerea, în mod nejustificat, de la
recoltarea probei biologice;
e) falsificarea rezultatelor controlului doping de către
sportiv.

MONITORUL OFICIAL AL ROMÂNIEI, PARTEA I, Nr. 1.215/17.XII.2004
Art. 28. — Orice încălcare de către sportiv a
reglementărilor antidoping în timpul competiției atrage
descalificarea, având ca rezultat invalidarea rezultatelor
individuale obținute în acea competiție, retragerea medaliei,
a punctelor sau a premiilor.
Art. 29. — (1) Utilizarea unei substanțe interzise, a
metaboliților sau markerilor acesteia, cu excepția
substanțelor speciale din lista doping, precum și utilizarea
sau tentativa de a utiliza o metodă interzisă, deținerea de
substanțe sau de metode interzise se sancționează cu
suspendarea din activitatea sportivă pe o perioadă de
2 ani la prima abatere și pe viață la cea de-a doua
abatere.
(2) Sancțiunea prevăzută la alin. (1) poate fi micșorată
până la minimum un an, când faptele au fost săvârșite din
culpă.
(3) În condițiile inexistenței oricărei forme de vinovăție,
sancțiunea prevăzută la alin. (1) nu se aplică.
(4) Chiar și în cazul în care nu există vinovăție a
sportivului privind prezența în organism a unei substanțe
care figurează pe lista doping, acestuia i se va interzice
participarea la o competiție ulterioară, dacă prezența
substanțelor respective ar putea influența rezultatele
individuale.
Art. 30. — În situația în care un sportiv dovedește că
utilizarea unei substanțe speciale nu a avut ca scop
mărirea performanței sportive, perioada de suspendare
prevăzută la art. 29 alin. (1) va fi înlocuită după cum
urmează:
a) pentru prima abatere, avertisment sau suspendare
până la un an;
b) pentru a doua abatere, 2 ani de suspendare;
c) pentru a treia abatere, suspendare pe viață.
Art. 31. — Refuzul sau sustragerea de la recoltarea
probei biologice se sancționează conform art. 29 alin. (1).
Art. 32. — (1) Falsificarea rezultatelor controlului doping
se sancționează conform art. 29 alin. (1), în cazul în care
fapta este săvârșită de sportiv.
(2) Tentativa se pedepsește cu suspendarea din
activitatea sportivă pe o perioadă de un an la prima
abatere și de 2 ani la cea de-a doua abatere.
Art. 33. — (1) Perioada de suspendare începe de la
data emiterii deciziei de suspendare.
(2) Perioadele de suspendare provizorie se deduc din
perioada totală de suspendare.
(3) În cazul întârzierii pronunțării deciziei de suspendare
din motive neimputabile sportivului, perioada de suspendare
poate începe de la data prelevării probelor biologice.
(4) Pe perioada suspendării sportivii nu pot participa în
nici o calitate în cadrul unei competiții sau manifestări
sportive.
(5) Pe perioada suspendării sportivii respectivi nu mai
beneficiază, pentru activitatea sportivă, de sume de la
bugetul de stat sau de la bugetele locale.
Art. 34. — (1) În vederea reluării activității sportive,
sportivii suspendați trebuie să se supună testărilor doping
în afara competiției, realizate de Agenția Națională
Antidoping.
(2) Pe perioada suspendării sportivii au obligația de a
comunica Agenției Naționale Antidoping adresa exactă
unde pot fi găsiți.
Art. 35. — (1) În cazul echipelor sportive, când mai
mult de un membru al unei echipe a încălcat

5

reglementările antidoping, în timpul unei competiții, echipa
va fi supusă controalelor țintă.
(2) Pentru cazul prevăzut la alin. (1) echipa sportivă
este sancționată cu anularea rezultatelor obținute în timpul
competiției sau cu alte sancțiuni disciplinare prevăzute de
reglementările federației sportive naționale respective.
Art. 36. — (1) Procurarea, distribuirea, oferirea,
vânzarea ori administrarea de substanțe dopante sportivilor
se pedepsește cu închisoare de la 6 luni la 3 ani sau cu
amendă de la 50.000.000 lei la 100.000.000 lei.
(2) Prescrierea sau administrarea de substanțe dopante
sportivilor de către medici se pedepsește cu închisoare de
la un an la 4 ani sau cu amendă de la 75.000.000 lei la
150.000.000 lei.
(3) În cazul săvârșirii faptelor prevăzute la alin. (2), se
sesizează și Colegiul Medicilor din România.
(4) Tentativa la infracțiunile prevăzute la alin. (1) și (2)
se pedepsește.
Art. 37. — (1) Îndemnul prin orice mijloace la consumul
de substanțe dopante în vederea sporirii capacității de
performanță, dacă este urmat de executare, se pedepsește
cu închisoare de la 6 luni la 2 ani sau cu amendă de la
25.000.000 lei la 75.000.000 lei.
(2) Dacă îndemnul nu este urmat de executare,
pedeapsa este închisoarea de la două luni la 2 ani sau
amendă de la 15.000.000 lei la 50.000.000 lei.
Art. 38. — Constituie circumstanțe agravante
următoarele împrejurări și situații:
a) săvârșirea faptei de către o persoană care are,
potrivit prezentei legi, atribuții în prevenirea și combaterea
dopajului;
b) oferirea, prescrierea, administrarea de substanțe sau
proceduri interzise unui sportiv minor;
c) săvârșirea faptei împreună cu un minor;
d) săvârșirea faptei de către o persoană care
îndeplinește o funcție ce implică exercițiul autorității publice,
iar fapta a fost săvârșită în exercitarea acestei funcții.
Art. 39. — Persoanelor condamnate pentru infracțiuni
prevăzute în prezentul capitol li se poate aplica una sau
mai multe pedepse complementare.
Art. 40. — Bunurile destinate, folosite sau rezultate din
infracțiunile prevăzute în prezentul capitol se confiscă.
Art. 41. — (1) În aplicarea sancțiunilor sportivilor sau
persoanelor din anturajul sportivilor, federațiile sportive
naționale trebuie să respecte prevederile prezentei legi,
precum și ale reglementărilor internaționale în domeniu.
(2) Neîndeplinirea de către federațiile sportive naționale
a obligațiilor prevăzute în prezenta lege se sancționează cu
amendă de la 50.000.000 lei la 300.000.000 lei, retragerea
oricărui sprijin financiar de la bugetul de stat, suspendarea
temporară a certificatului de identitate sportivă sau radierea
din registrul sportiv.
Art. 42. — Cluburile sportive și ligile profesioniste, în
cadrul cărora au fost găsite persoane vinovate de încălcări
ale reglementărilor antidoping, dacă au avut cunoștință de
aceste încălcări, se sancționează cu amendă de la
50.000.000 lei la 100.000.000 lei.
Art. 43. — În cazul în care substanțele descoperite pe
parcursul controlului doping intră și sub incidența Legii
nr. 143/2000 privind combaterea traficului și consumului
ilicit de droguri, cu modificările și completările ulterioare,
sau a Legii nr. 300/2002 privind regimul juridic al
precursorilor folosiți la fabricarea ilicită a drogurilor, Agenția
Națională Antidoping are obligația de a înștiința Agenția
Națională Antidrog și organele de urmărire penală.

6

MONITORUL OFICIAL AL ROMÂNIEI, PARTEA I, Nr. 1.215/17.XII.2004
CAPITOLUL VIII
Dispoziții finale și tranzitorii

Art. 44. — Pentru informarea și educarea personalului
implicat în activitățile antidoping, toate instituțiile de
învățământ superior de educație fizică și sport din țară și
Centrul Național de Formare și Perfecționare a Antrenorilor
introduc în programele de învățământ cursuri de prezentare
a reglementărilor naționale și internaționale antidoping,
precum și programul național antidoping.

Art. 45. — În termen de 30 de zile de la data intrării în
vigoare a prezentei legi, Agenția Națională pentru Sport va
elabora structura organizatorică și regulamentul de
organizare și funcționare ale Agenției Naționale Antidoping,
care se aprobă prin hotărâre a Guvernului.
Art. 46. — În termen de 30 de zile de la aprobarea
Regulamentului de organizare și funcționare, Agenția
Națională Antidoping va elabora normele metodologice
privind organizarea și desfășurarea controlului doping, care
se aprobă prin ordin al președintelui Agenției Naționale
pentru Sport.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 30 noiembrie 2004.
Nr. 552.

PREȘEDINTELE ROMÂNIEI

DECRET
pentru promulgarea Legii privind prevenirea și combaterea
dopajului în sport
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind prevenirea și combaterea
dopajului în sport și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

ION ILIESCU
București, 29 noiembrie 2004.
Nr. 1.026.

ACTE

ALE

CONSILIULUI

CONCURENȚEI

CONSILIUL CONCURENȚEI

ORDIN
pentru punerea în aplicare a Regulamentului privind ajutorul de stat pentru salvarea
și restructurarea întreprinderilor în dificultate
În baza:
— Decretului nr. 57/2004 pentru numirea membrilor Plenului Consiliului Concurenței;
— prevederilor art. 22 alin. (1) și (2) din Legea nr. 143/1999 privind ajutorul de stat, cu modificările
și completările ulterioare,
având în vedere avizul favorabil al Consiliului Legislativ,
președintele Consiliului Concurenței emite următorul ordin:
Art. 1. — În urma adoptării în Plenul Consiliului
Concurenței, se pune în aplicare Regulamentul
privind ajutorul de stat pentru salvarea și

restructurarea întreprinderilor în dificultate, cuprins
în anexa care face parte integrantă din prezentul
ordin.

MONITORUL OFICIAL AL ROMÂNIEI, PARTEA I, Nr. 1.215/17.XII.2004
Art. 2. — Compartimentele de specialitate din cadrul
Consiliului Concurenței vor urmări punerea în aplicare a
prevederilor prezentului ordin.

7

Art. 3. — Prezentul ordin și regulamentul menționat la
art. 1 vor fi publicate în Monitorul Oficial al României,
Partea I.

Președintele Consiliului Concurenței,
Mihai Berinde

București, 23 noiembrie 2004.
Nr. 501.

ANEXĂ

REGULAMENT
privind ajutorul de stat pentru salvarea și restructurarea întreprinderilor în dificultate
În temeiul art. 28 alin. (1) din Legea concurenței nr. 21/1996, cu modificările și completările ulterioare, și al
art. 22 alin. (1) și (2) din Legea nr. 143/1999 privind ajutorul de stat, cu modificările și completările ulterioare,
Consiliul Concurenței adoptă prezentul regulament.
INTRODUCERE
Art. 1. — (1) Ieșirea întreprinderilor ineficiente de pe
piață este o consecință normală a funcționării acesteia.
Faptul că o întreprindere care se află în dificultate este
salvată de stat nu poate constitui regula. Ajutoarele pentru
operațiunile de salvare și restructurare au fost la originea
unora dintre cele mai controversate cazuri de ajutor de stat
în trecut și se numără printre tipurile de ajutor cu cele mai
importante efecte de distorsiune a concurenței. Principiul
general al interzicerii ajutoarelor de stat, prevăzut în Legea
nr. 143/1999, cu modificările și completările ulterioare,
trebuie, în consecință, să rămână regula, iar posibilitățile de
derogare trebuie limitate.
(2) Acordarea de ajutoare pentru salvare și restructurare
unor întreprinderi în dificultate nu poate fi considerată
legitimă decât cu respectarea anumitor condiții. Ea poate fi
justificată, de exemplu, prin rațiuni de politică socială sau
regională, de necesitatea de a lua în considerare rolul
benefic al întreprinderilor mici și mijlocii în economie sau,
în mod excepțional, de interesul menținerii unei structuri de
piață concurențială, atunci când dispariția unor întreprinderi
ar putea determina o situație de monopol sau de oligopol
îngust. Pe de altă parte, nu ar fi justificată menținerea în
viață a unei întreprinderi în mod artificial într-un sector
confruntat pe termen lung cu supracapacitate structurală
sau când ea nu poate supraviețui decât prin intermediul
intervențiilor repetate ale statului.
CAPITOLUL I
Definiții și domeniul de aplicare
Conceptul de îîntreprindere în dificultate“
Art. 2. — (1) În sensul prezentului regulament, Consiliul
Concurenței consideră că o întreprindere este în dificultate
atunci când nu este capabilă, fie prin resurse financiare
proprii, fie prin resursele pe care poate să le obțină de la
proprietari/acționari sau creditori, să acopere pierderile care,
în absența unei intervenții din exterior din partea
autorităților publice, vor conduce, pe termen scurt sau
mediu, aproape sigur la ieșirea din circuitul economic a
acesteia.

(2) În mod concret, o întreprindere este considerată ca
fiind în dificultate, în principiu și indiferent de mărimea ei,
în sensul prezentului regulament, în următoarele împrejurări:
a) în cazul unei societăți cu răspundere limitată, când
se constată pierderea a mai mult de jumătate din capitalul
social și a mai mult de un sfert din capital în ultimele
12 luni; sau
b) în cazul unei societăți în care cel puțin o parte din
asociați este ținută nelimitat pentru datoriile întreprinderii,
atunci când s-a pierdut mai mult de jumătate din capitalul
propriu, așa cum reiese din evidențele contabile ale
societății, și când mai mult de un sfert din acest capital
s-a pierdut în cursul ultimelor 12 luni; sau
c) pentru întreprinderile de orice formă juridică, când
respectiva întreprindere întrunește condițiile pentru a fi
supusă unei proceduri prevăzute de legislația privind
procedura reorganizării judiciare și a falimentului.
(3) Chiar dacă nici una dintre condițiile prevăzute la
alin. (2) nu este îndeplinită, o întreprindere poate totuși să
fie considerată în dificultate, mai ales dacă suntem în
prezența caracteristicilor obișnuite ale unei întreprinderi
aflate în dificultate, precum creșterea pierderilor, scăderea
cifrei de afaceri, creșterea volumului stocurilor,
supracapacitate de producție, scăderea fluxului de numerar,
creșterea datoriilor, creșterea sarcinilor financiare și
scăderea sau dispariția valorii activului net. În cazurile cele
mai grave, întreprinderea poate să fi devenit insolvabilă sau
să facă obiectul unor proceduri colective de insolvență în
conformitate cu dispozițiile legale privind procedura
reorganizării judiciare și a falimentului. În ultimul caz,
prezentul regulament se aplică oricărui eventual ajutor
acordat în contextul unei astfel de proceduri, în vederea
menținerii în activitate a întreprinderii. În orice caz, o
întreprindere în dificultate este eligibilă numai dacă nu
poate să se redreseze cu resursele proprii sau cu fondurile
pe care le obține de la proprietarii/acționarii săi ori de pe
piață.
(4) În sensul prezentului regulament, o întreprindere
nou-constituită nu este eligibilă pentru acordarea ajutorului
pentru salvare sau restructurare, chiar dacă poziția sa
financiară inițială este precară. Astfel este, în special, cazul
unei întreprinderi create prin lichidarea unei întreprinderi

8

MONITORUL OFICIAL AL ROMÂNIEI, PARTEA I, Nr. 1.215/17.XII.2004

preexistente sau prin preluarea numai a activelor acesteia.
O întreprindere este considerată, în principiu, nou-creată în
decursul primilor 3 ani de la începerea activității sale în
domeniul respectiv. Numai după această perioadă ea va
deveni eligibilă pentru acordarea ajutorului pentru salvare
sau restructurare, cu îndeplinirea cumulativă a următoarelor
condiții:
a) să poată fi calificată ca întreprindere în dificultate în
sensul prezentului regulament;
b) să nu aparțină unui grup de societăți în alte condiții
decât cele prevăzute la alin. (5).
(5) O societate care face parte dintr-un grup sau care
este preluată de un grup nu este în mod normal eligibilă
la acordarea ajutorului pentru salvare sau restructurare, cu
excepția cazului când se poate demonstra că dificultățile
sale sunt specifice și nu rezultă dintr-o alocare arbitrară a
costurilor în cadrul grupului și că aceste dificultăți sunt
prea grave pentru a fi rezolvate în cadrul grupului. Dacă o
întreprindere în dificultate creează o filială, filiala împreună
cu întreprinderea în dificultate care controlează vor fi
considerate ca un grup care va putea primi ajutor de stat
în condițiile prezentului regulament.
Definiția ajutorului pentru salvare și a ajutorului pentru
restructurare
Art. 3. — (1) Prezentul regulament se aplică atât
ajutorului pentru salvare, cât și ajutorului pentru
restructurare, pentru că în ambele cazuri autoritățile publice
se află în fața unei întreprinderi care se află în dificultate,
iar salvarea și restructurarea sunt adeseori două faze ale
aceleiași operațiuni, chiar dacă ele presupun mecanisme
distincte.
(2) Ajutorul pentru salvare este, prin natura sa, o
asistență cu caracter temporar și reversibil. Acesta are
drept obiectiv principal să permită menținerea întreprinderii
în dificultate în circuitul economic în perioada necesară
elaborării unui plan de restructurare sau de lichidare.
Principiul general este că ajutorul pentru salvare face
posibilă susținerea temporară a unei întreprinderi
confruntate cu o deteriorare importantă a situației sale
financiare, care se reflectă într-o criză acută de lichidități
sau de insolvabilitate tehnică. Acest sprijin temporar trebuie
să acorde timpul necesar pentru analiza circumstanțelor
care au condus la dificultățile cu care se confrunta
întreprinderea și pentru elaborarea unui plan care să
permită remedierea acestora. Mai mult, ajutorul pentru
salvare trebuie să fie limitat la minimum necesar. În alți
termeni, un ajutor pentru salvare oferă unei întreprinderi în
dificultate un sprijin de scurtă durată, care nu depășește 6
luni. Ajutorul trebuie să constea într-o susținere financiară
reversibilă sub formă de garanții la împrumuturi sau de
împrumuturi, cu o rată a dobânzii cel puțin comparabilă cu
cea aplicabilă împrumuturilor acordate întreprinderilor
sănătoase și, mai ales, cu rata dobânzii de referință a
Băncii Naționale a României. Măsurile structurale care nu
necesită intervenție imediată, precum
participarea
nemijlocită și automată a statului la fondurile proprii ale
întreprinderii, nu pot fi finanțate printr-un ajutor pentru
salvare.

(3) Din moment ce un plan de restructurare sau de
lichidare pentru care un ajutor a fost solicitat este stabilit și
pus în aplicare, orice ajutor suplimentar va fi considerat
ajutor pentru restructurare. Măsurile ce trebuie
implementate imediat pentru oprirea pierderilor, inclusiv
măsurile structurale (de exemplu, retragerea imediată
dintr-un domeniu de activitate ce cauzează pierderi), pot fi
finanțate printr-un ajutor pentru salvare, sub rezerva
condițiilor prevăzute la cap. II lit. A, pentru ajutoarele
individuale, și la cap. III secțiunea III. Cu excepția utilizării
procedurii simplificate, prevăzută la art. 9, furnizorii vor
trebui să demonstreze că aceste măsuri structurale trebuie
luate imediat. Ajutorul pentru salvare nu poate fi acordat în
mod normal pentru restructurarea financiară.
(4) Pe de altă parte, restructurarea se va baza pe un
plan fezabil, coerent și de mare anvergură, care vizează
restabilirea viabilității întreprinderii pe termen lung.
Restructurarea implică de obicei unul sau mai multe dintre
următoarele elemente: reorganizarea și raționalizarea
activităților întreprinderii pe o bază cât mai eficientă,
implicând, de regulă, retragerea din activitățile generatoare
de pierderi, restructurarea activităților existente care pot
redeveni competitive și uneori diversificarea lor în direcția
unor activități noi și rentabile. Restructurarea industrială
trebuie să fie însoțită, de regulă, de restructurarea
financiară (injecții de capital, reducerea gradului de
îndatorare etc.). Totuși, operațiunile de restructurare, în
sensul prezentului regulament, nu se pot limita la un ajutor
financiar destinat asanării pierderilor anterioare, fără a
interveni asupra cauzelor acestor pierderi.
Domeniul de aplicare a prezentului regulament
Art. 4. — Prezentul regulament se aplică întreprinderilor
din toate sectoarele economiei, cu excepția sectorului
industriei carbonifere1), siderurgiei, agriculturii, pescuitului și
acvaculturii, fără a prejudicia aplicarea regulilor sectoriale
specifice privind întreprinderile în dificultate pentru
sectoarele în care asemenea reguli sunt stabilite.
Compatibilitatea cu Legea nr. 143/1999 privind ajutorul
de stat, cu modificările și completările ulterioare
Art. 5. — (1) Prevederile art. 2 alin. (2) și (3) din
Legea nr. 143/1999, cu modificările și completările
ulterioare, prevăd posibilitatea ca ajutorul care intră sub
incidența art. 2 alin. (1) din aceasta să fie considerat
compatibil cu mediul concurențial normal. Cu excepția
cazurilor prevăzute în art. 2 alin. (2) din Legea
nr. 143/1999, cu modificările și completările ulterioare, în
special ajutorul pentru înlăturarea efectelor unor dezastre
sau calamități naturale, care nu sunt avute în vedere aici,
singura bază pentru considerarea drept compatibil a
ajutorului pentru salvare și restructurare este art. 14 din
Legea nr. 143/1999, cu modificările și completările
ulterioare.

1) Prezentul regulament exceptează tipurile de cărbune cărora li se aplică Regulamentul privind ajutorul de stat în domeniul industriei
carbonifere, pus în aplicare prin Ordinul președintelui Consiliului Concurenței nr. 192 din 30 iulie 2004, publicat în Monitorul Oficial al României, Partea I,
nr. 736 din 16 august 2004.

MONITORUL OFICIAL AL ROMÂNIEI, PARTEA I, Nr. 1.215/17.XII.2004
(2) Având în vedere că însăși existența sa este în
pericol, o întreprindere în dificultate nu poate fi considerată
un instrument pentru promovarea altor obiective de politică
publică, până când viabilitatea sa este asigurată. În
consecință, ajutorul pentru întreprinderile în dificultate poate
contribui la dezvoltarea activităților economice fără să aibă
efecte negative asupra mediului concurențial normal dacă
sunt îndeplinite condițiile prezentului regulament. În măsura
în care regiunile României sunt zone asistate în baza hărții
regionale a României, Consiliul Concurenței va ține seama
de considerentele regionale, conform art. 20.
(3) Analiza ajutorului pentru salvare sau restructurare nu
trebuie să fie afectată de schimbările în structura
proprietății întreprinderii care primește ajutor.
Beneficiarii de ajutor anterior ilegal
Art. 6. — În cazul în care unei întreprinderi în dificultate
i s-a acordat anterior ajutor ilegal, în legătură cu care
Consiliul Concurenței a adoptat o decizie negativă, și nu a
avut loc o recuperare a acestuia în conformitate cu
prevederile Legii nr. 143/1999, cu modificările și
completările ulterioare, analiza oricărui ajutor pentru salvare
sau restructurare pentru aceeași întreprindere va ține cont
mai întâi de efectul cumulativ al ajutorului anterior și al
noului ajutor și, în al doilea rând, de faptul că ajutorul
anterior nu a fost rambursat.
CAPITOLUL II
Condiții generale pentru autorizarea ajutorului pentru
salvarea și/sau restructurarea întreprinderilor în
dificultate notificate individual Consiliului Concurenței
Art. 7. — Acest capitol se referă în exclusivitate la
măsurile de ajutor notificate individual Consiliului
Concurenței. În anumite condiții, Consiliul Concurenței
poate autoriza scheme de ajutor pentru salvare sau pentru
restructurare; aceste condiții de autorizare sunt prevăzute
în cap. III.
A. Ajutorul de stat pentru salvare
Art. 8. — (1) Pentru a fi autorizat de Consiliul
Concurenței, ajutorul pentru salvare, așa cum a fost definit
în art. 3, trebuie să îndeplinească următoarele condiții:
a) să consiste în sprijin de trezorerie acordat
întreprinderii sub formă de garanții pentru împrumuturi sau
sub formă de împrumuturi; în ambele cazuri, împrumutul
trebuie să fie acordat cu o rată a dobânzii cel puțin
comparabilă cu cea aplicabilă împrumuturilor acordate
întreprinderilor sănătoase și mai ales cu rata de referință a
Băncii Naționale a României; orice împrumut trebuie
rambursat și orice garanție trebuie să expire într-un interval
de până la 6 luni de la plata primei tranșe către
întreprindere;
b) să fie justificat prin rațiuni sociale grave și să nu
inducă efecte negative inacceptabile asupra mediului
concurențial normal;
c) să fie însoțit, cu ocazia notificării, de un angajament
al furnizorului de a transmite Consiliului Concurenței, într-un
termen maximal de 6 luni care începe să curgă de la data
autorizării ajutorului pentru salvare sau, în cazul unui ajutor
nenotificat, de la data primei puneri în aplicare a măsurii în
chestiune, fie un plan de restructurare sau de lichidare, fie
dovada că împrumutul a fost integral rambursat și/sau că
garanția a expirat;

9

d) să se limiteze la suma necesară pentru a menține
întreprinderea în circuitul economic pe durata pentru care a
fost autorizat ajutorul; o asemenea sumă poate include
ajutorul pentru măsuri structurale urgente în concordanță cu
art. 3 alin. (3); suma necesară trebuie să se bazeze pe
nevoile de lichidități ale întreprinderii pentru a nu mai
suferi pierderi; pentru determinarea cuantumului se va avea
în vedere rezultatul aplicării formulei prevăzute în anexă;
orice ajutor pentru salvare care depășește rezultatul
aplicării acestei formule va trebui explicat în detaliu;
e) să respecte condiția prevăzută la art. 24 (îprima și
ultima dată“).
(2) Dacă furnizorii au prezentat un plan de restructurare
în interval de 6 luni de la data autorizării sau, în cazul
ajutorului nenotificat, de la implementarea măsurii, termenul
limită pentru rambursarea împrumutului sau pentru
expirarea garanției este prelungit până când Consiliul
Concurenței adoptă o decizie asupra planului, cu excepția
cazului când Consiliul Concurenței consideră o asemenea
prelungire ca nejustificată.
(3) Consiliul Concurenței va deschide o investigație
dacă furnizorii nu trimit:
a) un plan de restructurare credibil și motivat sau un
plan de lichidare; sau
b) dovada că împrumutul a fost rambursat integral
și/sau că garanția a expirat înainte de împlinirea termenului
de 6 luni.
(4) Consiliul Concurenței poate decide să deschidă o
investigație, dacă va considera că împrumutul sau garanția
a fost utilizată defectuos sau că, după expirarea termenului
de 6 luni, neîndeplinirea obligației rambursării ajutorului nu
mai poate fi justificată.
(5) Autorizarea unui ajutor pentru salvare nu implică
necesarmente ca ajutoarele ținând de un plan de
restructurare să fie apoi autorizate, acestea trebuind să fie
examinate pe fond.
Procedura simplificată
Art. 9. — Consiliul Concurenței va depune toate
diligențele pentru a adopta o decizie în termen de o lună
cu privire la ajutorul pentru salvare care îndeplinește toate
condițiile prevăzute la art. 8 și care întrunește cumulativ
criteriile următoare:
a) întreprinderea în cauză îndeplinește cel puțin unul
dintre cele 3 criterii prevăzute la art. 2 alin. (2);
b) ajutorul pentru salvare este limitat la cuantumul
rezultat în urma aplicării formulei prevăzute în anexă și nu
depășește echivalentul în lei a 10 milioane euro.
B. Ajutorul de stat pentru restructurare
I. Principiul de bază
Art. 10. — Ajutorul de stat pentru restructurare ridică
anumite probleme de concurență, întrucât poate să
transfere o parte inechitabilă a poverii ajustării structurale
și a problemelor sociale și economice care decurg din
aceasta asupra altor producători care nu beneficiază de
ajutor și asupra altor furnizori de ajutor de stat. Principiul
general trebuie, prin urmare, să permită acordarea
ajutorului pentru restructurare numai în condițiile în care se
poate demonstra că nu contravine mediului concurențial
normal și acordurilor internaționale la care România este
parte. Acest lucru este posibil numai cu îndeplinirea unor
criterii stricte și dacă este sigur că avantajele care rezultă

10

MONITORUL OFICIAL AL ROMÂNIEI, PARTEA I, Nr. 1.215/17.XII.2004

din supraviețuirea agentului economic vor compensa orice
distorsionare a concurenței (de exemplu, atunci când este
clar că efectul net al disponibilizărilor rezultate din
falimentul întreprinderii, combinat cu efectele pe care le
poate avea asupra furnizorilor, ar exacerba problemele
referitoare la șomaj sau, în mod excepțional, când
dispariția societății ar conduce la o situație de monopol sau
de obligopol îngust), cu luarea, în principiu, a unor măsuri
compensatorii adecvate în favoarea concurenților.
II. Condiții pentru autorizarea ajutorului
Art. 11. — Consiliul Concurenței va aproba ajutorul
numai cu îndeplinirea cumulativă a condițiilor prevăzute în
art. 12—18.
Eligibilitatea societății
Art. 12. — Societatea trebuie să poată fi considerată în
dificultate, în sensul prevederilor art. 2.
Restabilirea viabilității pe termen lung
Art. 13. — (1) Acordarea ajutorului este condiționată de
implementarea planului de restructurare, care stă la baza
evaluării Consiliului Concurenței, în cazul tuturor măsurilor
de ajutor individual, cu excepția celor vizând întreprinderi
mici și mijlocii, așa cum este prevăzut la art. 21.
(2) Planul de restructurare, a cărui durată trebuie să fie
cât mai scurtă posibil, trebuie să restaureze viabilitatea pe
termen lung a societății într-un interval rezonabil și pe baza
unor evaluări realiste cu privire la condițiile de funcționare
viitoare. Prin urmare, ajutorul pentru restructurare trebuie
să fie corelat cu un plan de restructurare viabil la care se
angajează furnizorul respectiv. Planul conținând toate
detaliile relevante trebuie prezentat Consiliului Concurenței
și trebuie să cuprindă, în special, un studiu de piață.
Ameliorarea viabilității trebuie să rezulte în principal din
măsuri interne conținute în planul de restructurare; ea nu
poate să se bazeze pe factori externi, precum fluctuația
prețurilor și a cererii, asupra cărora întreprinderea nu are o
mare influență, decât numai dacă ipotezele cu privire la
evoluția pieței sunt general recunoscute. Restructurarea
trebuie să cuprindă abandonarea activităților care ar
rămâne generatoare de pierderi structurale chiar și după
restructurare.
(3) Planul de restructurare trebuie să descrie
circumstanțele care au condus la apariția dificultăților
societății, prin aceasta asigurându-se o bază pentru analiza
faptului că măsurile sunt cele adecvate. Trebuie să se aibă
în vedere, printre altele, situația prezentă și de perspectivă
a cererii și ofertei pe piața relevantă a produsului, cu
scenarii care să reflecte ipotezele optimiste, pesimiste și
intermediare și punctele tari și cele slabe ale societății.
Planul de restructurare trebuie să permită întreprinderii să
progreseze către o nouă structură, care să îi ofere
perspectiva viabilității pe termen lung și să îi permită să
funcționeze cu resurse proprii.
(4) Planul trebuie să asigure o schimbare radicală care
va permite întreprinderii, după finalizarea restructurării, să
își acopere integral costurile, inclusiv amortizarea și
cheltuielile financiare.
(5) Recuperarea scontată a investițiilor trebuie să fie
suficientă astfel încât să permită întreprinderii restructurate
să concureze prin propriile forțe pe piața liberă. Dacă

dificultățile întreprinderii provin din deficiențe ale sistemului
de guvernare corporativă, acestea trebuie să facă obiectul
unor adaptări corespunzătoare.
Prevenirea oricărei distorsiuni excesive a concurenței
Art. 14. — (1) În vederea minimizării cât mai mult
posibil a efectelor negative asupra condițiilor de comerț,
astfel încât efectele pozitive urmărite să contracareze
efectele negative, se vor lua măsuri compensatorii. În caz
contrar, se va considera că ajutorul este incompatibil cu
mediul concurențial normal. Pentru stabilirea caracterului
corespunzător al măsurilor compensatorii, Consiliul
Concurenței va avea în vedere obiectivul de restabilire a
viabilității pe termen lung.
(2) Printre aceste măsuri se numără cesiunile de active,
reduceri ale capacității de producție sau ale prezenței pe
piață și reducerea barierelor la intrare pe piețele în cauză.
La analiza caracterului corespunzător al măsurilor
compensatorii, Consiliul Concurenței va lua în considerare
structura pieței și condițiile de concurență pentru a se
asigura că nici una dintre aceste măsuri nu conduce la
deteriorarea structurii pieței, având, de exemplu, efectul
indirect de creare a unei situații de monopol sau de
oligopol îngust. Dacă furnizorul poate demonstra că o
astfel de situație ar putea apărea, atunci măsura
compensatorie trebuie stabilită astfel încât să se evite o
astfel de împrejurare.
(3) Măsurile vor fi proporționale cu efectele
distorsionante cauzate de ajutor și, în special, cu mărimea
și importanța relativă a societății pe piață (piețe). Ele ar
trebui să aibă loc cu precădere pe piața (piețele) în care
societatea va avea o poziție semnificativă după
restructurare. Nivelul reducerii va fi stabilit de la caz la
caz. Consiliul Concurenței va stabili importanța măsurilor
compensatorii necesare pe baza studiului de piață anexat
la planul de restructurare și, dacă este cazul, pe baza
oricăror alte informații puse la dispoziția sa, inclusiv a celor
furnizate de părțile interesate. Reducerea trebuie să fie
parte integrantă a restructurării, așa cum este ea stipulată
în planul de restructurare. Acest principiu se va aplica
indiferent dacă divizările au loc înainte sau după acordarea
ajutorului de stat, atât timp cât ele fac parte din
restructurare. Stoparea și renunțarea definitivă la activitățile
generatoare de pierdere, care sunt absolut necesare
restabilirii viabilității, nu vor fi considerate reduceri ale
capacității sau ale prezenței pe piață, atunci când sunt
analizate măsurile compensatorii. O astfel de analiză va
ține cont de orice ajutor pentru salvare acordat anterior.
(4) Totuși, această condiție nu se aplică în mod normal
întreprinderilor mici, întrucât se poate presupune că ajutorul
ad-hoc acordat întreprinderilor mici nu afectează de obicei
un mediu concurențial normal, cu excepția cazului în care
se prevede altfel în regulile de ajutor de stat într-un anumit
sector sau dacă beneficiarul operează pe o piață afectată
de supracapacitate pe termen lung.
(5) Atunci când beneficiarul operează pe o piață
afectată de supracapacitate structurală pe termen lung, așa
cum este definită în Regulamentul multisectorial privind
ajutorul regional pentru proiecte mari de investiții, pus în
aplicare prin Ordinul președintelui Consiliului Concurenței

MONITORUL OFICIAL AL ROMÂNIEI, PARTEA I, Nr. 1.215/17.XII.2004
nr. 252/2002 privind punerea în aplicare a regulamentelor
Consiliului Concurenței, elaborate în baza Legii
nr. 143/1999 privind ajutorul de stat, publicat în Monitorul
Oficial al României, Partea I, nr. 165 din 17 martie 2003,
cu modificările și completările ulterioare, ar putea fi necesar
ca reducerea capacității de producție sau a prezenței sale
pe piață să fie de 100%. În aceste cazuri, Consiliul
Concurenței va permite numai acel ajutor care atenuează
costurile sociale de restructurare, în conformitate cu art. 22
și cu regulile privind ajutorul de protecție a mediului pentru
dezafectarea amplasamentelor poluate care, în caz contrar,
ar fi abandonate.
Ajutor limitat la minimum necesar: contribuție reală,
lipsită de ajutor
Art. 15. — (1) Suma și intensitatea ajutorului trebuie să
fie limitate strict la costurile minime de restructurare
necesare, pentru a permite restructurarea în funcție de
resursele financiare existente ale întreprinderii, acționarilor
săi sau ale grupului din care face parte. O astfel de
evaluare va lua în considerare orice ajutor pentru salvare
acordat anterior. Se anticipează ca beneficiarii de ajutor să
aducă o contribuție semnificativă la planul de restructurare
din propriile resurse, inclusiv din vânzarea de active
neesențiale pentru supraviețuirea întreprinderii ori din
finanțări externe în condiții de piață. O astfel de contribuție
este un semn că piețele au încredere în valoarea practică
a restabilirii viabilității. O astfel de contribuție trebuie să fie
reală, adică efectivă, cu excluderea oricăror profituri
potențiale viitoare, precum cele din fluxul de numerar (cash
flow) și trebuie să fie cât mai substanțială.
(2) În mod normal, Consiliul Concurenței va considera
că următoarele contribuții la restructurare sunt
corespunzătoare: cel puțin 25% pentru întreprinderi mici,
cel puțin 40% pentru întreprinderi mijlocii și cel puțin 50%
pentru întreprinderi mari. În situații excepționale și în cazuri
extrem de dificile, ce trebuie demonstrate de către furnizori,
Consiliul Concurenței poate accepta o contribuție reală mai
scăzută.
(3) Pentru limitarea efectului de distorsionare a
concurenței, valoarea ajutorului sau forma în care acesta
este acordat va fi de o astfel de natură încât să se evite
ca societatea să primească un surplus de lichidități ce ar fi
folosit în scopul unor activități agresive, de distorsiune a
pieței, fără legătură cu procesul de restructurare. Consiliul
concurenței va analiza, în consecință, nivelul pasivelor
societății după restructurare, inclusiv situația ce urmează
oricărei amânări sau reduceri a datoriilor sale, în special în
contextul continuării activității sale după începerea
procedurii colective de faliment. Nu vor fi acordate ajutoare
pentru finanțarea unei investiții noi care nu este esențială
pentru restabilirea viabilității întreprinderii.
Condiții specifice pentru autorizarea ajutorului
Art. 16. — Pe lângă măsurile compensatorii descrise în
art. 14, Consiliul Concurenței poate impune orice condiții și
obligații pe care le consideră necesare pentru a se asigura
că ajutorul nu distorsionează mediul concurențial normal, în
eventualitatea în care furnizorii în cauză nu s-au angajat
să adopte astfel de prevederi. De exemplu, Consiliul
Concurenței poate solicita furnizorilor:

11

a) să ia ei înșiși anumite măsuri (de exemplu, să
deschidă anumite piețe, legate direct sau indirect de
activitățile societății, pentru alți operatori);
b) să impună anumite obligații societății beneficiare;
c) să se abțină de la acordarea altor tipuri de ajutor
către societatea beneficiară pe perioada de restructurare.
Implementarea completă a planului de restructurare și
respectarea condițiilor
Art. 17. — (1) Beneficiarul trebuie să implementeze
integral planul de restructurare și să execute orice altă
obligație prevăzută în decizia de autorizare a ajutorului.
Consiliul Concurenței va considera drept aplicare abuzivă a
ajutorului orice defecțiune de executare a planului sau de
respectare a obligațiilor stabilite în decizia de autorizare.
(2) Dacă operațiunile de restructurare acoperă mai mulți
ani și implică valori semnificative ale ajutorului de stat,
Consiliul Concurenței poate solicita ca plata ajutorului de
restructurare să fie împărțită în rate și poate pune
următoarele condiții la plata fiecărei rate:
a) confirmarea, înainte de fiecare plată, a realizării
fiecărei etape din planul de restructurare, în conformitate
cu programul stabilit; sau
b) autorizarea, înainte de fiecare plată, după ce s-a
verificat că planul este implementat în mod satisfăcător.
Monitorizarea și raportul anual
Art. 18. — (1) Consiliului Concurenței trebuie să i se
ofere posibilitatea să se asigure că planul de restructurare
este realizat în mod corespunzător, prin rapoartele
periodice și detaliate transmise de furnizorii în cauză.
(2) În cazul ajutorului către întreprinderi mari, primul
dintre aceste rapoarte va fi în mod normal transmis
Consiliului Concurenței nu mai târziu de 6 luni de la
momentul autorizării ajutorului. Ulterior, rapoartele vor fi
transmise Consiliului Concurenței cel puțin o dată pe an,
la o dată stabilită, până când se poate considera că
obiectivele planului de restructurare au fost îndeplinite. Ele
trebuie să includă toate informațiile necesare Consiliului
Concurenței pentru a putea monitoriza implementarea
programului de restructurare, programul de plăți către
societate și situația sa financiară, precum și respectarea
oricăror condiții sau obligații stipulate în decizia de
aprobare a ajutorului. Ele trebuie să includă mai ales toate
informațiile relevante prevăzute la art. 23 asupra oricărui
ajutor pe care societatea l-a primit, indiferent de obiectiv,
fie pe baze individuale, fie în baza unei scheme generale,
pe perioada restructurării. În situația în care Consiliul
Concurenței are nevoie de confirmarea imediată a anumitor
informații, ca de exemplu asupra închiderii sau a
reducerilor de capacitate, poate solicita rapoarte cu o
frecvență mai mare.
(3) În cazul ajutorului pentru întreprinderi mici și mijlocii,
transmiterea anuală a unei copii a situației financiare va fi,
în mod normal, suficientă, cu excepția situației când decizia
de autorizare a ajutorului impune condiții mai riguroase.
III. Modificarea planului de restructurare
Art. 19. — (1) Dacă ajutorul de restructurare a fost
autorizat, furnizorii în cauză pot, în timpul perioadei de
restructurare, să solicite Consiliului Concurenței să fie de
acord cu schimbările aduse planului de restructurare și
valorii ajutorului. Consiliul Concurenței poate permite astfel
de schimbări cu condiția îndeplinirii următoarelor condiții:

12

MONITORUL OFICIAL AL ROMÂNIEI, PARTEA I, Nr. 1.215/17.XII.2004

a) planul revizuit va indica la rândul lui restabilirea
viabilității într-un interval rezonabil de timp;
b) dacă valoarea ajutorului este mărită, orice măsură
compensatorie solicitată va fi mai cuprinzătoare decât cele
impuse inițial;
c) dacă măsurile compensatorii propuse sunt mai mici
decât cele prevăzute inițial, valoarea ajutorului va fi redusă
în mod corespunzător;
d) noul program de punere în aplicare a măsurilor
compensatorii nu va putea fi întârziat în raport cu cel inițial
adoptat decât pentru rațiuni neimputabile întreprinderii
beneficiare sau furnizorului de ajutor; în caz contrar, suma
ajutorului trebuie să fie redusă în mod corespunzător.
(2) Dacă condițiile impuse de Consiliul Concurenței sau
angajamentele luate de furnizorul ajutorului sunt
relaxate/reduse ulterior deciziei Consiliului Concurenței,
suma ajutorului va fi redusă corespunzător sau alte condiții
pot fi impuse.
(3) Dacă furnizorii aduc modificări la un plan de
restructurare aprobat fără informarea la timp a Consiliului
Concurenței, atunci Consiliul Concurenței va demara
procedura de investigație.
IV. Ajutorul de restructurare în zonele asistate
Art. 20. — (1) Consiliul Concurenței va ține cont de
necesitățile dezvoltării regionale atunci când va analiza
ajutorul de restructurare în zonele asistate. Faptul că o
întreprindere în dificultate este situată într-o zonă asistată
nu justifică totuși o abordare permisivă a ajutorului pentru
restructurare: pe termen mediu și lung, o regiune nu
beneficiază cu nimic de pe urma faptului că societățile sunt
sprijinite în mod artificial. Mai mult, în scopul dezvoltării
regionale, este în interesul regiunii ca aceasta să utilizeze
resurse astfel încât să fie dezvoltate cât mai curând acele
activități viabile și durabile. În fine, trebuie minimizată
distorsionarea concurenței chiar și în cazul acordării unui
ajutor întreprinderilor din zonele asistate. În acest context
trebuie avute în vedere și posibilele efecte secundare
negative ce pot apărea în zona respectivă și în alte zone
asistate.
(2) Astfel criteriile enumerare la art. 12—19 se aplică în
mod egal și zonelor asistate, chiar și atunci când se iau în
considerare necesitățile dezvoltării regionale. Totuși, în
zonele asistate și cu excepția cazului în care regulile de
ajutor de stat pentru anumite sectoare prevăd altfel,
condițiile de autorizare a ajutorului pot fi mai puțin stricte
în ceea ce privește realizarea măsurilor compensatorii și
mărimea contribuției beneficiarului. Dacă necesitățile
dezvoltării regionale o justifică, în situațiile în care o
reducere a capacității sau a prezenței pe piață pare a fi
măsura cea mai adecvată pentru evitarea oricărei
distorsiuni excesive a concurenței, reducerea solicitată va fi
mai mică în zonele asistate decât în zonele neasistate,
corespunzător hărții regionale a României.
V. Ajutor de restructurare pentru întreprinderi mici și
mijlocii
Art. 21. — (1) Ajutorul acordat întreprinderilor mici, așa
cum sunt ele definite în Regulamentul privind ajutorul de
stat pentru întreprinderi mici și mijlocii, pus în aplicare prin
Ordinul președintelui Consiliului Concurenței nr. 55/2004,
publicat în Monitorul Oficial al României, Partea I, nr. 340
din 19 aprilie 2004, cu modificările și completările

ulterioare, tinde să afecteze condițiile comerciale mai puțin
decât cel acordat întreprinderilor mijlocii și mari. Același
lucru este valabil și pentru ajutorul de restructurare, astfel
încât condițiile stipulate în art. 12—19 se aplică cu mai
puțină strictețe în următoarele privințe:
a) ajutorul nerambursabil către întreprinderile mici nu va
fi de obicei legat de măsurile compensatorii (art. 14
alin. 4), cu excepția cazului în care este altfel stipulat în
regulile de ajutor de stat privind un anumit sector;
b) cerințele privind conținutul rapoartelor vor fi mai
puțin severe pentru întreprinderile mici și mijlocii (art. 18).
(2) Cu toate acestea, principiul îprima și ultima dată“
(menționat în art. 24) se va aplica în mod deplin și
întreprinderilor mici și mijlocii.
(3) Pentru întreprinderile mici și mijlocii planul de
restructurare nu trebuie autorizat de către Consiliul
Concurenței. Totuși, planul trebuie să îndeplinească
cerințele stipulate în art. 13 alin. 2—5 și să fie aprobat de
către furnizorii în cauză și transmis Consiliului Concurenței.
Ajutorul nerambursabil trebuie să fie acordat cu condiția
realizării complete a planului de restructurare. Obligația de
a verifica îndeplinirea acestor condiții revine furnizorilor.
VI. Ajutorul destinat să acopere costurile sociale de
restructurare
Art. 22. — (1) Planurile de restructurare implică în mod
normal reduceri sau abandonarea activităților generatoare
de pierderi. Astfel de replieri sunt adeseori necesare în
interesul raționalizării și eficientizării, și independent de
reducerile de capacitate care ar putea fi impuse drept
condiție a acordării ajutorului. Orice motivație ar sta la
baza lor, aceste măsuri vor conduce în general la reduceri
ale personalului întreprinderilor beneficiare.
(2) Obligațiile pe care o întreprindere trebuie să și le
asume în virtutea legislației muncii sau a contractelor
colective de muncă încheiate cu sindicatele în materie de
plăți compensatorii pentru disponibilizări și/sau pensionări
anticipate fac parte din costurile normale pe care o
întreprindere trebuie să le finanțeze din resursele proprii. În
aceste condiții, orice contribuție a statului la aceste costuri
trebuie considerată ca ajutor de stat, indiferent dacă plățile
sunt efectuate direct către întreprindere ori personalului
printr-o agenție guvernamentală.
(3) Nu există nici o obiecție a priori față de un astfel de
ajutor atunci când el este acordat întreprinderilor în
dificultate, întrucât ar aduce beneficii economice care sunt
mai presus de interesele întreprinderii în cauză, facilitând
schimbările structurale și diminuând greutățile.
(4) Pe lângă acoperirea costurilor plăților compensatorii
pentru disponibilizări și/sau pensionări anticipate, ajutorul se
acordă de obicei în baza unei anumite scheme de
restructurare pentru instruire, consultanță și asistență de
ordin practic pentru identificarea de alternative de angajare,
asistență pentru reamplasare și instruire profesională,
precum și asistență pentru angajații care doresc să
înceapă o afacere. Consiliul Concurenței va avea
întotdeauna o abordare favorabilă atunci când ajutorul este
acordat societății în dificultate.
(5) Tipul de ajutor descris la alin. 2—4 va fi identificat
clar în planul de restructurare, întrucât ajutorul pentru
măsuri sociale în beneficiul exclusiv al angajaților
concediați nu este luat în considerare în scopul stabilirii

MONITORUL OFICIAL AL ROMÂNIEI, PARTEA I, Nr. 1.215/17.XII.2004
ariei de extindere a măsurilor compensatorii menționate în
art. 14.
VII. Necesitatea de informare a Consiliului Concurenței
asupra oricărui ajutor acordat societății beneficiare în
timpul perioadei de restructurare
Art. 23. — (1) La analiza unui ajutor de restructurare
primit de către o întreprindere mare sau mijlocie în baza
prezentului regulament, acordarea oricărui alt ajutor în
timpul perioadei de restructurare, chiar și în conformitate cu
o schemă care a fost deja autorizată, este susceptibilă a
influența analiza Consiliului Concurenței asupra ariei de
extindere a măsurilor compensatorii solicitate.
(2) În notificările de ajutor de restructurare către o
întreprindere mare sau mijlocie se va indica orice alt ajutor
de orice tip, care urmează a fi acordat societății beneficiare
în timpul perioadei de restructurare, cu excepția cazului în
care ele fac obiectul regulii pragului minim. La analiza
ajutorului de restructurare, Consiliul Concurenței va lua în
considerare acest ajutor.
(3) Orice ajutor acordat efectiv unei întreprinderi mari
sau mijlocii în timpul perioadei de restructurare, inclusiv
ajutorul acordat în conformitate cu o schemă autorizată, va
fi notificat individual la Consiliul Concurenței dacă acesta
nu a fost informat în această privință la momentul deciziei
sale privind ajutorul de restructurare.
(4) Consiliul Concurenței se va asigura că acordarea
ajutorului pe baza schemelor de ajutor autorizate nu este
susceptibilă să eludeze prevederile prezentului regulament.
C. îPrima și ultima dată“
Art. 24. – (1) Un ajutor pentru salvare este o
operațiune cu caracter excepțional, vizând, în principal,
menținerea unei întreprinderi în circuitul economic pe o
perioadă limitată, în cursul căreia viitorul său poate fi
evaluat. Nu trebuie să fie posibil a autoriza acordarea
repetată de ajutoare pentru salvare care s-ar limita la
menținerea status quo-ului (situației anterioare), amânând
inevitabilul și deplasând între timp problemele economice și
sociale asupra altor producători mai performanți sau asupra
altor potențiali furnizori. Prin urmare, un ajutor pentru
salvare nu trebuie acordat decât o singură dată (condiția
îprima și ultima dată“). Conform aceluiași principiu, pentru
a evita ca unele întreprinderi să fie neloial asistate atunci
când ele nu pot supraviețui decât grație unor intervenții
repetate ale autorităților publice, ajutoarele pentru
restructurare nu trebuie să fie acordate decât o singură
dată. În fine, dacă un ajutor pentru salvare este acordat
unei întreprinderi care a primit deja un ajutor pentru
restructurare, se poate considera că dificultățile
beneficiarului au caracter recurent și că intervențiile
repetate ale statului dau loc la distorsiuni ale concurenței.
Astfel de intervenții repetate ale statului nu vor fi
autorizate.
(2) Atunci când notifică un ajutor pentru salvare sau de
restructurare la Consiliul Concurenței, furnizorii vor specifica
dacă societatea în cauză a mai primit deja ajutor de
salvare sau de restructurare în trecut, inclusiv orice astfel
de ajutor înainte de data intrării în vigoare a prezentului
regulament și orice ajutor nenotificat. În privința ajutorului
nenotificat, Consiliul Concurenței va lua în considerare
posibilitatea ca acest ajutor să poată fi declarat compatibil
cu mediul concurențial normal altfel decât ca ajutor pentru
salvare sau restructurare. Într-o asemenea situație și dacă

13

s-au scurs mai puțin de 10 ani de la acordarea ajutorului
pentru salvare, de la încheierea perioadei de restructurare
sau de la încetarea aplicării planului de restructurare
(luându-se în considerare evenimentul survenit cel mai
recent), Consiliul Concurenței nu va autoriza un nou ajutor
pentru salvare ori pentru restructurare. Excepții de la
această regulă sunt permise în următoarele cazuri:
a) dacă un ajutor pentru restructurare urmează unui
ajutor pentru salvare în cadrul aceleiași operațiuni de
restructurare;
b) dacă un ajutor pentru salvare a fost acordat cu
respectarea condițiilor prevăzute la art. 8 și nu a fost
urmat de o restructurare cu sprijinul statului, dacă:
(i) în mod rezonabil, se poate sconta pe viabilitatea
pe termen lung a întreprinderii după acordarea
ajutorului pentru salvare; și
(ii) un nou ajutor pentru salvare sau un ajutor pentru
restructurare devine necesar după cel puțin cinci
ani, datorită unor împrejurări imprevizibile,
neimputabile
întreprinderii;
o
împrejurare
imprevizibilă este o situație pe care echipa
managerială a întreprinderii nu o putea nicicum
prevedea la momentul elaborării planului de
restructurare și care nu se datorează unor
neglijențe sau erori de management al
întreprinderii și nici unor decizii ale grupului de
care ea aparține;
c) în considerarea unor circumstanțe excepționale și
imprevizibile neimputabile întreprinderii.
(3) În cazurile enumerate la alin. (2) lit. b) și c),
procedura prevăzută la art. 9 nu poate fi aplicată.
(4) Eventualele modificări ale statutului proprietății
întreprinderii beneficiare, intervenite ca urmare a acordării
ajutorului sau a oricărei proceduri judiciare sau
administrative având ca efect asanarea bilanțului său
contabil, reducerea angajamentelor sale sau purgarea de
datoriile sale anterioare nu afectează cu nimic aplicarea
regulii prevăzute la alin. (2), atâta vreme cât este vorba de
menținerea în activitate a aceleiași întreprinderi.
(5) Când un grup de întreprinderi a beneficiat de un
ajutor pentru salvare sau pentru restructurare, Consiliul
Concurenței nu va autoriza, în principiu, acordarea unui
nou ajutor pentru salvare sau pentru restructurare grupului
însuși și nici vreuneia dintre entitățile care fac parte din el,
numai dacă o perioadă de 10 ani se va fi scurs după
acordarea ajutorului pentru salvare, de la finalizarea
perioadei de restructurare sau după ce aplicarea planului
de restructurare a fost întreruptă, fiind luat în considerare
momentul survenit cel mai recent. Când o entitate
aparținând unui grup a primit ajutor pentru salvare sau
pentru restructurare, grupul, în ansamblul său, precum și
celelalte entități care fac parte din el, cu excepția
beneficiarului anterior al ajutorului, rămân eligibile pentru
aceste ajutoare pentru salvare sau restructurare, sub
rezerva respectării celorlalte dispoziții ale prezentului
regulament. Furnizorul trebuie să se asigure că nici un ajutor
nu va fi transmis prin grup sau prin alte entități care fac
parte din el către beneficiarul anterior al ajutorului de stat.
(6) În cazul unei întreprinderi care preia active de la o
altă întreprindere, în special a unei întreprinderi care a fost
supusă uneia dintre procedurile prevăzute la alin. (4) sau
unei proceduri colective de insolvență în aplicarea legislației

14

MONITORUL OFICIAL AL ROMÂNIEI, PARTEA I, Nr. 1.215/17.XII.2004

reorganizării judiciare și a falimentului și care deja a primit
ea însăși un ajutor pentru salvare sau restructurare,
întreprinderea achizitoare nu este supusă principiului îprima
și ultima dată“, în măsura în care sunt îndeplinite cumulativ
următoarele condiții:
a) întreprinderea achizitoare este în mod clar distinctă
de vechea întreprindere;
b) întreprinderea achizitoare a dobândit activele vechii
întreprinderi la prețul pieței;
c) lichidarea sau reorganizarea judiciară și răscumpărarea
vechii întreprinderi nu constituie în speță doar modalități de
evaluare a principiului îprima și ultima dată“: Consiliul
Concurenței ar putea constata că acesta este scopul
urmărit dacă, de exemplu, dificultățile întâmpinate de
achizitor erau în mod clar previzibile atunci când a avut loc
răscumpărarea activelor vechii întreprinderi.
(7) În orice caz, având în vedere că ajutorul în vederea
achiziționării de active constituie ajutor pentru investiția
inițială, acesta nu poate fi autorizat în baza acestui
regulament.
CAPITOLUL III
Scheme de ajutor pentru întreprinderi mici și mijlocii
I. Principii generale
Art. 25. — Consiliul Concurenței va autoriza scheme de
acordare de ajutor pentru salvare și/sau restructurare
destinate întreprinderilor mici și mijlocii aflate în dificultate,
numai în cazurile în care întreprinderile respective
corespund definiției întreprinderilor mici și mijlocii din anexa
Regulamentului privind ajutorul de stat pentru întreprinderi
mici și mijlocii, cu modificările și completările ulterioare.
Sub rezerva dispozițiilor speciale ce urmează,
compatibilitatea unor astfel de scheme va fi apreciată în
considerarea condițiilor prevăzute la art. 2—24, cu excepția
art. 9, care nu se aplică schemelor de ajutor. Orice ajutor
acordat în baza unei scheme și neîndeplinind vreuna dintre
aceste condiții trebuie să fie notificat individual și autorizat
în prealabil de către Consiliul Concurenței.
II. Eligibilitate
Art. 26. — (1) Cu excepția cazurilor în care se prevede
altfel în regulile privind ajutorul de stat pentru sectoare
specifice, acordarea de ajutor către întreprinderi mici și
mijlocii, în baza unor scheme care au fost autorizate
începând cu data de aplicare a prezentului Regulament, va
fi exceptată de la notificarea individuală doar atunci când
respectivele întreprinderi îndeplinesc cel puțin unul dintre
cele trei criterii menționate la art. 2 alin. (2).
(2) Ajutorul acordat unor întreprinderi care nu
îndeplinesc nici unul dintre cele trei criterii trebuie notificat
individual Consiliului Concurenței, astfel ca acesta să poată
evalua dacă întreprinderile în cauză pot fi considerate
întreprinderi aflate în dificultate.
(3) Ajutorul acordat unor întreprinderi active pe o piață
în care există supracapacitate structurală pe termen lung,
indiferent de mărimea beneficiarului, trebuie, de asemenea,
să fie notificat individual Consiliului Concurenței, astfel încât
acesta să îl poată evalua în baza art. 14 alin. (5).
III. Condiții pentru autorizarea schemelor de ajutor
pentru salvare
Art. 27. — (1) Pentru a fi autorizate de Consiliul
Concurenței, schemele de ajutor pentru salvare trebuie să
îndeplinească condițiile stipulate la art. 8 alin. (1) lit. a), b),

d) și e). Mai mult, ajutorul pentru salvare nu poate fi
acordat pe o perioadă mai lungă de 6 luni, perioadă pe
parcursul căreia trebuie efectuată o analiză a situației
întreprinderii respective.
(2) Înainte de împlinirea perioadei maxime stabilite la
alin. (1), furnizorul de ajutor trebuie să fi aprobat un plan
de restructurare sau un plan de lichidare, în caz contrar
Consiliul Concurenței putând solicita curții de apel obligarea
beneficiarului la rambursarea împrumutului și a ajutorului
corespunzător primei de risc.
(3) Orice ajutor acordat pe o perioadă mai lungă de
6 luni sau nerambursat după 6 luni trebuie să fie notificat
individual la Consiliul Concurenței.
IV. Condiții de autorizare a schemelor de ajutor pentru
restructurare
Art. 28. — Consiliul Concurenței va autoriza scheme de
ajutor pentru restructurare, numai dacă acordarea ajutorului
este subordonată implementării în totalitate de către
beneficiar a unui plan de restructurare aprobat de furnizorul
ajutorului respectiv și îndeplinind următoarele condiții:
a) restabilirea viabilității: se aplică criteriile stipulate în
art. 13;
b) prevenirea oricărei distorsionări excesive a
concurenței: ajutorul acordat întreprinderilor mici fiind mai
puțin susceptibil să denatureze concurența, principiul
prevăzut la art. 14 nu se aplică, cu excepția cazurilor unde
se stipulează altfel în regulile privind ajutorul de stat pentru
sectoare specifice; schemele vor prevedea ca întreprinderile
beneficiare să nu își mărească capacitatea în timpul
perioadei de restructurare;
c) limitarea ajutorului la minimul necesar: se aplică
principiile stipulate în art. 15;
d) modificarea planului de restructurare: orice modificări
aduse planului de restructurare trebuie să fie în
conformitate cu regulile menționate la art. 19.
V. Condiții comune pentru autorizarea schemelor de
salvare și/sau restructurare
Art. 29. — (1) Schemele trebuie să specifice suma
maximă de ajutor care poate fi acordată oricărei
întreprinderi, ca parte a unei operațiuni care include ajutor
pentru salvare și/sau restructurare, inclusiv în cazul în care
planul este modificat. Orice ajutor care depășește această
sumă trebuie să fie notificat individual Consiliului
Concurenței. Suma maximă de ajutor de stat acordată
pentru ajutorul combinat pentru salvarea și restructurarea
uneia și aceleiași întreprinderi nu poate fi mai mare decât
echivalentul a 10 milioane euro, incluzând orice ajutor
obținut din alte surse sau în baza altor scheme.
(2) Principiul îprima și ultima dată“ prevăzut la art. 24
este pe deplin aplicabil.
(3) Furnizorul de ajutor trebuie, de asemenea, să
notifice individual Consiliului Concurenței când o
întreprindere preia activele unei alte întreprinderi care, la
rândul ei, a primit ajutor pentru salvare sau restructurare.
VI. Monitorizarea și rapoartele anuale
Art. 30. — Art. 18 nu se aplică schemelor de ajutor.
Totuși, autorizarea schemelor de ajutor va fi însoțită de
obligația de a prezenta, în mod normal anual, un raport
asupra modului de operare a schemei respective, conținând
informațiile prevăzute în Regulamentul privind forma,
conținutul și alte detalii ale notificării unui ajutor de stat,

15

MONITORUL OFICIAL AL ROMÂNIEI, PARTEA I, Nr. 1.215/17.XII.2004
pus în aplicare prin Ordinul președintelui Consiliului
Concurenței nr. 27/2000, publicat în Monitorul Oficial al
României, Partea I, nr. 125 din 24 martie 2002, cu
modificările ulterioare. Rapoartele trebuie, de asemenea, să
includă o listă a tuturor întreprinderilor beneficiare, indicând
pentru fiecare dintre ele:
a) numele întreprinderii;
b) codul sectorial al întreprinderii, utilizând codurile de
clasificare CAEN;
c) numărul angajaților;
d) cifra de afaceri anuală și valoarea bilanțului contabil;
e) suma ajutorului acordat;
f) suma și forma contribuției beneficiarului;
g) dacă este cazul, forma și gradul măsurilor
compensatorii;
h) dacă este cazul, orice ajutor pentru restructurare sau
altă formă de sprijin asemănător care a fost primit anterior;
i) dacă întreprinderea beneficiară a fost sau nu lichidată
sau i s-au aplicat proceduri colective de insolvabilitate
înainte de finalizarea perioadei de restructurare.
CAPITOLUL IV
Dispoziții tranzitorii și finale
Art. 31. — (1) Consiliul Concurenței va propune, în
temeiul art. 13 din Legea nr. 143/1999, cu modificările și
completările ulterioare, ca furnizorul de ajutor să ia măsuri
corespunzătoare cu privire la un ajutor existent, în
conformitate cu alin. (2) și (3) ale acestui articol.
Autorizarea în viitor a oricărei scheme de ajutor este
supusă condiției respectării acestor prevederi.
(2) Furnizorii de ajutor de stat care au acceptat
propunerea Consiliului Concurenței trebuie să modifice
schemele de ajutor existente care vor rămâne în aplicare
timp de 6 luni de la intrarea în vigoare a prezentului
regulament, cu scopul de a le armoniza.
(3) Furnizorii de ajutor de stat au obligația să anunțe
acceptarea acestor măsuri corespunzătoare în decurs de

o lună de la primirea scrisorii care propune măsurile
corespunzătoare.
Art. 32. — (1) Prezentul regulament intră în vigoare la
data publicării în Monitorul Oficial al României, Partea I.
(2) Anexa
regulament.

face

parte

integrantă

din

prezentul

(3) Dispozițiile prezentului regulament se aplică în
conformitate cu Regulamentul privind forma, conținutul și
alte detalii ale notificării unui ajutor de stat și în
conformitate cu Regulamentul privind pragul minim al
ajutorului de stat care nu cade sub incidența obligației de
notificare, puse în aplicare prin Ordinul președintelui
Consiliului Concurenței nr. 27/2000, cu modificările
ulterioare.
(4) Prezentul regulament se aplică ajutoarelor de stat
notificate după intrarea sa în vigoare, precum și ajutoarelor
de stat notificate înainte de intrarea sa în vigoare, dar
pentru care decizia Consiliului Concurenței este ulterioară
acestei date sau Consiliul Concurenței nu a emis încă o
decizie.
(5) La data intrării în vigoare a prezentului regulament
se abrogă Regulamentul privind ajutorul de stat pentru
salvarea și restructurarea întreprinderilor în dificultate, pus
în aplicare prin Ordinul președintelui Consiliului Concurenței
nr. 92/2002 privind punerea în aplicare a regulamentelor
Consiliului Concurenței, elaborate în baza Legii
nr. 143/1999 privind ajutorul de stat, publicat în Monitorul
Oficial al României, Partea I, nr. 470 din 2 iulie 2002, cu
modificările și completările ulterioare.
(6) Prezentul regulament transpune în legislația
românească comunicatul Comisiei Europene — Linii
directoare comunitare privind ajutorul de stat pentru
salvarea și restructurarea firmelor în dificultate, publicat în
Jurnalul Oficial al Uniunii Europene nr. C 244 din
1 octombrie 2004.

ANEXĂ
la regulament

Formula1) de calcul al valorii maxime a ajutorului pentru
salvare care poate face obiectul procedurii simplificate:
EBITt + amortizaret + (capital de lucrut – capital de lucrut-1)
2
Formula se bazează pe rezultatele operaționale (din
exploatare) ale întreprinderii (EBIT, profit înainte de
impozitare și aplicare a dobânzilor) înregistrat în anul
anterior acordării/notificării ajutorului (indicat prin t). La

această sumă a fost adăugată amortizarea, apoi
modificările apărute în capitalul de lucru trebuie adăugate
la total. Modificarea apărută în capitalul de lucru se
calculează ca diferență între activele pe termen scurt și
pasivele pe termen scurt2) pentru ultimele situații financiare
închise. În mod similar, dacă ar exista provizioane la
nivelul rezultatului din exploatare, acestea vor trebui să fie
clar indicate, iar rezultatul nu ar trebui să includă astfel de
provizioane.

1) EBIT (profit brut înainte de impozitare și aplicarea dobânzilor după cum este stipulat în contabilitatea anuală, precedentă anului în care
s-a aplicat, indicată cu t), trebuie să fie mărită cu amortizarea survenită în aceeași perioadă plus modificările survenite în capitalul de lucru în decursul
unei perioade de 2 ani (anul precedent aplicării și anul anterior acestuia), împărțită la 2 pentru a determina valoarea corespunzătoare pentru 6 luni,
adică perioada normală pentru a permite ajutor pentru salvare.
2) Activele curente: lichidități, creanțe (conturi de clienți și conturi de debitori), alte active curente și cheltuieli plătite în avans, stocuri.
Pasive curente: datorii financiare, obligații comerciale (conturi de furnizori și creditori) și alte pasive curente, venit amânat, alte obligații
cumulate, obligații fiscale.

16

MONITORUL OFICIAL AL ROMÂNIEI, PARTEA I, Nr. 1.215/17.XII.2004

Formula are ca obiectiv estimarea fluxului de numerar
operațional negativ al întreprinderii în anul precedent
solicitării ajutorului (sau precedent acordării ajutorului în
cazul ajutoarelor nenotificate). O jumătate din această
sumă ar trebui să țină întreprinderea în funcțiune pentru o
perioadă de 6 luni. În concluzie, rezultatul formulei trebuie
să fie împărțit la 2.

Această formulă poate fi aplicată doar atunci când
rezultatul este negativ.
În cazul în care formula conduce la un rezultat pozitiv,
trebuie furnizată o explicație detaliată, demonstrând că
întreprinderea este în dificultate, conform art. 10 și 11.

Exemplu:
Profit brut (înainte de impozitare
și aplicarea dobânzilor) (mil. euro)
Amortizare (mil. euro)
Bilanț contabil (mil. euro)
Active pe termen scurt
Lichidități sau echivalent
Creanțe
Stocuri
Sarcini plătite în avans
Alte active pe termen scurt
Total active pe termen scurt
Pasive pe termen scurt
Datorii (Obligații)
Cheltuieli cumulate
Venituri anticipate
Total pasive curente
Capital de lucru
Modificări în capitalul de lucru

(12)
(2)
Decembrie 31, X

Decembrie 31, XO

10
30
50
20
20
130

5
20
45
10
20
100

20
15
5
40
90
(30)

25
10
5
40
60

Valoarea maximă a ajutorului pentru salvare = [–12 + 2 + (–30)]/2 = echivalentul a
20 milioane euro.
În cazul în care rezultatul formulei este mai mare decât echivalentul a 10 milioane euro,
procedura simplificată descrisă la art. 9 nu poate fi utilizată.
Dacă această limită este depășită, inițiatorul ajutorului de stat are obligația să explice modul
în care au fost determinate nevoile de lichidități ale întreprinderii și valoarea ajutorului pentru
salvare.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.215/17.XII.2004 conține 16 pagini.

Prețul de vânzare 18.500 lei

ISSN 1453—4495

