Anul 172 (XVI) — Nr. 58

PARTEA

I

LEGI, DECRETE, HOTĂRÂRI ȘI ALTE ACTE

Vineri, 23 ianuarie 2004

SUMAR

Nr.
DECIZII ALE CURȚII CONSTITUȚIONALE
Decizia nr. 413 din 6 noiembrie 2003 referitoare la
excepția de neconstituționalitate a dispozițiilor
titlului I din Ordonanța de urgență a Guvernului
nr. 184/2002 pentru modificarea și completarea
Legii nr. 10/2001 privind regimul juridic al unor
imobile preluate în mod abuziv în perioada
6 martie 1945 — 22 decembrie 1989, precum și
pentru stabilirea unor măsuri pentru accelerarea
aplicării acesteia și a Ordonanței de urgență a
Guvernului nr. 94/2000 privind retrocedarea unor
bunuri imobile care au aparținut cultelor religioase
din România, aprobată cu modificări și completări
prin Legea nr. 501/2002...........................................
HOTĂRÂRI ALE GUVERNULUI ROMÂNIEI
1.546/2003. — Hotărâre pentru aprobarea Normelor de
conservare și restaurare a bunurilor culturale
mobile clasate............................................................

Pagina

Nr.

Pagina

1.604/2003. — Hotărâre privind aprobarea stemei
municipiului Alba Iulia, județul Alba.........................

10–11

1.614/2003. — Hotărâre pentru aprobarea Normelor
metodologice de aplicare a Legii nr. 312/2003
privind producerea și valorificarea legumelor de
câmp...........................................................................

11–14

DECIZII ALE CONSILIULUI CONCURENȚEI

2–5

5–9

484/2003. — Decizie cu privire la concentrarea
economică realizată de Liberty Media Corporation
prin achiziționarea controlului majoritar asupra
UnitedGlobalCom Inc. ...............................................

14–15

514/2003. — Decizie privind concentrarea economică
realizată
de
Societatea
Comercială
îCONSPROIECT“ — S.A. Reșița prin dobândirea
controlului unic direct asupra Societății Comerciale
îRECONS“ — S.A. Reșița........................................

15–16

2

MONITORUL OFICIAL AL ROMÂNIEI, PARTEA I, Nr. 58/23.I.2004

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 413
din 6 noiembrie 2003

referitoare la excepția de neconstituționalitate a dispozițiilor titlului I din Ordonanța de urgență
a Guvernului nr. 184/2002 pentru modificarea și completarea Legii nr. 10/2001
privind regimul juridic al unor imobile preluate în mod abuziv în perioada 6 martie 1945 —
22 decembrie 1989, precum și pentru stabilirea unor măsuri pentru accelerarea aplicării acesteia
și a Ordonanței de urgență a Guvernului nr. 94/2000 privind retrocedarea unor bunuri imobile
care au aparținut cultelor religioase din România, aprobată cu modificări și completări
prin Legea nr. 501/2002
Nicolae Popa
Costică Bulai
Nicolae Cochinescu
Constantin Doldur
Kozsokár Gábor
Petre Ninosu
Șerban Viorel Stănoiu
Lucian Stângu
Ioan Vida
Aurelia Popa
Maria Bratu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe
rol
se
află
soluționarea
excepției
de
neconstituționalitate a dispozițiilor titlului I din Ordonanța de
urgență a Guvernului nr. 184/2002 pentru modificarea și
completarea Legii nr. 10/2001 privind regimul juridic al unor
imobile preluate în mod abuziv în perioada 6 martie
1945 — 22 decembrie 1989, precum și pentru stabilirea
unor măsuri pentru accelerarea aplicării acesteia și a
Ordonanței de urgență a Guvernului nr. 94/2000 privind
retrocedarea unor bunuri imobile care au aparținut cultelor
religioase din România, aprobată cu modificări și completări
prin Legea nr. 501/2002.
Excepția a fost ridicată de Elena Ecaterina Popescu în
Dosarul nr. 10.309/2001 al Tribunalului Iași.
La apelul nominal este prezentă Universitatea de Științe
Agricole și Medicină Veterinară îIon Ionescu de la Brad“
din Iași, prin consilier juridic Toader Postelnicu, lipsind
celelalte părți, față de care procedura de citare este legal
îndeplinită.
Reprezentantul Universității de Științe Agricole și
Medicină Veterinară îIon Ionescu de la Brad“ din Iași
solicită respingerea excepției, arătând că textele criticate nu
contravin prevederilor constituționale. Astfel privitor la
susținerea potrivit căreia textele criticate ar contraveni
prevederilor art. 135 alin. (6) din Constituție, arată că prin
modificarea alin. (4) și abrogarea alin. (5) ale art. 16 din
Legea nr. 10/2001 nu s-a creat un vid legislativ, întrucât
sunt în vigoare dispozițiile Legii nr. 18/1991, ale Legii
nr. 112/1995 și ale Legii nr. 10/2001. Legiuitorul a instituit
însă dispoziții distincte cu privire la proprietatea statului,
care, însă, nu contravin Constituției. Astfel susținerea
autorului excepției potrivit căreia beneficiarii vreunui drept
stabilit de Legea nr. 10/2001 nu-și mai pot realiza acel
drept este nefondată, deoarece Legea nr. 10/2001 prevede,

în cazul terenurilor aflate în domeniul public, restituirea prin
echivalent, dând astfel posibilitatea acționării pe calea
dreptului comun. Cu privire la încălcarea art. 114 alin. (4)
din Constituție se arată că adoptarea Ordonanței de
urgență a Guvernului nr. 184/2002 este justificată de un
caz excepțional, astfel cum a fost definit prin Decizia Curții
Constituționale nr. 65/1995. Și, în sfârșit, în legătură cu
încălcarea alin. (1) al art. 114 din Constituție, arată, de
asemenea, că emiterea de ordonanțe de către Guvern este
limitată la domenii care nu fac obiectul legii organice numai
în ceea ce privește ordonanțele emise în temeiul unei legi
de abilitare. Această limitare nu privește însă și
ordonanțele de urgență. Invocă în acest sens jurisprudența
Curții.
În susținere se depun note scrise.
Reprezentantul Ministerului Public pune concluzii de
respingere a excepției, ca neîntemeiată, arătând că textele
criticate nu contravin prevederilor constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 21 aprilie 2003, pronunțată în
Dosarul nr. 10.309/2001, Tribunalul Iași a sesizat Curtea
Constituțională cu excepția de neconstituționalitate a
dispozițiilor titlului I din Ordonanța de urgență a
Guvernului nr. 184/2002 pentru modificarea și completarea
Legii nr. 10/2001 privind regimul juridic al unor imobile
preluate în mod abuziv în perioada 6 martie 1945 —
22 decembrie 1989, precum și pentru stabilirea unor
măsuri pentru accelerarea aplicării acesteia și a
Ordonanței de urgență a Guvernului nr. 94/2000 privind
retrocedarea unor bunuri imobile care au aparținut cultelor
religioase din România, aprobată cu modificări și
completări prin Legea nr. 501/2002.
Excepția a fost ridicată de Elena Ecaterina Popescu.
În motivarea excepției se susține că prin abrogarea
alin. (5) al art. 16 din Legea nr. 10/2001 îse creează un
vid legislativ privind reglementarea imobilelor preluate fără
titlu valabil, aflate în posesia statului“. În acest fel se
încalcă art. 16 alin. (1) din Constituție, deoarece, susține
autorul excepției, îpersoane aflate în aceeași situație nu
împărtășesc aceeași soartă, și anume în cazul unui imobil
preluat de stat fără titlu valabil și aflat în posesia sa, adică
la o societate aparținând APAPS-ului, restituirea în natură

MONITORUL OFICIAL AL ROMÂNIEI, PARTEA I, Nr. 58/23.I.2004
este regula, pe când în cazul imobilelor aflate în posesia
statului și trecute în administrarea unei instituții de
învățământ situația este opusă“.
De asemenea autorul excepției apreciază că sunt
încălcate și dispozițiile art. 114 alin. (1) și (4), precum și
ale art. 135 alin. (6) din Constituție.
Instanța de judecată consideră că excepția de
neconstituționalitate este neîntemeiată.
Potrivit art. 24 alin. (1) din Legea nr. 47/1992,
republicată, încheierea de sesizare a fost comunicată
președinților celor două Camere ale Parlamentului și
Guvernului, pentru a-și exprima punctele de vedere asupra
excepției de neconstituționalitate. De asemenea, în
conformitate cu dispozițiile art. 181 din Legea nr. 35/1997,
cu modificările ulterioare, s-a solicitat punctul de vedere al
instituției Avocatul Poporului.
Guvernul, în punctul său de vedere, arată că
dispozițiile legale criticate nu încalcă art. 16 din Constituție,
deoarece nu se poate considera că există discriminare
între persoanele care, înaintea intrării în vigoare a textului
legal criticat, puteau beneficia de măsuri reparatorii, iar
după acest moment nu mai sunt considerate persoane
îndreptățite.
Se arată că este neîntemeiată și critica de
neconstituționalitate potrivit căreia ordonanța de urgență ar
încălca dispozițiile art. 114 alin. (4) din Constituție,
deoarece interdicția reglementării de către Guvern în
domeniul legii organice privește numai ordonanțele simple
iar nu și pe cele de urgență. De altfel, o asemenea
limitare nu este prevăzută în art. 114 alin. (4) din
Constituție, deoarece cazul excepțional ce impune
adoptarea unor măsuri urgente pentru salvgardarea unui
interes public poate reclama instituirea unei reglementări de
domeniul legii organice.
Avocatul Poporului, în punctul său de vedere,
apreciază, de asemenea, că textele legale criticate nu
creează nici o discriminare între persoanele îndreptățite la
măsurile instituite prin această lege de retrocedare. În ceea
ce privește art. 135 alin. (6) din Legea fundamentală se
arată că aceste dispoziții constituționale se aplică numai
după reconstituirea sau constituirea dreptului de proprietate,
ele neavând aplicabilitate în cazul de față.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierile de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, concluziile
procurorului, dispozițiile legale criticate, raportate la
prevederile Constituției, precum și dispozițiile Legii
nr. 47/1992, reține următoarele:
Curtea Constituțională este competentă, potrivit
dispozițiilor art. 146 lit. d) din Constituție, republicată,
precum și ale art. 1 alin. (1), ale art. 2, 3, 12 și 23 din
Legea nr. 47/1992, republicată, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile titlului I din Ordonanța de urgență a Guvernului
nr. 184/2002 pentru modificarea și completarea Legii
nr. 10/2001 privind regimul juridic al unor imobile preluate

3

în mod abuziv în perioada 6 martie 1945 — 22 decembrie
1989, precum și pentru stabilirea unor măsuri pentru
accelerarea aplicării acesteia și a Ordonanței de urgență a
Guvernului nr. 94/2000 privind retrocedarea unor bunuri
imobile care au aparținut cultelor religioase din România,
aprobată cu modificări și completări prin Legea
nr. 501/2002, care au următorul conținut:
TITLUL I: Modificarea și completarea Legii nr. 10/2001
privind regimul juridic al unor imobile preluate în mod abuziv în
perioada 6 martie 1945 — 22 decembrie 1989
Art. I. Legea nr. 10/2001 privind regimul juridic al unor
imobile preluate în mod abuziv în perioada 6 martie 1945 —
22 decembrie 1989, publicată în Monitorul Oficial al României,
Partea I, nr. 75 din 14 februarie 2001, cu modificările și
completările ulterioare, se modifică și se completează după
cum urmează:
1. La articolul 3 se introduce alineatul (2) cu următorul
cuprins:
î(2) Ministerele, celelalte instituții publice ale statului sau ale
unităților administrativ-teritoriale, inclusiv cele autonome sau
independente, regiile autonome, companiile/societățile
naționale, societățile comerciale cu capital de stat, precum și
cele privatizate potrivit legii, nu au calitatea de persoane
îndreptățite și nu fac obiectul prezentei legi.“
2. Alineatul (4) al articolului 16 va avea următorul cuprins:
î(4) Bunurile stabilite potrivit procedurii prevăzute la alin. (2)
sunt, pe durata afectațiunii de interes public, bunuri proprietate
publică și au regimul prevăzut de lege.“
3. Alineatul (5) al articolului 16 se abrogă.
4. La articolul 34 se introduce alineatul (5) cu următorul
cuprins:
î(5) În vederea asigurării surselor pentru acordarea
măsurilor reparatorii în echivalent sub formă de titluri de
valoare nominală și prin acțiuni, se rezervă o cotă de până la
20% din capitalul social de la societățile sau companiile
naționale rezultate din reorganizarea regiilor autonome.
Stabilirea cotelor și alocarea titlurilor de valoare nominală sau,
după caz, a acțiunilor se fac potrivit normelor metodologice
aprobate prin hotărâre a Guvernului.“
5. La articolul 51 se introduc alineatele (2) și (3) cu
următorul cuprins:
î(2) Cererile sau acțiunile în justiție privind restituirea
prețului actualizat plătit de chiriașii ale căror contracte de
vânzare-cumpărare, încheiate cu eludarea prevederilor Legii
nr. 112/1995, au fost desființate prin hotărâri judecătorești
definitive și irevocabile, sunt scutite de taxe de timbru.
(3) Plata sumelor prevăzute la alin. (2) se face de către
Ministerul Finanțelor Publice din fondul extrabugetar constituit
în temeiul art. 13 alin. 6 din Legea nr. 112/1995.“
6. După articolul 51 se introduce articolul 511 cu următorul
cuprins:
îArt. 511. — În vederea organizării executării prevederilor
prezentei legi, Guvernul este abilitat să emită norme
metodologice de aplicare unitară a acesteia.“
Textele constituționale invocate sunt art. 16 alin. (1),
art. 114 alin. (1) și (4) și art. 135 alin. (6).
Potrivit Constituției republicate în Monitorul Oficial al
României, Partea I, nr. 767 din 31 octombrie 2003, cu
reactualizarea denumirilor și renumerotarea textelor,
art. 114 alin. (1) a devenit art. 115 alin. (1), art. 114
alin. (4) a devenit art. 115 alin. (4), iar art. 135 alin. (6) a
devenit art. 136 alin. (5).

4

MONITORUL OFICIAL AL ROMÂNIEI, PARTEA I, Nr. 58/23.I.2004

Analizând susținerile autorului excepției în lumina
textelor constituționale în vigoare la data adoptării
ordonanței de urgență, Curtea reține următoarele:
Autorul excepției susține că prin abrogarea alin. (5) al
art. 16 din Legea nr. 10/2001 îse creează un vid legislativ
privind reglementarea imobilelor preluate fără titlu valabil,
aflate în posesia statului“.
Având în vedere dispozițiile art. 2 alin. (3) teza întâi din
Legea nr. 47/1992, republicată, potrivit cărora îÎn
exercitarea controlului, Curtea Constituțională se pronunță
numai asupra problemelor de drept, fără a putea modifica sau
completa prevederea legală supusă controlului“, Curtea a
statuat în mod constant în jurisprudența sa că nu se poate
substitui legiuitorului pentru completarea sau modificarea
reglementărilor adoptate, întrucât, conform dispozițiilor
art. 58 alin. (1) din Constituție, Parlamentul este î[…] unica
autoritate legiuitoare a țării“. De asemenea Curtea
Constituțională, prin Decizia nr. 203 din 29 noiembrie 1999,
publicată în Monitorul Oficial al României, Partea I, nr. 603
din 9 decembrie 1999, a statuat: îCurtea Constituțională nu
decide dacă o lege este sau nu este bună, dacă este sau
nu este eficientă sau dacă este ori nu este oportună.
Numai Parlamentul poate hotărî, în limitele prevăzute în
Constituție, asupra conținutului reglementărilor legale și
oportunității acestora.“
Autorul excepției mai critică dispozițiile ordonanței și pe
motiv că înfrâng principiul egalității cetățenilor în fața legii
și a autorităților publice, deoarece, susține acesta,
îpersoane care sunt în aceeași situație, deposedate fără
titlu valabil de imobile aflate în detenția statului, nu
împărtășesc aceeași soartă“, exemplificând această
susținere printr-o comparație referitoare la cazul unui imobil
preluat fără titlu valabil de la stat și aflat în posesia unei
societăți aparținând APAPS-ului, unde restituirea în natură
este regula, pe când pentru imobilele aflate în posesia
unor unități de învățământ, restituirea în natură nu
constituie regula.
Și acest aspect a fost rezolvat de Curte în privința
imobilelor preluate abuziv. Astfel prin Decizia nr. 43 din
7 februarie 2001, publicată în Monitorul Oficial al României,
Partea I, nr. 75 din 14 februarie 2001, Curtea a statuat că,
fiind vorba despre acordarea, prin reglementări legislative,
a unor reparații pentru bunuri preluate de stat sau de alte
persoane juridice în mod abuziv, dar pe baza unui titlu
valabil, în sensul dispozițiilor legale în vigoare la data
preluării, legiuitorul este liber să opteze în privința sferei
bunurilor pentru care stabilește măsuri reparatorii, precum
și a întinderii și a modalității de acordare a acestora.
Dispozițiile ordonanței nu instituie tratament juridic diferit
pentru anumite categorii de cetățeni aflați în situații
identice, ci au în vedere situația concretă a bunurilor
preluate.
Considerentele din această decizie sunt valabile și în
cauza de față, neintervenind elemente noi de natură să
modifice jurisprudența Curții.
Autorul excepției mai critică ordonanța și pe motiv că ar
contraveni prevederilor constituționale ale art. 114 alin. (1)
și (4).
În jurisprudența sa, Curtea Constituțională a statuat că
interdicția reglementării de către Guvern în domeniul legii
organice privește numai ordonanțele Guvernului adoptate în
baza unei legi speciale de abilitare, această interdicție

decurgând direct din textul constituțional. O asemenea
limitare nu este prevăzută însă de alin. (4) al art. 114 din
Constituție, referitor la ordonanțele de urgență, îdeoarece
cazul excepțional ce impune adoptarea unor măsuri
urgente pentru salvgardarea unui interes public ar putea
reclama instituirea unei reglementări de domeniul legii
organice, nu numai ordinare, care, dacă nu ar putea fi
adoptată, interesul public avut în vedere ar fi sacrificat,
ceea ce este contrar finalității constituționale a instituției“
(Decizia Curții Constituționale nr. 34/1998, publicată în
Monitorul Oficial al României, Partea I, nr. 88 din
25 februarie 1998). De asemenea, Curtea a mai statuat că
ordonanța de urgență nu este o varietate a ordonanței
emise în temeiul unei legi speciale de abilitare, ci
reprezintă un act normativ adoptat de Guvern în temeiul
unei prevederi constituționale, care permite Guvernului, sub
controlul strict al Parlamentului, să facă față unui caz
excepțional.
Consecventă acestei jurisprudențe, Curtea a mai reținut
că posibilitatea Guvernului ca, în cazuri excepționale, să
poată adopta ordonanțe de urgență, în mod limitat, chiar
în domeniul rezervat legii organice, nu poate echivala cu
un drept discreționar al Guvernului și, cu atât mai mult,
această abilitare constituțională nu poate justifica abuzul în
emiterea ordonanțelor de urgență. Emiterea de către
executiv a ordonanțelor de urgență trebuie să fie, în fiecare
caz, justificată de existența unor situații excepționale, care
impun adoptarea unor reglementări urgente. În acest sens
Curtea Constituțională, prin Decizia nr. 65 din 20 iunie
1995, publicată în Monitorul Oficial al României, Partea I,
nr. 129 din 28 iunie 1995, referindu-se la cazul
excepțional, de care depinde legitimitatea constituțională a
emiterii unei ordonanțe de urgență, a statuat că acesta
este definit în raport de înecesitatea și urgența
reglementării unei situații care, datorită circumstanțelor sale
excepționale, impune adoptarea de soluții imediate, în
vederea evitării unei grave atingeri aduse interesului
public“.
Nici în acest caz nu sunt temeiuri pentru a se renunța
la această jurisprudență.
În ceea ce privește susținerea potrivit căreia ordonanța
criticată ar contraveni prevederilor art. 135 alin. (6) din
Constituție, Curtea urmează a observa că scopul Legii
nr. 10/2001 este restituirea, în natură sau prin echivalent
valoric, a imobilelor preluate în mod abuziv de către stat.
Întrucât persoanele în cauză nu au calitatea de proprietari
în momentul solicitării restituirii, principiul constituțional al
garantării proprietății funcționează în condițiile existenței
titlului de proprietate eliberat cu respectarea dispozițiilor
legale, astfel încât acest principiu poate fi invocat în atare
condiții.
În fine, Curtea constată că asupra constituționalității
unor dispoziții din Legea nr. 10/2001, astfel cum a fost
modificată prin Ordonanța de urgență a Guvernului
nr. 184/2002, Curtea s-a mai pronunțat. Astfel, prin Decizia
nr. 246 din 10 iunie 2003, publicată în Monitorul Oficial al
României, Partea I, nr. 541 din 28 iulie 2003, și prin
Decizia nr. 316 din 17 iulie 2003, publicată în Monitorul
Oficial al României, Partea I, nr. 572 din 8 august 2003,
Curtea a statuat că dispozițiile art. 3 alin. (2) din Legea
nr. 10/2001 nu contravin dispozițiilor constituționale privind
proprietatea.

5

MONITORUL OFICIAL AL ROMÂNIEI, PARTEA I, Nr. 58/23.I.2004

Față de cele expuse, în temeiul art. 146 lit. d) și al art. 147 alin. (4) din Constituție, republicată, precum și al
art. 13 alin. (1) lit. A.c) și al art. 23 din Legea nr. 47/1992, republicată,
CURTEA

În numele legii
D E C I D E:

Respinge excepția de neconstituționalitate a dispozițiilor titlului I din Ordonanța de urgență a Guvernului
nr. 184/2002 pentru modificarea și completarea Legii nr. 10/2001 privind regimul juridic al unor imobile preluate în mod
abuziv în perioada 6 martie 1945 — 22 decembrie 1989, precum și pentru stabilirea unor măsuri pentru accelerarea
aplicării acesteia și a Ordonanței de urgență a Guvernului nr. 94/2000 privind retrocedarea unor bunuri imobile care au
aparținut cultelor religioase din România, aprobată cu modificări și completări prin Legea nr. 501/2002, excepție ridicată
de Elena Ecaterina Popescu în Dosarul nr. 10.309/2001 al Tribunalului Iași.
Definitivă și obligatorie.
Pronunțată în ședința publică din data de 6 noiembrie 2003.
PREȘEDINTELE CURȚII CONSTITUȚIONALE,

prof. univ. dr. NICOLAE POPA
Magistrat-asistent,
Maria Bratu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Normelor de conservare și restaurare a bunurilor culturale mobile clasate
În temeiul art. 108 din Constituția României, republicată, și al art. III din Ordonanța de urgență a Guvernului
nr. 16/2003 pentru modificarea și completarea Legii nr. 182/2000 privind protejarea patrimoniului cultural național mobil,
Guvernul României adoptă prezenta hotărâre.
Articol unic. — Se aprobă Normele de conservare și
restaurare a bunurilor culturale mobile clasate, prevăzute

în anexa care face parte integrantă din prezenta
hotărâre.

PRIM-MINISTRU

ADRIAN NĂSTASE
Contrasemnează:
Ministrul culturii și cultelor,
Răzvan Theodorescu
Ministrul finanțelor publice,
Mihai Nicolae Tănăsescu
București, 18 decembrie 2003.
Nr. 1.546.

ANEXĂ

NORME
de conservare și restaurare a bunurilor culturale mobile clasate
CAPITOLUL I
Dispoziții generale
Art. 1. — Prezentele Norme de conservare și restaurare
a bunurilor culturale mobile clasate, denumite în continuare

norme, reglementează condițiile de efectuare a operațiunilor
de conservare și restaurare a bunurilor culturale mobile.
Art. 2. — În înțelesul prezentelor norme, următorii
termeni reprezintă:
a) conservarea preventivă — un ansamblu de activități
cu caracter permanent, având ca scop contracararea

6

MONITORUL OFICIAL AL ROMÂNIEI, PARTEA I, Nr. 58/23.I.2004

acțiunii tuturor factorilor care intervin în mecanismul
proceselor de deteriorare sau de distrugere a bunurilor
culturale mobile, care pot fi efectuate de un conservator
acreditat;
b) conservarea curativă — un ansamblu de măsuri
menite să contracareze efectele degradărilor fizice, chimice
și biologice asupra bunurilor culturale mobile, care pot fi
efectuate numai de un restaurator acreditat;
c) restaurarea — o intervenție competentă cu mijloace
adecvate asupra unui bun cultural mobil, cu scopul de a
stopa procesele de deteriorare, de a păstra cât mai mult
posibil din original și din semnificația inițială a obiectului
asupra căruia se intervine.
CAPITOLUL II
Conservarea bunurilor culturale mobile clasate
Art. 3. — Valorificarea expozițională, temporară sau
permanentă, a bunurilor care fac parte din patrimoniul
cultural național mobil se face numai în spații
corespunzătoare. Oricare ar fi motivele invocate, nu se
admite amplasarea, chiar pentru perioade scurte, a unor
bunuri culturale mobile în spații care nu corespund
condițiilor prevăzute de prezentele norme.
Art. 4. — Se consideră corespunzător spațiul care
îndeplinește următoarele condiții:
a) este salubru;
b) are stabilitate microclimatică:
• umiditatea relativă, denumită în continuare U.R.,
trebuie să fie cuprinsă în general între 50—65%. Pentru
obiecte foarte sensibile, pentru care din anamneză se
cunoaște că și-au creat un echilibru la alte valori ale U.R.,
se vor crea condiții în consecință (eventual locale);
• temperatura nu trebuie să depășească 22șC,
urmărindu-se permanent corelarea acesteia cu U.R.;
c) pentru un spațiu nou construit, renovat sau restaurat,
trebuie să treacă cel puțin 3—6 luni de la terminarea
lucrărilor, timp necesar pentru asigurarea stabilizării
microclimatului interior;
d) nivelul iluminării bunurilor de natură organică, reglat
în funcție de gradul lor de sensibilitate la degradarea fotochimică, să nu depășească nivelul maxim admis de lucși x
ore anual. În general se recomandă următoarele valori ale
iluminării: 50—80 lucși pentru cărți, documente, miniaturi,
acuarele, grafică, textile, lemn pictat, os, fildeș, specimene
de istorie naturală, 150—200 lucși pentru picturi și obiecte
din lemn, iar componenta UV emisă de sursele de iluminat
nu trebuie să depășească 75 µW/lm (microwatt/lumen);
e) este lipsit de noxe provenite din pulberi sau gaze
nocive;
f) instalațiile de iluminat, încălzire, apă și canal sunt în
bună stare, au fost temeinic verificate și funcționează în
mod corespunzător;
g) asigură securitatea bunurilor expuse;
h) îndeplinește totalitatea condițiilor impuse de
reglementările în vigoare privind prevenirea și combaterea
incendiilor.
Art. 5. — Expunerea bunurilor culturale mobile este
condiționată de starea lor de conservare. Se interzice
expunerea bunurilor care nu sunt în stare bună de
conservare sau prezintă aspecte de degradare evolutivă.
Art. 6. — Folosirea bunurilor culturale mobile în
activitatea expozițională se face cu stricta respectare a

cerințelor de conservare. Pentru aceasta organizatorii
expozițiilor trebuie să respecte următoarele prevederi:
a) proiectarea prealabilă a oricărei expoziții; proiectul
trebuie să indice locul obiectelor în sala de expoziție,
poziția și tehnica concretă în care acestea vor fi etalate;
elaborarea proiectului trebuie să se facă în echipă cu
structură multidisciplinară (muzeograf, arhitect, conservator,
restaurator);
b) la alegerea soluțiilor de etalare se interzic:
tensionarea obiectelor (pe cât posibil, acestea trebuie
așezate în poziții de repaus), faldarea, împăturirea,
agățarea punctiformă, baterea în cuie, folosirea benzilor
adezive, lipirea documentelor și a lucrărilor de grafică
artistică, plasarea obiectelor în imediata apropiere a
surselor de iluminat, încălzit, deasupra elemenților de
calorifer;
c) etalarea obiectelor în sălile de expoziție trebuie
făcută numai în momentul în care s-au terminat lucrările de
pregătire a spațiilor, inclusiv montarea mijloacelor de
etalare: vitrine, panouri, postamente;
d) după ce au fost conservate sau restaurate, obiectele
se pregătesc pentru etalare în spații speciale de tranzit, de
unde sunt aduse pe rând în săli și montate în locurile
indicate în proiect. Se interzic: aducerea obiectelor în săli
cu mult timp înainte de etalare, întinderea lor pe
pardoseală, precum și căutarea variantei optime de
expunere.
Art. 7. — Obiectele susceptibile degradării de orice
natură se protejează prin asigurarea condițiilor care să
prevină acțiunea tuturor factorilor de risc. Ele vor fi etalate
în casete neutre din punct de vedere chimic, din materiale
securizate, care în cazul spargerii să nu degradeze
mecanic obiectul expus.
Art. 8. — Protejarea obiectelor din expunerea liberă
(picturi, piese de mobilier, sculptură) împotriva atingerii
acestora de către vizitatori se poate realiza prin montarea
unor elemente de distanțare.
Art. 9. — Operațiunile de mânuire, transport și etalare a
exponatelor se supraveghează de către conservator. Șeful
secției, respectiv comisarul expoziției, răspunde, în condițiile
legii, de asigurarea condițiilor necesare pentru ca
amenajarea expoziției să se desfășoare potrivit cerințelor
conservării științifice.
Art. 10. — Deținătorii de bunuri care fac parte din
patrimoniul cultural național mobil au obligația să asigure
supravegherea spațiilor expoziționale pentru prevenirea
sustragerii sau distrugerii bunurilor expuse. În acest scop
deținătorii de bunuri culturale mobile vor elabora norme și
atribuții interne, adaptate de la caz la caz, în care se vor
prevedea măsuri privind supravegherea, regimul de
gestionare și administrare a bunurilor și spațiilor aferente.
Art. 11. — Depozitarea bunurilor culturale mobile se
face în spații corespunzătoare în scopul asigurării condițiilor
optime de conservare. Organizarea depozitului trebuie
precedată de alegerea spațiului și de determinarea calității
acestuia. Spațiul de depozitare trebuie să îndeplinească
următoarele condiții:
a) să fie salubru și stabil din punct de vedere al
microclimatului. Valorile U.R. trebuie să îndeplinească
condițiile prevăzute pentru expunere. Clădirea trebuie să
beneficieze de o bună izolare termică, condiție a
unei temperaturi constante. Orice temperatură cuprinsă
între 1—18șC este acceptată, cu condiția stabilității sale, iar

MONITORUL OFICIAL AL ROMÂNIEI, PARTEA I, Nr. 58/23.I.2004
U.R. să se încadreze în limitele optime prevăzute pentru
obiectele depozitate;
b) proiectul și amenajarea depozitelor să fie avizate de
un conservator acreditat, conform prevederilor legale în
vigoare.
Art. 12. — Amplasarea sau așezarea bunurilor culturale
mobile se face separat, potrivit naturii materialelor, tipului
morfologic și formatului sau dimensiunii tip, conform
principiului tipodimensionării, luându-se inclusiv măsuri de
prevenire a efectelor provocate de seisme.
Art. 13. — Organizarea depozitului implică parcurgerea
obligatorie a următoarelor etape:
a) codificarea încăperilor;
b) efectuarea inventarului;
c) etichetarea obiectelor;
d) măsurarea obiectelor;
e) stabilirea tipurilor morfologice;
f) stabilirea formatelor;
g) stabilirea modului de așezare a obiectelor prin
elaborarea modelului grafic și matematic al modulelor de
depozitare;
h) calcularea necesarului de spațiu și proiectarea
acestuia;
i) proiectarea mobilierului de depozit;
j) elaborarea catalogului topografic și a celorlalte forme
de organizare a informației de orice natură privind
regăsirea obiectului.
Art. 14. — (1) Mobilierul din spațiile de depozitare
trebuie să răspundă următoarelor cerințe generale:
a) să fie funcțional, să asigure cele mai bune condiții
de protejare, așezare, acces și mânuire a obiectelor;
b) să fie adaptat parametrilor fizici, morfologici și
dimensionali ai obiectelor;
c) să fie simplu și confecționat din materiale compatibile
cu bunurile culturale mobile care urmează să fie
depozitate.
(2) În același timp cu proiectarea mobilierului trebuie să
se conceapă și mijloacele și dispozitivele de acces și
mânuire a bunurilor culturale mobile plasate în partea
superioară a modulelor de depozitare.
Art. 15. — Introducerea bunurilor culturale mobile într-un
spațiu de depozitare este condiționată de:
a) uscarea completă a spațiului nou construit, renovat
sau restaurat;
b) curățarea, dezinfectarea și dezinsectizarea generală a
spațiului și a modulelor de depozitare (în anumite cazuri
chiar deratizarea spațiilor);
c) dezinfectarea, dezinsectizarea și conservarea
obiectelor prin curățări, consolidări, deplieri, întinderi;
d) plasarea obiectelor în spații închise — cutii, dulapuri,
ori de câte ori este posibil; dacă se optează pentru
expunerea liberă, acestea trebuie protejate împotriva
depunerilor de impurități, în special de praf.
Art. 16. — (1) Depozitarea bunurilor culturale mobile
trebuie să îndeplinească următoarele condiții:
a) să asigure stabilitatea necesară, precum și o stare
de repaus complet;
b) accesul la oricare dintre obiectele plasate în același
micromodul să nu afecteze starea acestora;
c) la obiectele așezate unele lângă altele nu se admit
suprapuneri decât în cazul textilelor plate, ușoare
(2—3 piese), documentelor și operelor grafice (cel mult
10 piese, separate cu materiale neutre);

7

d) cartonul sau hârtia folosită pentru confecționarea
paspartuurilor, plicurilor, cutiilor, pentru depozitarea graficii,
documentelor, clișeelor trebuie să fie neutră (pH 7,00);
e) pictura pe pânză se depozitează în poziție verticală
pe montanți; dacă montanții sunt mobili, se vor lua măsuri
pentru prevenirea trepidațiilor și a șocurilor mecanice;
f) dacă picturile sunt depozitate pe rafturi compartimentate,
nu se depozitează în același compartiment două sau mai
multe lucrări, iar lățimea compartimentului trebuie să fie
mai mare decât lățimea lucrării care se introduce, astfel
încât aceasta să stea ușor înclinată (10—15ș);
g) picturile pe lemn se depozitează în poziție orizontală,
pe blaturi mobile;
h) documentele volante se introduc în plicuri din hârtie
transparentă, iar plicurile, câte 10—12, în cutii din carton
neacid;
i) cărțile din fondul vechi și rar, legate în piele sau cu
ferecătură metalică, se așază, de asemenea, separat, în
poziție orizontală;
j) studierea, cercetarea, fotografierea și filmarea
bunurilor culturale mobile depozitate se efectuează, sub
supravegherea gestionarului-conservator, într-un spațiu
anume amenajat.
(2) Se interzic:
a) depozitarea obiectelor pe pardoseală (chiar temporar),
rezemarea obiectelor de sursele de încălzire, de piese de
mobilier sau de alte corpuri din spațiul respectiv;
b) depozitarea clișeelor și a fotografiilor în incinta
atelierului foto sau în spații umede;
c) folosirea spațiului de depozitare pentru alte activități;
d) introducerea și depozitarea altor obiecte (materiale
străine de specificul muzeului), precum și consumul și
păstrarea alimentelor în incinta depozitului de bunuri
culturale mobile.
Art. 17. — Accesul în depozitele de obiecte muzeale se
face în baza prevederilor regulamentelor de ordine
interioară stabilite de fiecare instituție și a prezentelor
norme.
Art. 18. — Pentru realizarea evidenței operative a
mișcării bunurilor culturale mobile și pentru o corectă
analiză cauzală a modificărilor stării acestora, se introduce
la fiecare depozit un registru de evidență, în care se
consemnează: natura activității în care este implicat
obiectul (filmare, fotografiere, expunere, cercetare), durata,
perioada, condițiile de microclimat ale noului spațiu, cine îl
ia în primire sub semnătură.
Art. 19. — Deținătorii de bunuri culturale mobile sunt
obligați să instruiască temeinic personalul care, prin
atribuții, vine în contact cu acestea, le mânuiește în spațiile
de expunere, depozitare sau de tranzit.
Art. 20. — (1) Pe timpul mânuirii, ambalării și
transportării bunurilor culturale mobile se va avea în vedere
ca toate operațiunile de mânuire și transport intern să se
facă sub supravegherea conservatorului colecției/secției/
muzeului.
(2) În timpul manipulării bunurilor culturale mobile se
interzic:
a) mânuirea obiectelor cu mâinile neprotejate (fără
mănuși) și fără echipament de lucru adecvat (halat);
b) târârea obiectelor;
c) așezarea lor direct pe pardoseală, sprijinirea de piese
de mobilier, calorifere, sobe, uși, ferestre, pereți;
d) atingerea feței/spatelui picturilor;

8

MONITORUL OFICIAL AL ROMÂNIEI, PARTEA I, Nr. 58/23.I.2004

e) mânuirea sculpturilor și a pieselor de mobilier prin
apucarea, presarea sau tensionarea protuberanțelor/
proeminențelor;
f) transportarea cu același mijloc (cărucior, cutie, coș) a
obiectelor cu structuri și mărimi diferite;
g) mișcarea obiectelor mari și grele fără a dispune de
echipe de lucru corespunzătoare specificului operațiunii;
h) transportarea mai multor obiecte în același timp de
către o singură persoană;
i) mișcarea obiectelor în alte încăperi, fără examinarea
prealabilă a stării lor de conservare;
j) coborârea obiectelor mari (ca masă sau volum) aflate
la o anumită înălțime în dulapuri, pe rafturi, postamente,
folosindu-se mijloace improvizate și fără stabilitate bună.
Art. 21. — (1) Itinerarea bunurilor culturale mobile
necesare organizării expozițiilor în țară sau peste hotare se
realizează în conformitate cu prevederile prezentelor norme.
(2) Instituția care organizează expoziția încheie un
protocol/contract cu deținătorul de la care împrumută
bunurile culturale mobile, în cadrul căruia se stabilesc
condițiile împrumutului.
(3) Protocolul/contractul prevăzut la alin. (2) trebuie să
cuprindă prevederi referitoare la:
a) durata, locul și scopul acțiunii;
b) parametrii microclimatici care trebuie asigurați pe tot
parcursul itinerării, respectiv transport, depozitare și
expunere;
c) măsurile necesare pentru securitatea obiectelor pe
toată durata împrumutului, respectiv sisteme și instalații
antifurt, antiincendiu și pentru prevenirea efectelor
provocate de seisme;
d) numele și calitatea persoanei care asigură ambalarea
și transportul, precum și atribuțiile și responsabilitățile
acesteia;
e) numele și calitatea persoanei care însoțește
transportul, precum și atribuțiile și responsabilitățile
acesteia;
f) numele și calitatea persoanei care semnează pentru
primire, precum și atribuțiile și responsabilitățile acesteia;
g) locul de depozitare și protejare a ambalajelor;
h) obligativitatea informării unității organizatoare și a
deținătorului asupra oricărui incident sau accident privind
obiectele împrumutate și asupra eventualelor modificări în
starea de conservare a obiectelor, cu precizarea cauzelor
care le-au generat;
i) alte prevederi menite să asigure protecția
corespunzătoare a bunurilor.
(4) Cu cel puțin 6 luni înaintea deschiderii unei expoziții,
unitatea organizatoare întocmește lista bunurilor culturale
mobile propuse pentru expunere, solicitându-se laboratoarelor
de profil autorizate examinarea stării lor de conservare.
(5) Specialiștii nominalizează bunurile culturale mobile a
căror stare de conservare face imposibilă expunerea lor și
pe cele care pot fi expuse, dar asupra cărora trebuie
intervenit în prealabil, indicând și durata operațiunilor
respective.
(6) Obligația de a ambala bunurile culturale mobile în
tranzit se stabilește prin protocol/contract între părțile
interesate, precizându-se cine asigură această operațiune.
(7) Examinarea bunurilor culturale mobile, ambalarea și
însoțirea transportului se asigură de către personalul
autorizat/curier, stabilit prin protocol/contract.

(8) Bunurile culturale mobile se transportă numai cu
servicii specializate și însoțite de un conservator sau
restaurator, iar, după caz, și de personalul de pază.
Art.
22. — Pentru fiecare bun cultural mobil
împrumutat și itinerat se întocmește documentația stării de
conservare, după cum urmează:
a) fișa de conservare, care va cuprinde descrierea
exactă a stării de conservare a obiectului, recomandări
speciale de expunere, ambalare, mânuire, transport. Dacă
expoziția se itinerează în străinătate, fișa de conservare
trebuie să aibă un duplicat într-o limbă de circulație
internațională;
b) fotografii de ansamblu ale obiectului, cu dimensiuni
de 18/24 cm, și fotografii de detaliu, după caz.
Art. 23. — (1) Ambalarea se realizează în raport cu
particularitățile morfologice și cu proprietățile fizico-mecanice
ale bunurilor culturale mobile implicate, trebuind să asigure
protecția deplină a obiectelor împotriva următorilor factori
de risc:
a) variații microclimatice, în special fluctuații ale U.R.;
b) pătrunderea lichidelor și a gazelor nocive;
c) șocuri și trepidații;
d) degradări mecanice.
(2) Materialele folosite trebuie să fie compatibile cu
proprietățile fizico-chimice ale bunurilor culturale mobile.
(3) Se va asigura stabilitatea bunului cultural mobil în
interiorul containerului și a acestuia în mijlocul de transport.
Art. 24. — (1) Filmarea/fotografierea cu scop comercial
sau documentar a bunurilor care fac parte din patrimoniul
cultural național mobil, aflate în proprietatea publică a
statului, poate fi executată numai cu acordul scris al
titularului dreptului de administrare și cu avizul Comisiei
Naționale a Muzeelor și Colecțiilor și aprobarea Ministerului
Culturii și Cultelor, precum și cu respectarea Legii
nr. 8/1996 privind dreptul de autor și drepturile conexe, cu
modificările și completările ulterioare.
(2) În acest scop deținătorul va înainta o cerere însoțită
de o copie a contractului întocmit cu solicitantul, prin care
se solicită aprobarea pentru fotografierea/filmarea bunurilor
culturale mobile.
(3) Deținătorul bunului (bunurilor) cultural mobil căruia i
s-a solicitat fotografierea studiază oportunitatea solicitării,
examinează starea de conservare a bunului (bunurilor)
respectiv, precum și implicațiile efectelor filmării/fotografierii
asupra acestuia și își exprimă acordul în scris cu privire la
filmare/fotografiere pentru fiecare caz în parte.
(4) Cererea se trimite spre aprobare direcției de
specialitate din cadrul Ministerului Culturii și Cultelor, care îi
va comunica deținătorului hotărârea.
(5) Deținătorul instruiește echipa de filmare/fotografiere
asupra condițiilor în care aceasta are acces în instituție și
la bunurile culturale mobile, asupra regulilor generale de
securitate care trebuie respectate privind zonele de acces
și folosirea instalațiilor, precum și asupra altor condiții
menite să prevină degradarea obiectelor ca urmare a
prezenței și activității echipei de filmare/fotografiere.
(6) Filmarea/fotografierea bunurilor care fac parte din
patrimoniul cultural național mobil se face în prezența
conservatorului colecției/secției/muzeului, care va decide
asupra condițiilor optime de lucru pentru a nu se produce
deteriorări.

MONITORUL OFICIAL AL ROMÂNIEI, PARTEA I, Nr. 58/23.I.2004
(7) Nu se aprobă filmarea/fotografierea bunurilor din
patrimoniul cultural național mobil în următoarele cazuri:
a) dacă se apreciază că acțiunea pentru care se solicită
aprobarea are un caracter minor în raport cu valoarea
obiectului;
b) obiectul nu este în stare bună de conservare, cu
excepția fotografiilor necesare activității de conservarerestaurare;
c) există replici de valoare egală sau apropiată care pot
substitui originalul, fără ca prin aceasta să se diminueze
calitatea reproducerii;
d) fototecile muzeale, arhiva de imagini sau alte instituții
posedă clișee utilizabile potrivit scopului urmărit;
e) nu se acceptă filmarea/fotografierea bunurilor din
materiale organice care fac parte din patrimoniul cultural
național mobil dacă acestea au mai fost filmate/fotografiate
pe parcursul unui an.
(8) Persoanele care execută operațiuni de filmare/
fotografiere a bunurilor care fac parte din patrimoniul
cultural național mobil sunt obligate să utilizeze tehnici
adecvate în conformitate cu recomandările privind condițiile
de protejare a bunului care urmează să fie
filmat/fotografiat.
(9) Filmarea/fotografierea se va consemna, pentru
fiecare obiect în parte, în registrul de mișcare a obiectelor
din colecția respectivă.
CAPITOLUL III
Restaurarea bunurilor culturale mobile clasate
Art. 25. — Selectarea bunurilor culturale mobile și
includerea lor în lista bunurilor propuse pentru restaurare
se face în funcție de starea de conservare, valoarea
patrimonială și cerințele valorificării expoziționale.
Art. 26. — (1) Înainte de restaurare, bunul cultural
mobil este cercetat din punct de vedere fizic, chimic și
biologic în laboratorul de investigații, în vederea stabilirii
deteriorărilor, cauzelor, factorilor de deteriorare și a
metodologiei de restaurare. Corelarea rezultatelor și
raportarea acestora la evoluția tehnologiilor trebuie să
conducă și la rezolvarea unor probleme de datare și
autentificare.
(2) Analizele trebuie să se efectueze, pe cât este
posibil, prin metode nedistructive sau microdistructive care
nu afectează integritatea bunului cultural mobil.
(3) După finalizarea cercetării, bunul cultural mobil se
trimite, împreună cu documentația, la laboratorul de
restaurare pentru stabilirea metodologiei de restaurare.
Restauratorul întocmește dosarul de restaurare pe care îl
prezintă, împreună cu bunul cultural mobil, comisiei de
restaurare.
Art. 27. — (1) Comisia de restaurare, stabilită de către
conducătorul instituției, se compune din personal de
specialitate acreditat conform legii și factori de decizie
(directorul instituției, membri ai consiliului științific, șeful
laboratorului de restaurare).
(2) Comisia de restaurare analizează, avizează și
aprobă metodologia de restaurare și asigură recepția finală
a lucrărilor.
(3) Hotărârile comisiei de restaurare sunt obligatorii. Prin
aprobarea dată, comisia de restaurare răspunde solidar cu
restauratorul, în condițiile legii, în ceea ce privește
corectitudinea diagnosticului și a metodologiei de
restaurare.

9

Art. 28. — Responsabilitatea aplicării corecte a
metodologiei aprobate revine în totalitate restauratorului.
Art. 29. — (1) Pe timpul efectuării lucrărilor de
restaurare se interzic:
a) modificarea metodologiei de restaurare aprobate;
b) întreruperea metodologiei de lucru în mod arbitrar.
(2) Modificările metodologiei de restaurare sunt permise
numai cu aprobarea comisiei de restaurare.
Art. 30. — Toate intervențiile la care este supus bunul
cultural mobil se consemnează în documentația de
restaurare, care cuprinde:
a) fișa de evidență;
b) fișa de conservare;
c) documentația restaurărilor anterioare;
d) documentația de investigații;
e) documentația foto;
f) metodologia de restaurare;
g) procesul-verbal al comisiei de restaurare;
h) jurnalul de restaurare.
Art. 31. — Restaurarea bunurilor culturale mobile se
efectuează numai de către restauratori acreditați conform
legii, în cadrul organizat al laboratoarelor și atelierelor de
profil acreditate potrivit legii.
Art. 32. — În cursul procesului de restaurare se vor
avea în vedere următoarele principii:
a) păstrarea în totalitate a părților originale din obiect.
Nici o intervenție nu trebuie să înlăture, să diminueze, să
falsifice părți ale obiectului (Primum non nocere);
b) folosirea unor materiale similare celor originale sau,
dacă nu este posibil, acestea să aibă proprietăți fizicomecanice cât mai apropiate celor originale (Compatibilitatea
materialelor);
c) utilizarea unor materiale, substanțe etc. care au fost
experimentate, testate în condiții controlate, suficient de
riguroase pentru a fi concludente în determinarea
incompatibilităților și efectelor secundare;
d) folosirea unor materiale, substanțe reversibile etc.
care pot fi îndepărtate ulterior, fără a afecta starea
obiectului. Materialele nereversibile se vor folosi numai în
situații limită în care utilizarea lor ar constitui singura
modalitate de salvare a obiectului;
e) toate intervențiile asupra obiectului, din punctul de
vedere al naturii, poziționării, completării zonelor lacunare
etc., să se poată observa fie prin examinare directă, fie
prin intermediul documentației din dosarul de restaurare
(Lizibilitatea intervențiilor);
f) nu se vor face completări dacă lipsește mai mult
de 50% din original (Restaurarea se oprește unde începe
ipoteza);
g) urmărirea evoluției stării obiectului restaurat prin
efectuarea de controale periodice.
Art. 33. — Actul de restaurare nu-și propune să creeze
un bun cultural mobil nou. El urmărește să aducă bunul
cultural mobil la o stare, la un aspect care să transmită
cât mai complet funcția originală a acestuia.
Art. 34. — Protecția și securitatea bunurilor culturale
mobile pe toată durata restaurării revin în sarcina atelierului
sau a laboratorului de restaurare, potrivit legii.
Art. 35. — Este interzisă scoaterea bunurilor culturale
mobile din atelierul sau laboratorul de restaurare fără
acordul scris al deținătorului.

10

MONITORUL OFICIAL AL ROMÂNIEI, PARTEA I, Nr. 58/23.I.2004
GUVERNUL ROMÂNIEI

HOTĂRÂRE
privind aprobarea stemei municipiului Alba Iulia, județul Alba
În temeiul art. 108 din Constituția României, republicată, și al art. 10
alin. 2 din Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema municipiului Alba Iulia, județul
Alba, prevăzută în anexa nr. 1.
(2) Descrierea elementelor stemei și semnificația acestora sunt
prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

ADRIAN NĂSTASE
Contrasemnează:
Ministrul administrației și internelor,
Ioan Rus
Ministrul delegat pentru administrația publică,
Gabriel Oprea
București, 23 decembrie 2003.
Nr. 1.604.
ANEXA Nr. 1
STEMA

municipiului Alba Iulia, județul Alba

11

MONITORUL OFICIAL AL ROMÂNIEI, PARTEA I, Nr. 58/23.I.2004

ANEXA Nr. 2
DESCRIEREA ȘI SEMNIFICAȚIILE

elementelor însumate ale stemei municipiului Alba Iulia, județul Alba
Descrierea stemei:
Stema municipiului Alba Iulia, potrivit anexei nr. 1, se
compune dintr-un scut rotunjit cu marginile triunghiulare,
scut tăiat în bandă și în bară, cu trei cartiere.
În primul cartier, de azur, se află pasărea cruciată a
Țării Românești, de aur, însoțită de soare în dreapta și de
lună în stânga, tot de aur.
În cartierul doi, în câmp roșu, este reprezentat capul de
bour al Moldovei, de argint, însoțit în dreapta de o rază
luminoasă și în stânga de semilună crai nou, tot de argint.
Între coarnele bourului se află o stea de argint cu cinci
raze.
În vârful scutului, în câmp de aur, pe o terasă neagră
din șapte dealuri, se află doi lei rampanți, afrontați, de
culoare roșie, ținând între labe o spadă neagră.
În șef, în câmp de hermină, se regăsește coroana de
oțel a României, în culoare naturală.
Scutul este surmontat de o acvilă cruciată ieșind.

Semnificațiile elementelor însumate:
Coroana din șef, plasată pe hermină, este coroana
României. Ea amintește atât de independența României,
obținută în anul 1877, cât și de înfăptuirea Marii Uniri în
anul 1918.
Acvila cruciată, capul de bour și leii rampanți sunt
simbolurile tradiționale pentru provinciile României, a căror
unitate s-a desăvârșit în anul 1918.
Acvila cruciată aflată pe coroana murală semnifică
rangul de capitală a Principatelor Unite în timpul lui Mihai
Viteazul și este semnul distinctiv adoptat pentru toate
localitățile, foste capitale ale românilor, în decursul istoriei.
Coroana murală cu șapte turnuri crenelate semnifică
faptul că localitatea are rangul de municipiu reședință de
județ.

GUVERNUL ROMÂNIEI

HOTĂRÂRE
pentru aprobarea Normelor metodologice de aplicare a Legii nr. 312/2003
privind producerea și valorificarea legumelor de câmp
În temeiul art. 108 din Constituția României, republicată, și al art. 29 din Legea nr. 312/2003 privind producerea
și valorificarea legumelor de câmp,
Guvernul României adoptă prezenta hotărâre.
Articol unic. — Se aprobă Normele metodologice de
aplicare a Legii nr. 312/2003 privind producerea și

valorificarea legumelor de câmp, prevăzute în anexa care
face parte integrantă din prezenta hotărâre.

PRIM-MINISTRU

ADRIAN NĂSTASE
Contrasemnează:
p. Ministrul agriculturii, pădurilor, apelor și mediului,
Petre Daea,
secretar de stat
Ministrul finanțelor publice,
Mihai Nicolae Tănăsescu
București, 23 decembrie 2003.
Nr. 1.614.
ANEXĂ

NORME METODOLOGICE
de aplicare a Legii nr. 312/2003 privind producerea și valorificarea legumelor de câmp
CAPITOLUL I
Criteriile de clasificare a legumelor de câmp
Art. 1. — (1) Clasificarea speciilor legumicole are la
bază:
a) criterii botanice;
b) durata vieții plantelor;

c) particularitățile părții comestibile;
d) cerințele față de factorii de mediu și tehnologiile
aplicate;
e) capacitatea de menținere a calității legumelor.
(2) Clasificarea botanică se bazează pe caracterele și
pe însușirile speciilor legumicole și zona lor de origine. În
funcție de aceste criterii, speciile de legume sunt grupate

12

MONITORUL OFICIAL AL ROMÂNIEI, PARTEA I, Nr. 58/23.I.2004

în genuri, familii, ordine și altele asemenea, caracterizate
prin caractere și însușiri asemănătoare.
(3) Clasificarea după durata vieții plantelor se realizează
după intervalul de timp de la semănatul plantelor până la
obținerea de noi semințe. În funcție de acest criteriu
speciile legumicole se grupează în:
a) anuale;
b) bienale;
c) multianuale sau perene.
(4) Clasificarea în funcție de partea comestibilă a
plantelor grupează plantele legumicole în: legume
rădăcinoase, legume frunzoase, legume de la care se
consumă pețiolul frunzelor, legume pentru tulpini îngroșate,
legume pentru fructe, legume bulboase, legume de la care
se consumă mugurii, legume de la care se consumă
inflorescențele, legume de la care se consumă lăstarii
etiolați și altele asemenea.
(5) Clasificarea legumelor în funcție de cerințele
plantelor față de factorii de mediu și tehnologia aplicată
cuprinde: legume rădăcinoase, legume bulboase, legume
verdețuri sau legume frunzoase, legume din grupa verzei,
legume solano-fructoase, legume păstăioase, legume
bostănoase, plante aromatice și condimentare, legume
perene. Speciile de legume cuprinse în aceste grupe au
cerințe asemănătoare față de factorii de vegetație, iar
tehnologia lor de cultură este relativ asemănătoare.
(6) Clasificarea speciilor de legume în funcție de
capacitatea de menținere a însușirilor de calitate a recoltei
este dată de gradul de perisabilitate a părții comestibile. În
funcție de acest criteriu distingem:
a) legume excesiv de perisabile;
b) legume foarte perisabile;
c) legume perisabile;
d) legume puțin perisabile.
CAPITOLUL II
Zonarea speciilor legumicole
Art. 2. — (1) Prin zonarea speciilor legumicole se
înțelege repartizarea teritorială a culturilor de legume pe
baza interdependenței unor factori care favorizează sau
limitează posibilitățile de valorificare a potențialului biologic,
imprimând legumiculturii un pronunțat caracter zonal.
(2) În România sunt delimitate 3 zone de producere a
legumelor.
a) Zona I este cea mai mare — circa 50% din
suprafața totală ocupată cu legume — și asigură cele mai
bune corelații dintre cerințele speciilor — soiuri și hibrizi de
legume cu factorii naturali și cuprinde două subzone:
— subzona I, cu un climat de stepă, cu 400—500 mm
precipitații anuale, cu temperatura medie anuală de 10—
11șC, cu soiuri în cea mai mare parte de tip cernoziom și
soluri aluvionare cu fertilitate ridicată sau soluri brun
deschise de stepă. Această subzonă acoperă partea de
sud-est a țării — Câmpia Băileștiului, Boianului, Burnașului
și Bărăganului, Lunca Dunării și Dobrogea și cuprinde
județele Dolj, Olt, Teleorman, Giurgiu, Călărași, Ialomița,
partea de sud a județului Buzău, Brăila, Galați, Tulcea,
Constanța și partea de sud a județului Mehedinți.
Subzona I asigură condiții climatice și de irigare pentru
toate speciile legumicole și îndeosebi pentru cele
pretențioase la căldură: ardei, pătlăgele vinete, tomate,
castraveți, pepeni, fasole și altele asemenea;
– subzona a II-a, caracterizată prin precipitații medii
anuale cuprinse între 550 și 650 mm, temperaturi medii
anuale de 10,5—11șC, umiditate relativă de 65—75% și
soluri de tip cernoziom, brune de pădure, de luncă,

lăcoviști și nisipuri solificate. Ocupă Câmpia de Vest a
Banatului și Crișanei, incluzând județele Timiș, Arad și
Bihor. În această subzonă se pot cultiva majoritatea
speciilor legumicole.
b) Zona a II-a cuprinde dealurile subcarpatice joase din
nordul Olteniei — partea de nord a județului Mehedinți,
județele Gorj și Vâlcea, Muntenia — județele Argeș,
Dâmbovița, Prahova și nordul județului Buzău, Câmpia
Moldovei cu spațiul cuprins între Siret și Prut și luncile
aflate la confluența cu unii afluenți ai Siretului — județele
Vrancea, Bacău, Vaslui, Neamț, Iași, Botoșani și Suceava,
lunca Mureșului, Arieșului, Someșului, cursul inferior al
Târnavelor, valea Crișurilor, județele Caraș-Severin, Satu
Mare și parțial Sălaj, Bistrița-Năsăud, Cluj, Alba, Mureș și
Hunedoara. Din punct de vedere climatic se caracterizează
prin temperaturi medii anuale de 9—10șC, precipitații medii
anuale de 450—550 mm, umiditatea relativă de 65—80%.
Solurile predominante sunt cele brune. Zona a II-a ocupă
circa 30% din suprafața totală cultivată de legume,
principalele culturi fiind cele din grupa verzei,
rădăcinoasele, bulboasele și tomatele.
c) Zona a III-a ocupă circa 20% din suprafața de
legume a României și se caracterizează prin temperaturi
medii anuale de 8—8,7șC, precipitații medii anuale de
600—650 mm și o umiditate relativă medie a aerului
cuprinsă între 57% și 65%. Zona a III-a acoperă regiuni de
dealuri din Transilvania — o parte a județelor Alba, Cluj,
Sălaj, Bistrița-Năsăud, Mureș, Hunedoara și județele
Brașov, Maramureș, Sibiu și Covasna. Principalele tipuri de
sol sunt cele brune de pădure slab sau mediu podzolite și
aluvionare. În această zonă se cultivă în special legumele
rădăcinoase, vărzoase și bulboase, iar în anumite
microzone se cultivă și castraveți, fasole de grădină și
mazăre de grădină.
(3) Microzonarea este un subsistem al zonării care
conturează arealul unor culturi legumicole la scară redusă.
Microzonarea este impusă de amplitudinea variației
factorilor pedoclimatici și social-economici specifici unei
zone.
În cadrul oricărei zone există suprafețe de teren care sunt
avantajoase pentru cultura legumelor dintr-o anumită
categorie ca urmare a expoziției sau protejării naturale.
La stabilirea microzonelor se ține cont, pe lângă condițiile
de mediu, și de elementele social-economice, deoarece
acestea se manifestă pregnant atât prin gradul de
specializare a forței de muncă, cât și prin puterea
economică a fiecărei proprietăți agricole.
Lucrările de zonare stau la baza concentrării, profilării și
specializării producției de legume.
(4) Delimitarea zonelor și actualizarea lucrărilor de
zonare și microzonare a speciilor de legume se efectuează
de Ministerul Agriculturii, Pădurilor, Apelor și Mediului
împreună cu Academia de Științe Agricole și Silvice
îGheorghe Ionescu-Șișești“ și institutul de specialitate din
domeniu, prin colective de specialiști stabilite prin ordin al
ministrului agriculturii, pădurilor, apelor și mediului.
CAPITOLUL III
Definirea și caracteristicile produselor prelucrate
Art. 3. — Organizarea comună a piețelor de legume
prelucrate se va realiza pentru următoarele produse:
a) legumele congelate, neprelucrate sau preparate prin
fierbere ori la abur;
b) legumele provizoriu conservate cu ajutorul gazului de
dioxid de sulf, în apă sărată, în apă sulfurată sau cu

MONITORUL OFICIAL AL ROMÂNIEI, PARTEA I, Nr. 58/23.I.2004
ajutorul altor soluții de conservare, care nu pot fi destinate
în această stare consumului imediat;
c) legumele uscate, întregi, tăiate în bucăți sau felii,
măcinate ori pudră, fără a fi în alt fel prelucrate, cu
excepția cartofilor deshidratați în mod artificial și care nu
sunt destinați consumului uman;
d) ardeii dulci uscați, nemăcinați și nezdrobiți;
e) legumele și alte părți de plante care urmează a fi
conservate cu ajutorul oțetului sau acidului acetic;
f) tomatele preparate sau conservate altfel decât cu
ajutorul oțetului ori acidului acetic;
g) ciupercile sau trufele preparate ori conservate altfel
decât cu ajutorul oțetului sau acidului acetic;
h) alte legume preparate sau conservate altfel decât cu
ajutorul oțetului sau acidului acetic, congelate;
i) alte legume preparate sau conservate altfel decât cu
ajutorul oțetului sau acidului acetic, necongelate.
Art. 4. — (1) Conservele de legume trebuie să aibă
gustul și mirosul plăcut, caracteristica legumelor
predominante, fără gusturi și mirosuri străine.
(2) Materiile prime și materialele auxiliare folosite la
fabricarea conservelor de legume trebuie să corespundă
standardelor de produs și reglementărilor sanitare în
vigoare.
(3) Din punct de vedere microbiologic, conservele de
legume trebuie să corespundă normelor sanitare în vigoare.
(4) Conținutul în metale grele și pesticide existente în
produs trebuie să se încadreze în normele sanitare în
vigoare.
Art. 5. — Produsele destinate prelucrării industriale a
legumelor trebuie să corespundă Normelor privind calitatea
legumelor proaspete și procesate în România și
standardelor de comercializare din Uniunea Europeană,
care dobândesc caracter de obligativitate.
CAPITOLUL IV
Condițiile de producere și valorificare a legumelor,
pepenilor și ciupercilor cultivate, în stare proaspătă
sau industrializată și normele de comercializare
Art. 6. — Direcțiile pentru agricultură și dezvoltare rurală
județene și a municipiului București transmit Ministerului
Agriculturii, Pădurilor, Apelor și Mediului, la cererea
acestuia, următoarele informații despre legumele de câmp:
a) notificare privind intențiile de cultivare, pe produs și,
dacă este cazul, pe varietate — soi;
b) notificare privind însămânțările și răsadurile;
c) notificare privind suprafețele totale cultivate, pe
produs și, dacă este posibil, pe varietate — soi;
d) notificare privind cantitățile anticipate și datele
probabile de recoltare, pe produs și, dacă este posibil, pe
varietate — soi;
e) notificări periodice privind cantitățile recoltate și
stocurile disponibile, pe varietate — soi;
f) informații despre capacitățile de depozitare;
g) informații privind alegerea semințelor ce urmează a fi
folosite conform destinației preconizate — piața de produse
proaspete sau prelucrate industrial;
h) informații privind comercializarea;
i) date specificate pentru începutul recoltării, amplasare
și comercializare;
j) calitatea minimă și cerințele privind dimensiunile;
k) prepararea, prezentarea, ambalarea și marcarea în
prima etapă de comercializare;
l) indicarea originii produselor;
m) informații privind protecția mediului;
n) folosirea de îngrășăminte artificiale și naturale;

13

o) folosirea de produse fitofarmaceutice și alte metode
de protecție a culturilor;
p) un conținut rezidual maxim de produse
fitofarmaceutice și îngrășăminte în legume;
r) reguli de îndepărtare a produselor secundare și a
materialelor uzate;
s) reguli de distrugere a produselor retrase de pe piață.
Art. 7. — Organizarea comună a pieței legumelor
acoperă următoarele produse:
a) tomate proaspete sau refrigerate;
b) ceapă, ceapă eșalotă, usturoi, praz și alte aliacee
proaspete sau refrigerate;
c) varză, conopidă, gulii și alte legume comestibile din
familia brassicaceae, proaspete sau refrigerate;
d) salată și cicoare proaspete sau refrigerate;
e) morcovi, napi, sfeclă de salată, barba caprei, țelină,
ridichi și alte rădăcinoase comestibile similare, proaspete
sau refrigerate;
f) castraveți și cornișon, proaspeți sau refrigerați;
g) leguminoase în păstăi sau boabe proaspete ori
refrigerate;
h) alte legume, proaspete sau refrigerate;
i) pepeni galbeni, pepeni verzi, papaia proaspeți.
Art. 8. — Comercializarea legumelor la export și a celor
provenite din import se realizează în baza legislației în
vigoare și a acordurilor internaționale sau negocierilor
comerciale multinaționale.
Art. 9. — (1) Produsele care nu corespund standardelor
de calitate adoptate nu pot fi expuse spre vânzare, livrate
sau comercializate.
(2) În următoarele situații unele produse nu sunt supuse
obligației de conformitate cu standardele de calitate sau cu
unele dintre dispozițiile acestora:
a) produsele expuse sau oferite spre vânzare, livrate
sau comercializate în orice alt mod de către cultivator în
piețele angro, în special în piețele de producători situate în
zona de producție;
b) produsele transportate din piețele angro către unitățile
de sortare, pregătire și ambalare sau către ariile de
depozitare situate în aceeași zonă de producție;
c) produsele vândute sau livrate de cultivator către
unitățile de sortare, pregătire, ambalare sau către ariile de
depozitare ori transportate de la exploatația sa către aceste
unități;
d) produsele transportate de la ariile de depozitare către
unitățile de sortare, pregătire, ambalare.
(3) Următoarele produse se exceptează de la
respectarea standardelor de calitate:
a) produsele transportate la unitățile de prelucrare;
b) produsele de pe exploatația producătorului destinate
uzului personal;
c) produsele dintr-o regiune dată care sunt vândute prin
comerț cu amănuntul în regiunea respectivă, pentru
consumul local tradițional, în urma deciziei luate de
Inspecția de Stat pentru Controlul Tehnic în Producerea și
Valorificarea Legumelor și Fructelor — ISCTPVLF.
Art. 10. — În cazul în care, în urma unei crize
puternice de legume pe piață ca urmare a unor calamități,
și dacă produsele furnizate cu respectarea standardelor de
calitate sunt insuficiente pentru a satisface cererea
consumatorilor, pot fi adoptate, în condițiile legii, măsuri de
derogare de la standardele aplicabile pe o perioadă
limitată, cu aprobarea autorității competente.
Art. 11. — (1) Informațiile solicitate prin standardele de
calitate trebuie să fie prezentate în mod lizibil, într-o poziție
vizibilă pe una dintre părțile ambalajului, fie imprimate
direct pe pachet, astfel încât să nu poată fi șterse, ori pe

14

MONITORUL OFICIAL AL ROMÂNIEI, PARTEA I, Nr. 58/23.I.2004

o etichetă ce este parte integrantă din ambalaj și bine
atașată acestuia.
(2) Pentru produsele de legume și pepeni transportate
în vrac și încărcate direct în mijloacele de transport,
informațiile solicitate prin standardele de calitate sunt
prezentate în documentele ce însoțesc marfa sau sunt
expuse într-un loc vizibil în interiorul mijloacelor de
transport.
Art. 12. — (1) În stadiul de comerț cu amănuntul, în
cazul în care produsele sunt ambalate, informațiile specifice
necesare trebuie să fie lizibile și vizibile.
(2) Pentru produsele preambalate se indică greutatea
netă, în plus față de informațiile prevăzute de standardele
comune de calitate. Pentru produsele vândute în mod
normal la bucată, cerința de a indica greutatea netă nu se
aplică dacă numărul articolelor poate fi observat clar și
ușor, putând fi numărate din exterior, sau în cazul în care
acest lucru nu poate fi realizat, dacă numărul este indicat
pe etichetă.
(3) Legumele, pepenii și ciupercile comestibile pot fi
prezentate spre vânzare și neambalate, cu condiția ca
vânzătorul cu amănuntul să expună, pe lângă produsele de

DECIZII

ALE

vânzare, un anunț vizibil și lizibil care să indice informațiile
caracteristice specificate în standardele de calitate cu
privire la:
a) varietate — soi;
b) originea produsului;
c) clasa din care face parte.
Art. 13. — Legumele, pepenii și ciupercile comestibile
care se supun standardelor de calitate sunt acceptate
pentru importul din țări din afara Uniunii Europene, dacă
acestea respectă standardele de calitate sau cel puțin
standardele echivalente ale acestora.
Art. 14. — (1) Legumele, pepenii și ciupercile
comestibile care se supun standardelor de calitate sunt
acceptate pentru export, dacă acestea respectă standardele
de comercializare. Se pot face derogări de la standardele
stabilite în condițiile în care se respectă cerințele piețelor
din țara de destinație.
(2) Înainte de a părăsi punctul vamal al țării, produsele
pentru export sunt supuse unei verificări care să ateste
respectarea standardelor de calitate.

CONSILIULUI

CONCURENȚEI

CONSILIUL CONCURENȚEI

DECIZIE
cu privire la concentrarea economică realizată de Liberty Media Corporation
prin achiziționarea controlului majoritar asupra UnitedGlobalCom Inc.
Președintele Consiliului Concurenței,
în baza:
1. Decretului nr. 1.075/2001 privind numirea membrilor Consiliului Concurenței;
2. Legii concurenței nr. 21/1996;
3. Regulamentului privind autorizarea concentrărilor economice;
4. Regulamentului de organizare, funcționare și procedură al Consiliului Concurenței, cu modificările ulterioare;
5. Instrucțiunilor cu privire la calculul cifrei de afaceri în cazurile de comportament anticoncurențial, prevăzute la
art. 5 și 6 din Legea concurenței nr. 21/1996, și în cazurile de concentrare economică;
6. materialelor din dosarul cauzei (RS—345 din 2 octombrie 2003, notificare devenită efectivă la data de
5 noiembrie 2003);
7. notei Departamentului servicii (V2—2.238 din 26 noiembrie 2003),
luând în considerare că:
1. la data de 18 august 2003 Liberty Media Corporation și membrii fondatori deținători ai pachetului de acțiuni
ordinare ale UnitedGlobalCom Inc. clasa B au convenit, prin contractul de schimb de acțiuni, să transfere acțiunile lor
societății Liberty Media Corporation în schimbul unor sume de bani și a unui număr de acțiuni clasa A deținute de Liberty
Media Corporation. În urma tranzacției Liberty Media Corporation deține 100% din pachetul de acțiuni ordinare clasele B
și C, preluând prin urmare controlul unic direct asupra UnitedGlobalCom Inc.;
2. operațiunea realizată de Liberty Media Corporation prin achiziționarea întregului pachet de acțiuni ordinare —
clasa B și clasa C — și preluarea controlului unic asupra UnitedGlobalCom Inc. cade sub incidența Legii concurenței
nr. 21/1996, fiind o operațiune de concentrare economică ce trebuie supusă controlului Consiliului Concurenței, conform
art. 11 alin. (2) lit. b) coroborat cu art. 16 alin. (1) din aceeași lege;
3. cifrele de afaceri realizate de părțile implicate în anul 2002 îndeplinesc condiția de prag valoric prevăzut la
art. 15 din Legea concurenței nr. 21/1996, modificat prin Ordinul președintelui Consiliului Concurenței nr. 216/2002,
respectiv depășesc 100 miliarde lei;
4. pe piețele relevante pe care are loc operațiunea de concentrare economică, piața serviciilor de televiziune prin
cablu și piața serviciilor de difuzare angro a canalelor de televiziune, UnitedGlobalCom Inc., prin UPC Romania și UPC
Programing BV, și Liberty Media Corporation, prin Discovery, dețin o cotă între 7,32% și 9%;
5. în urma analizei s-a constatat că prin operațiunea de concentrare economică notificată nu se creează sau nu
se consolidează o poziție dominantă care ar putea conduce la restrângerea, înlăturarea sau denaturarea semnificativă a
concurenței,

MONITORUL OFICIAL AL ROMÂNIEI, PARTEA I, Nr. 58/23.I.2004

15

D E C I D E:

Art. 1. — În temeiul dispozițiilor art. 51 alin. (1) lit. b)
din Legea concurenței nr. 21/1996, se autorizează
concentrarea economică analizată, constatând că, deși
cade sub incidența legii, nu există motive pentru a fi
refuzată.
Art. 2. — Taxa de autorizare, prevăzută la art. 33 alin. (2)
din Legea concurenței nr. 21/1996, este de 664.636.590
(șase sute șaizeci și patru milioane șase sute treizeci și
șase mii cinci sute nouăzeci) lei și se va achita în termen
de 30 de zile de la comunicare prin ordin de plată tip
trezorerie. Pe ordinul de plată se va specifica: Bank
RECEIVER — B.C.R. Romania, Cod SWIFT—RNCBROBU,
contul 361280051300, deschis la Banca Națională a
României — Sucursala Municipiului București, beneficiar
Trezoreria Sectorului 1, reprezentând îTaxa autorizare
concentrare economică conform Legii nr. 21/1996“. Pe
versoul ordinului de plată, la rubrica îCod cont“ se va
înscrie î20.17.01.03 — Venituri din taxe și autorizări de

funcționare“. O copie a ordinului de plată va fi transmisă
neîntârziat Consiliului Concurenței.
Art. 3. — Prezenta decizie va fi publicată în Monitorul
Oficial al României, Partea I, pe cheltuiala Liberty Media
Corporation, în termen de 30 de zile de la comunicare.
Art. 4. — Prezenta decizie se aplică de la data
comunicării ei de către Secretariatul general al Consiliului
Concurenței.
Art. 5. — Decizia Consiliului Concurenței poate fi
atacată, în termen de 30 de zile de la comunicare, la
Curtea de Apel București, Secția contencios administrativ.
Art. 6. — Departamentul servicii și Secretariatul general
din cadrul Consiliului Concurenței vor urmări ducerea la
îndeplinire a prezentei decizii.
Art. 7. — Prezenta decizie va fi comunicată Liberty
Media Corporation, Centerville Road 2711, Ap. 400,
Wilmington, Delaware 19808, Statele Unite ale Americii,
prin împuternicit: Linklaters Miculitii & Asociații SCPA,
str. Nicolae Iorga nr. 8, sectorul 1, București.

Președintele Consiliului Concurenței,
Theodor Valentin Purcărea
București, 27 noiembrie 2003.
Nr. 484.
CONSILIUL CONCURENȚEI

DECIZIE
privind concentrarea economică realizată de Societatea Comercială
îCONSPROIECT“ — S.A. Reșița prin dobândirea controlului unic direct asupra
Societății Comerciale îRECONS“ — S.A. Reșița
Președintele Consiliului Concurenței,
în baza:
1. Decretului nr. 1.075 din 21 decembrie 2001 privind numirea membrilor Consiliului Concurenței;
2. Legii concurenței nr. 21/1996;
3. Regulamentului de organizare, funcționare și procedură al Consiliului Concurenței, cu modificările ulterioare;
4. Regulamentului privind autorizarea concentrărilor economice;
5. Instrucțiunilor cu privire la definirea pieței relevante, în scopul stabilirii părții substanțiale de piață;
6. Instrucțiunilor date în aplicarea art. 33 alin. (2) din Legea concurenței nr. 21/1996, cu privire la calculul taxei
de autorizare a concentrărilor economice;
7. Notificării concentrării economice înregistrate cu nr. RS—319 din 9 septembrie 2003 la Consiliul Concurenței;
8. actelor și lucrărilor din Dosarul cauzei nr. RS—319 din 9 septembrie 2003;
9. Notei Departamentului bunuri industriale cu privire la concentrarea economică notificată V3—2.203 din
9 noiembrie 2003,
luând în considerare următoarele:
1. concentrarea economică s-a realizat prin preluarea controlului unic direct de către Societatea Comercială
îCONSPROIECT“ — S.A. Reșița asupra Societății Comerciale îRECONS“ — S.A. Reșița, achiziționarea făcându-se prin
cumpărarea de la Autoritatea pentru Privatizare și Administrarea Participațiilor Statului a procentului de 70% din capitalul
social, potrivit Contractului de vânzare-cumpărare de acțiuni nr. TM/24 din 3 august 2003;
2. Contractul de vânzare-cumpărare nr. TM/24 din 3 august 2003 a fost încheiat între Autoritatea pentru
Privatizare și Administrarea Participațiilor Statului și consorțiul format din Societatea Comercială îCONSPROIECT“ — S.A.
Reșița și domnul Giuca Trandafir. În baza Contractului de asociere nr. 2.204 din 7 iulie 2003, încheiat între membrii
consorțiului, aceștia au stabilit ca asociatul prim — Societatea Comercială îCONSPROIECT“ — S.A. Reșița — să dețină
70% din acțiunile Societății Comerciale îRECONS“ — S.A. Reșița, iar asociatul secund — ing. Giuca Trandafir — să
dețină diferența de 10,6264%;
3. notificarea a devenit efectivă la data de 11 noiembrie 2003;
4. Societatea Comercială îCONSPROIECT“ — S.A. Reșița nu face parte din nici un grup de societăți comerciale;
5. piețele relevante aferente concentrării economice analizate au fost definite ca fiind piața construcțiilor civile din
sud-vestul României și piața betoanelor și mortarelor din sud-vestul țării;
6. prin concentrarea economică realizată, segmentul de piață deținut de Societatea Comercială îCONSPROIECT“ —
S.A. Reșița pe piața construcțiilor civile se mărește cu valoarea cotei de piață deținute de Societatea Comercială
îRECONS“ — S.A. Reșița pe această piață;

16

MONITORUL OFICIAL AL ROMÂNIEI, PARTEA I, Nr. 58/23.I.2004

7. pe piețele relevante oferta este reprezentată de Societatea Comercială îCONSPROIECT“ — S.A. Reșița și de
Societatea Comercială îRECONS“ — S.A. Reșița alături de alte societăți comerciale din sud-vestul țării;
8. cererea pe piețele relevante este reprezentată de instituții publice și agenți economici care își desfășoară
activitatea în sud-vestul României;
9. prin realizarea operațiunii de concentrare economică, structura pieței nu suferă modificări cu efecte
anticoncurențiale;
10. realizarea operațiunii de concentrare economică va conduce la ridicarea calității serviciilor realizate de
Societatea Comercială îRECONS“ — S.A. Reșița, ca urmare a realizării programului de investiții1);
11. operațiunea de concentrare economică realizată de Societatea Comercială îCONSPROIECT“ — S.A. Reșița
prin dobândirea controlului la Societatea Comercială îRECONS“ – S.A. Reșița nu creează și nu consolidează o poziție
dominantă și nu are ca efect împiedicarea sau denaturarea concurenței;
12. analizând această concentrare economică, se constată că nu se întrevăd posibile efecte cu caracter
anticoncurențial pe piață,
D E C I D E:

Art. 1. — În conformitate cu dispozițiile art. 51 alin. (1)
lit. b) din Legea concurenței nr. 21/1996 și pct. 124 lit. b)
din cap. II partea a II-a din Regulamentul privind
autorizarea concentrărilor economice, se autorizează
concentrarea economică realizată, constatându-se că, deși
operațiunea notificată cade sub incidența legii, nu există
motive pentru a fi refuzată.
Art. 2. — Taxa de autorizare prevăzută la art. 33
alin. (2) din Legea concurenței nr. 21/1996 este de
54.674.135 lei și se va plăti cu ordin de plată tip trezorerie
la bugetul de stat, în contul nr. 361280011300, deschis la
Banca Națională a României — Sucursala județului CarașSeverin, beneficiar Trezoreria județului Caraș-Severin, cu
mențiunea îTaxe și tarife pentru eliberarea de licențe și
autorizații de funcționare“. Pe versoul ordinului de plată, în
rubrica îCod cont“, se va înscrie contul nr. 20.17.01.03.
Taxa de autorizare se va plăti în termen de 30 (treizeci)
de zile de la data comunicării prezentei decizii. O copie de
pe ordinul de plată va fi transmisă neîntârziat Consiliului
Concurenței.

Art. 3. — Prezenta decizie devine aplicabilă de la data
comunicării acesteia către părți.
Art. 4. — Decizia Consiliului Concurenței poate fi atacată,
conform dispozițiilor art. 52 alin. (3) din Legea concurenței
nr. 21/1996, în termen de 30 de zile de la comunicare, la
Curtea de Apel București, Secția contencios administrativ.
Art. 5. — În conformitate cu prevederile art. 62 alin. (1)
din Legea concurenței nr. 21/1996, prezenta decizie va fi
publicată în Monitorul Oficial al României, Partea I, pe
cheltuiala Societății Comerciale îCONSPROIECT“ — S.A.
Reșița.
Art. 6. — Departamentul bunuri industriale și
Secretariatul general vor urmări ducerea la îndeplinire a
prezentei decizii.
Art. 7. — Prezenta decizie se comunică de către
Secretariatul general al Consiliului Concurenței:
Părții
achizitoare
—
Societatea
Comercială
îCONSPROIECT“ — S.A. Reșița
Adresa: Zona Gara Nord Depozite, Reșița, județul
Caraș-Severin
Telefon: 0255/210.194
Fax: 0255/221.175.

Președintele Consiliului Concurenței,
Theodor Valentin Purcărea
București, 11 decembrie 2003.
Nr. 514.
1) Cumpărătorul va efectua din sursele permise de legea în vigoare la data semnării contractului, pe o durată de 3 ani începând cu data
transferului dreptului de proprietate asupra acțiunilor, investiții pentru dezvoltare în valoare de 210.000 euro (în lei, la cursul de la data efectuării
investiției).

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, str. Izvor nr. 2–4, Palatul Parlamentului, sectorul 5, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare).
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 411.97.54, tel./fax 410.77.36.
Tiparul : Regia Autonomă îMonitorul Oficial“, tel. 490.65.52, 335.01.11/2178 și 402.21.78,
E-mail: marketing@ramo.ro, Internet: www.monitoruloficial.ro
Monitorul Oficial al României, Partea I, nr. 58/23.I.2004 conține 16 pagini.

Prețul de vânzare 14.000 lei

ISSN 1453—4495

