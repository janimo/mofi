PARTEA

Anul 172 (XVI) — Nr. 984

I

LEGI, DECRETE, HOTĂRÂRI ȘI ALTE ACTE

Marți, 26 octombrie 2004

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 390 din 5 octombrie 2004 referitoare la
excepția de neconstituționalitate a dispozițiilor
art. 561 alin. (1) lit. a) din Legea nr. 192/2001
privind resursele acvatice vii, pescuitul și
acvacultura, republicată, cu modificările și
completările ulterioare ...............................................

DECIZII

ALE

Pagina

1.709. — Hotărâre privind unele măsuri referitoare la
dreptul de administrare și folosință asupra unei
suprafețe de teren, proprietate privată a statului ...

1–3

HOTĂRÂRI ALE GUVERNULUI ROMÂNIEI
1.703. — Hotărâre privind organizarea și funcționarea
Agenției Naționale pentru Romi ...............................

Nr.

3–6

CURȚII

6–7

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
762. — Ordin al ministrului agriculturii, pădurilor și
dezvoltării rurale privind aprobarea Listei
societăților de asigurare și asigurare-reasigurare
care practică asigurări pentru culturi agricole,
animale, păsări, familii de albine și pești, agreate
de Ministerul Agriculturii, Pădurilor și Dezvoltării
Rurale, pentru anul agricol 2004—2005 .................

8

CONSTITUȚIONALE

CURTEA CONSTITUȚIONALĂ

D E C I Z I A Nr. 390
din 5 octombrie 2004

referitoare la excepția de neconstituționalitate a dispozițiilor art. 561 alin. (1) lit. a)
din Legea nr. 192/2001 privind resursele acvatice vii, pescuitul și acvacultura, republicată,
cu modificările și completările ulterioare
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Nicoleta Grigorescu
Afrodita Laura Tutunaru

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 62 alin. (1) lit. a) din Legea
nr. 192/2001 privind fondul piscicol, pescuitul și acvacultura,
excepție ridicată de Marcel Paimschi, Andrei Paimschi și
Ionel Paimschi în Dosarul nr. 246/2004 al Judecătoriei
Tulcea.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, deoarece, potrivit art. 73 alin. (3) lit. h) din
Constituție, republicată, stabilirea cuantumului pedepselor

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 984/26.X.2004

pentru faptele calificate ca infracțiuni este atributul exclusiv
al legiuitorului.
C U R T E A,

având în vedere actele și lucrările dosarului, constată
următoarele:
Prin Încheierea din 31 martie 2004, pronunțată în
Dosarul nr. 246/2004, Judecătoria Tulcea a sesizat Curtea
Constituțională cu excepția de neconstituționalitate a
prevederilor art. 62 alin. (1) lit. a) din Legea nr. 192/2001
privind fondul piscicol, pescuitul și acvacultura. Excepția
a fost ridicată de Marcel Paimschi, Andrei Paimschi și
Ionel Paimschi, cercetați în dosarul cu numărul de mai sus
pentru săvârșirea infracțiunii prevăzute de art. 62 alin. (1)
lit. a) din Legea nr. 192/2001.
În motivarea excepției de neconstituționalitate autorii
acesteia susțin că obiectul Legii nr. 192/2001 a fost
depășit prin reglementarea nejustificată a unei forme
calificate a infracțiunii, care implică un regim de represiune
penală disproporționată față de pericolul social generic al
faptelor incriminate. Astfel, în opinia acestora, se încalcă
dreptul la un proces echitabil, întrucât fapta de a pescui
electric este sancționată cu închisoare între 5 și 10 ani, în
timp ce pentru infracțiunea simplă prevăzută de art. 61 din
legea sus-menționată se prevede un maxim special al
pedepsei de 4 ani închisoare. Tratamentul penal prevăzut
de textul legal criticat reprezintă, în opinia autorilor
excepției, o restrângere disproporționată a drepturilor și
libertăților persoanei.
Judecătoria Tulcea opinează că excepția de
neconstituționalitate este nefondată, deoarece criticile
formulate de autori se referă la criteriile de individualizare
a pedepsei. Or, stabilirea pedepsei concrete pentru fapta
dedusă judecății se face de către instanța de judecată, cu
respectarea criteriilor de individualizare legală, între limitele
speciale prevăzute pentru infracțiunea comisă.
Potrivit art. 24 alin. (1) din Legea nr. 47/1992,
republicată, cu modificările și completările ulterioare,
încheierea de sesizare a fost comunicată președinților celor
două Camere ale Parlamentului și Guvernului. De
asemenea, potrivit art. 18 1 din Legea nr. 35/1997, cu
modificările ulterioare, s-a solicitat și punctul de vedere al
instituției Avocatul Poporului.
Președintele Camerei Deputaților consideră că excepția
de neconstituționalitate este neîntemeiată, deoarece autorii
se referă la inechitatea tratamentului aplicat inculpatului în
speța dedusă judecății, față de situația juridică în care se
află alte persoane, și la modul de interpretare a legii mai
favorabile. Or, aceste aspecte nu intră în sfera de
competență a Curții Constituționale, instanțele judecătorești
fiind unicele autorități cărora le revine sarcina de a aplica
legea, prin individualizarea și aplicarea pedepsei, în funcție
de pericolul faptei, de persoana și conduita făptuitorului,
precum și de împrejurările concrete în care acesta a
săvârșit fapta penală.
Nu sunt încălcate nici prevederile art. 53 din Constituție,
republicată, deoarece, prin dispozițiile sale, art. 62 alin. (1)
lit. a) din legea criticată nu instituie o restrângere
nepermisă a drepturilor persoanei, ci, în limitele prevăzute
de Legea fundamentală, o sancțiune pentru săvârșirea unei
infracțiuni.
Guvernul României apreciază că excepția de
neconstituționalitate este neîntemeiată, cu următoarea
motivare:
Textul de lege criticat nu aduce atingere art. 21 alin. (3)
din Legea fundamentală, întrucât nu cuprinde dispoziții
privind interzicerea sau îngrădirea dreptului la un proces
echitabil și la soluționarea cauzelor într-un timp rezonabil,
ci sancționează o faptă calificată de legiuitor, cu
respectarea prevederilor art. 73 alin. (3) din Constituție,
republicată, drept infracțiune.
Referitor la critica formulată de autorii excepției, în
sensul că s-a prevăzut în mod nejustificat o formă

calificată a infracțiunii de pescuit în alte condiții decât cele
prevăzute de lege, Guvernul arată că, potrivit art. 2
alin. (3) din Legea nr. 47/1992, republicată, cu modificările
și completările ulterioare, Curtea Constituțională nu se
poate pronunța cu privire la oportunitatea reglementărilor
respective, deoarece controlul de constituționalitate este
limitat numai la problemele de drept.
Art. 53 din Constituție, republicată, nu are incidență în
cauză, întrucât măsurile de sancționare a faptelor prin care
se încalcă legea nu reprezintă o restrângere a exercițiului
unor drepturi.
Avocatul Poporului consideră că excepția de
neconstituționalitate este neîntemeiată, deoarece textul de
lege criticat nu îngrădește liberul acces la justiție.
Împrejurarea că art. 62 alin. (1) din Legea nr. 192/2001
conține, după părerea autorilor, sancțiuni prea aspre în
comparație cu pericolul social al faptelor incriminate nu are
relevanță în analiza controlului exercitat de Curte, întrucât
stabilirea pedepselor intră în atribuția exclusivă a
legiuitorului.
Președintele Senatului nu a comunicat punctul său de
vedere asupra excepției de neconstituționalitate.
C U R T E A,

examinând încheierea de sesizare, punctele de vedere ale
președintelui Camerei Deputaților, Guvernului și Avocatului
Poporului, raportul întocmit de judecătorul-raportor,
concluziile procurorului, dispozițiile legale criticate, raportate
la prevederile Constituției, republicată, precum și dispozițiile
Legii nr. 47/1992, republicată, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, republicată, ale art. 1 alin. (2), art. 2, 3, 10 și
29 din Legea nr. 47/1992, republicată, să soluționeze
excepția de neconstituționalitate ridicată.
Obiectul excepției de neconstituționalitate, astfel cum
rezultă din motivarea acesteia și din încheierea de sesizare
a Curții Constituționale, îl constituie dispozițiile art. 62
alin. (1) lit. a) din Legea nr. 192/2001 privind fondul
piscicol, pescuitul și acvacultura, republicată în Monitorul
Oficial al României, Partea I, nr. 627 din 2 septembrie
2003, care avea următorul conținut:
— Art. 62 alin. (1) lit. a): î(1) Constituie infracțiuni și se
pedepsesc cu închisoare de la 5 ani la 10 ani următoarele
fapte:
a) pescuitul electric, cu excepția celui practicat în scop
științific, pescuitul cu materiale explozibile, cu substanțe toxice
sau narcotice, pescuitul cu unelte de plasă monofilament,
pescuitul neautorizat în timpul nopții cu unelte de plasă;“.
După sesizarea instanței de contencios constituțional,
art. 62 a fost abrogat prin pct. 44 din Legea nr. 298/2004
pentru modificarea și completarea Legii nr. 192/2001
privind fondul piscicol, pescuitul și acvacultura, publicată în
Monitorul Oficial al României, Partea I, nr. 593 din 1 iulie
2004. Prevederea legală ce făcea obiectul controlului de
neconstituționalitate a fost preluată numai parțial în art. 561
alin. (1) lit. a) introdus prin pct. 37 din legea de modificare.
Noile dispoziții au următorul conținut:
— Art. 56 1 alin. (1) lit. a): î(1) Următoarele fapte
constituie infracțiune și se sancționează cu amendă penală de
la 50.000.000 lei la 100.000.000 lei:
a) pescuitul electric neautorizat, pescuitul cu materiale
explozive, pescuitul cu substanțe toxice și narcotice de orice
fel, pescuitul cu japca și cu orice alte unelte neautorizate,
precum și folosirea armelor de foc, cu scopul omorârii peștilor
sau altor viețuitoare acvatice;“.
Totodată, prin art. II din Legea nr. 298/2004 s-a
modificat titlul Legii nr. 192/2001, în sensul că sintagma
fond piscicol s-a înlocuit cu sintagma resurse acvatice vii.
Ținând seama de evoluția legislativă menționată,
urmează ca instanța de contencios constituțional să
examineze constituționalitatea prevederilor legale atacate de

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 984/26.X.2004
autorul excepției, în forma stabilită prin art. 561 alin. (1)
lit. a) din Legea nr. 192/2001 privind resursele acvatice vii,
pescuitul și acvacultura.
Autorul excepției de neconstituționalitate susține că prin
dispozițiile legale criticate sunt încălcate prevederile
constituționale ale art. 21 alin. (3) privind îAccesul liber la
justiție“ și ale art. 53 privind îRestrângerea exercițiului unor
drepturi sau al unor libertăți“.
Examinând excepția de neconstituționalitate, Curtea
constată că, potrivit art. 73 alin. (3) lit. h) din Constituție,
republicată, Parlamentul reglementează prin lege organică
îinfracțiunile, pedepsele și regimul de executare a acestora“.
În virtutea competenței instituite prin textul constituțional
menționat, organul legiuitor are libertatea să aprecieze
pericolul social al faptelor de încălcare a ordinii de drept și
să stabilească natura juridică infracțională a acestora,
precum și pedepsele ce se pot aplica și regimul de
executare a pedepselor, observând, desigur, în exercitarea

3

atribuțiilor sale, normele și principiile consacrate prin Legea
fundamentală.
În cauză nu poate fi primită susținerea că prin
incriminarea faptelor prevăzute în art. 561 alin. (1) lit. a)
din Legea nr. 192/2001 s-ar ajunge la încălcarea liberului
acces la justiție ori la restrângerea nepermisă a drepturilor
cetățenilor, în condițiile în care judecarea și sancționarea
infracțiunii la care se referă autorii excepției se realizează
chiar de instanța de judecată, cu respectarea tuturor
garanțiilor prevăzute de lege.
În ceea ce privește susținerea privind disproporția dintre
sancțiunea aplicată pentru săvârșirea infracțiunii în formă
simplă și sancțiunea prevăzută pentru forma calificată a
acesteia, este de reținut că, după modificarea legii, această
susținere a rămas fără obiect, deoarece a fost eliminată
pedeapsa cu închisoare, rămânând ca unică sancțiune
amenda penală.

Pentru considerentele expuse, în temeiul art. 146 lit. d) și al art. 147 alin. (4) din Constituție, republicată, precum
și al art. 1—3, al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 561 alin. (1) lit. a) din Legea nr. 192/2001 privind
resursele acvatice vii, pescuitul și acvacultura, republicată, cu modificările și completările ulterioare, excepție ridicată de
Marcel Paimschi, Andrei Paimschi și Ionel Paimschi în Dosarul nr. 246/2004 al Judecătoriei Tulcea.
Definitivă și general obligatorie.
Pronunțată în ședința publică din data de 5 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind organizarea și funcționarea Agenției Naționale pentru Romi
În temeiul art. 108 din Constituția României, republicată, și al art. 4 din Ordonanța de urgență a Guvernului
nr. 78/2004 pentru înființarea Agenției Naționale pentru Romi,
Guvernul României adoptă prezenta hotărâre.
Art. 1. — (1) Agenția Națională pentru Romi se
organizează și funcționează ca organ de specialitate al
administrației publice centrale, cu personalitate juridică, în
subordinea Guvernului.
(2) Agenția Națională pentru Romi este coordonată de
ministrul pentru coordonarea Secretariatului General al
Guvernului.
(3) Agenția Națională pentru Romi elaborează politica și
strategia Guvernului în domeniul protecției drepturilor
minorității romilor.
Art. 2. — (1) Agenția Națională pentru Romi preia
atribuțiile, personalul și fondurile aferente activității
Oficiului pentru problemele romilor din structura
Departamentului pentru Relații Interetnice, inclusiv ale
Unității de Implementare a Programului PHARE

nr. RO/2002/000—586.01.02 îSprijin pentru strategia
națională de îmbunătățire a situației romilor“.
(2) Cheltuielile curente și de capital ale Agenției
Naționale pentru Romi se asigură de la bugetul de stat,
precum și din alte surse, în condițiile legii.
Art. 3. — Pentru realizarea obiectivelor în domeniul
protecției drepturilor minorității romilor, Agenția Națională
pentru Romi îndeplinește următoarele funcții:
a) funcția de strategie, prin care se asigură elaborarea
politicilor sociale, strategiilor și programelor destinate
minorității romilor;
b) funcția de administrare a fondurilor bugetare pentru
elaborarea programelor de dezvoltare a comunității de romi;
c) funcția de reprezentare, prin care se asigură, în
numele statului român, reprezentarea pe plan intern și

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 984/26.X.2004

extern la toate evenimentele legate de domeniul specific de
activitate;
d) funcția de autoritate de stat, prin care se asigură
urmărirea și controlul aplicării reglementărilor din domeniul
său de activitate.
Art. 4. — (1) În exercitarea funcțiilor prevăzute la art. 3
Agenția Națională pentru Romi îndeplinește următoarele
atribuții principale:
1. asigură elaborarea politicii și strategiei Guvernului în
domeniul protecției drepturilor minorității romilor;
2. participă, împreună cu alte organe ale administrației
publice, cu organizațiile neguvernamentale ale romilor și cu
reprezentanți ai minorității romilor și coordonează evaluarea
principalelor nevoi ale comunităților de romi și aplicarea
programelor de sprijinire a acestora;
3. inițiază și desfășoară acțiuni de formare privind
combaterea discriminării la nivelul funcționarilor publici din
cadrul administrației publice centrale și locale;
4. promovează dezvoltarea colaborării dintre structurile
administrației publice și organizațiile neguvernamentale ale
romilor, pe bază de parteneriat; includerea liderilor
comunităților de romi în procesul de luare a deciziilor
administrative locale care afectează comunitatea de romi;
5. elaborează și propune Guvernului spre aprobare
programe de reabilitare a locuințelor și mediului
înconjurător în zonele locuite de romi, programe cu
finanțare guvernamentală sau în parteneriat pentru
asigurarea condițiilor minime de locuit în comunitățile de
romi — energie electrică, apă potabilă, canalizare, gaz
metan, salubrizare;
6. participă la elaborarea unor programe specifice de
formare și reconversie profesională pentru romi;
7. sprijină, în condițiile legislației în vigoare, tinerii romi
în vederea angajării și monitorizează evoluția profesională
a tinerilor romi cu studii superioare;
8. participă la elaborarea programelor privind sporirea
facilităților fiscale pentru persoanele juridice care angajează
persoane de etnie romă din familii cu mulți copii și lipsite
de mijloace de subzistență;
9. identifică soluții pentru includerea romilor în sistemul
asigurărilor de sănătate, înscrierea la medicul de familie,
acordarea de medicamente compensate;
10. participă la elaborarea unor programe de informare
sanitară, consultanță medicală și planning familial pentru
femeile din comunitățile de romi, cu accent pe protecția
mamei și a copilului;
11. promovează desfășurarea campaniilor de depistare
a TBC, infecțiilor HIV/SIDA, afecțiunilor dermatologice,
bolilor cu transmitere sexuală;
12. inițiază programe de asigurare de facilități pentru
exercitarea și revalorificarea unor meserii tradiționale care
corespund nevoilor existente pe piață;
13. participă la elaborarea de programe pentru
reducerea ratei șomajului în rândul cetățenilor români de
etnie romă, prin crearea de facilități întreprinzătorilor care
angajează romi și combaterea oricăror forme de
discriminare privind angajarea romilor;
14. analizează și evaluează posibilele efecte
discriminatorii ale reglementărilor actuale, acționează pentru
perfecționarea cadrului juridic existent;
15. promovează, în colaborare cu organizațiile de romi,
programe locale pentru procurarea documentelor de
identitate pentru romii lipsiți de mijloace de subzistență;
16. acționează pentru respectarea drepturilor fundamentale
ale omului, a drepturilor civile, politice și sociale în rândul
minorității romilor;
17. inițiază programe de prevenire și combatere a
discriminării pentru copiii romi instituționalizați, precum și
pentru celelalte categorii de copii aflați în dificultate;
18. acționează pentru asigurarea participării nediscriminatorii
a femeilor de etnie romă la programele de protecție și
educație a copiilor;

19. participă la elaborarea unor programe de formare a
mediatorilor sociali și a formatorilor din rândul tinerilor romi,
pentru comunitățile de romi;
20. analizează fenomenul îcopiii străzii“ și participă la
formularea de proiecte naționale și locale de intervenție
socială;
21. participă la elaborarea programului de stimulare a
participării școlare și de reducere a abandonului școlar, în
special în segmentele sărace ale populației de romi;
22. analizează posibilitățile de organizare a unor instituții
de învățământ primar, secundar și profesional pentru romi;
23. promovează organizarea de către unitățile școlare și
inspectoratele școlare județene a cursurilor de recuperare
școlară pentru romi, prin toate formele de învățământ
aprobate, în raport cu solicitările individuale și ale
organizațiilor romilor din zona de responsabilitate;
24. promovează organizarea și dezvoltarea unor rețele
de valorificare a patrimoniului cultural al romilor, inclusiv
prin adaptarea meseriilor tradiționale la piața modernă și
prin dezvoltarea unor rețele de desfacere;
25. inițiază proiecte culturale de reconstrucție și de
afirmare a identității romilor;
26. elaborează programe de sprijinire a elitelor politice,
culturale și artistice provenite din rândul romilor, în scopul
revigorării și afirmării identității etniei romilor;
27. sprijină realizarea unor canale de cultură și
informare pentru romi la nivel național;
28. elaborează programe naționale de informare publică
și combatere a prejudecăților interetnice în instituțiile
publice;
29. elaborează programe de combatere a discriminării în
mass-media și de informare privind combaterea discriminării
la angajarea în muncă;
30. promovează participarea liderilor romi la procesul de
luare a deciziilor politice cu impact asupra vieții economice
și sociale a comunităților de romi.
(2) Agenția Națională pentru Romi coordonează
activitatea birourilor regionale pentru romi, în vederea
îndeplinirii atribuțiilor prevăzute în prezenta hotărâre.
(3) Agenția Națională pentru Romi îndeplinește orice
alte atribuții stabilite prin acte normative pentru domeniul
său de activitate.
Art. 5. — (1) În exercitarea atribuțiilor sale Agenția
Națională pentru Romi colaborează cu ministerele și cu
autoritățile administrației publice centrale, cu autoritățile
administrației publice locale, cu alte instituții publice,
precum și cu persoane fizice și juridice.
(2) În scopul îndeplinirii atribuțiilor sale Agenția
Națională pentru Romi are dreptul să solicite informații de
la celelalte organe ale administrației publice centrale și
locale, de la alte instituții și autorități publice.
Art. 6. — (1) Agenția Națională pentru Romi este
condusă de un președinte cu rang de secretar de stat,
numit prin decizie a primului-ministru, la propunerea
ministrului pentru coordonarea Secretariatului General al
Guvernului.
(2) Președintele conduce activitatea Agenției Naționale
pentru Romi și o reprezintă în raporturile cu Guvernul, cu
ministerele, cu alte autorități ale administrației publice, cu
organizații, precum și în raporturile cu persoane fizice și
juridice, române și străine.
(3) În exercitarea atribuțiilor sale președintele Agenției
Naționale pentru Romi emite ordine și instrucțiuni.
(4) Președintele Agenției Naționale pentru Romi
îndeplinește, conform legii, funcția de ordonator terțiar de
credite.
(5) Salarizarea președintelui Agenției Naționale pentru
Romi și acordarea celorlalte drepturi se fac conform
prevederilor aplicabile persoanelor care ocupă funcții
asimilate celor de demnitate publică.
Art. 7. — (1) Președintele Agenției Naționale pentru
Romi este și președintele Comitetului mixt de implementare

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 984/26.X.2004
și monitorizare a Strategiei de îmbunătățire a situației
romilor, constituit în baza Hotărârii Guvernului nr. 430/2001.
(2) Agenția Națională pentru Romi asigură secretariatul
Comitetului mixt de implementare și monitorizare a
Strategiei de îmbunătățire a situației romilor.
Art. 8. — (1) Agenția Națională pentru Romi are un
secretar general, înalt funcționar public, numit prin concurs
sau prin examen, pe criterii de profesionalism, în condițiile
legii.
(2) Secretarul general al Agenției Naționale pentru Romi
îndeplinește atribuțiile prevăzute la art. 49 alin. (2) din
Legea nr. 90/2001 privind organizarea și funcționarea
Guvernului României și a ministerelor, cu modificările și
completările ulterioare.
(3) Secretarul general al Agenției Naționale pentru Romi
îndeplinește și alte atribuții prevăzute în regulamentul de
organizare și funcționare a acesteia ori încredințate de
președintele acesteia.
Art. 9. — (1) Structura organizatorică a Agenției
Naționale pentru Romi este prevăzută în anexa care face
parte integrantă din prezenta hotărâre.
(2) În cadrul structurii organizatorice prevăzute în anexă,
prin ordin al președintelui Agenției Naționale pentru Romi
se pot organiza servicii și birouri, în condițiile legii.
(3) Numărul maxim de posturi al Agenției Naționale
pentru Romi este de 52, funcții publice și contractuale,
exclusiv președintele, dintre care 20 în aparatul central, iar
32 în cele 8 birouri regionale pentru romi, câte 4 în fiecare
birou.
(4) Personalul angajat în cadrul birourilor regionale
pentru romi va avea statut de funcționar public, conform
legii.
(5) Salarizarea personalului Agenției Naționale pentru
Romi se face potrivit reglementărilor în vigoare referitoare
la acordarea drepturilor de natură salarială pentru
funcționarii publici și pentru personalul contractual.
Art. 10. — (1) Structura organizatorică internă, circuitul
documentelor, atribuțiile și sarcinile personalului Agenției
Naționale pentru Romi se stabilesc prin regulamentul de
organizare și funcționare, aprobat prin ordin al președintelui
acesteia.
(2) Statul de funcții și structura posturilor pe
compartimente, încadrarea personalului, modificarea,
suspendarea sau încetarea raporturilor de serviciu ori, după
caz, a raporturilor de muncă se aprobă prin ordin al
președintelui Agenției Naționale pentru Romi.
Art. 11. — (1) Finanțarea Agenției Naționale pentru
Romi se asigură de la bugetul de stat, prin bugetul
Secretariatului General al Guvernului.
(2) Responsabilitățile și angajamentele privind
minoritatea romilor, asumate de Oficiul pentru problemele
romilor din structura Departamentului pentru Relații
Interetnice, cuprinse în actele normative în vigoare, se
preiau de Agenția Națională pentru Romi.

5

(3) Spațiile, mijloacele fixe și obiectele de inventar,
inclusiv tehnică de calcul și birotică, aferente desfășurării
activității Oficiului pentru problemele romilor din structura
Departamentului pentru Relații Interetnice, se transmit, fără
plată, la Agenția Națională pentru Romi, pe bază de
protocol de predare-preluare.
Art. 12. — Hotărârea Guvernului nr. 749/2003 privind
organizarea și funcționarea Departamentului pentru Relații
Interetnice, publicată în Monitorul Oficial al României,
Partea I, nr. 488 din 7 iulie 2003, cu modificările și
completările ulterioare, se modifică după cum urmează:
1. Litera o) a alineatului (1) al articolului 2 se abrogă.
2. Alineatul (1) al articolului 4 va avea următorul
cuprins:
îArt. 4. — (1) Departamentul pentru Relații Interetnice
este condus de un secretar de stat, ajutat de
2 subsecretari de stat, numiți prin decizie a primuluiministru.“
3. Alineatele (11) și (12) ale articolului 5 se abrogă.
4. Anexa îStructura organizatorică a Departamentului
pentru Relații Interetnice“ se modifică, în sensul eliminării
din structura organizatorică a îOficiului pentru problemele
romilor“ și a postului de îsubsecretar de stat“, în
coordonarea căruia este prevăzut acest compartiment.
Art. 13. — Alineatul (2) al articolului 7 din Hotărârea
Guvernului nr. 404/2004 privind organizarea și funcționarea
aparatului de lucru al Guvernului, publicată în Monitorul
Oficial al României, Partea I, nr. 267 din 26 martie 2004,
se modifică și va avea următorul cuprins:
î(2) Ministrul pentru coordonarea Secretariatului General
al Guvernului asigură coordonarea Departamentului pentru
Relații Interetnice din structura aparatului de lucru al
Guvernului, Agenției pentru Strategii Guvernamentale,
Comisiei Naționale de Prognoză, Institutului Național de
Statistică și Agenției Naționale pentru Romi.“
Art. 14. — Hotărârea Guvernului nr. 405/2004 pentru
organizarea și funcționarea Secretariatului General al
Guvernului, publicată în Monitorul Oficial al României,
Partea I, nr. 267 din 26 martie 2004, se completează după
cum urmează:
1. După punctul 7 din anexa nr. 1 îStructurile și
instituțiile publice finanțate prin bugetul Secretariatului
General al Guvernului“ se introduce un nou punct,
punctul 8, cu următorul cuprins:
î8. Agenția Națională pentru Romi“.
2. După punctul 4 din anexa nr. 3 îStructurile și
instituțiile publice coordonate de ministrul pentru
coordonarea Secretariatului General al Guvernului“ se
introduce un nou punct, punctul 5, cu următorul
cuprins:
î5. Agenția Națională pentru Romi“.

PRIM-MINISTRU

ADRIAN NĂSTASE
Contrasemnează:
Ministrul pentru coordonarea
Secretariatului General al Guvernului,
Eugen Bejinariu
Departamentul pentru Relații Interetnice
Cristian Jura,
secretar de stat
Ministrul muncii, solidarității sociale și familiei,
Dan Mircea Popescu
Ministrul finanțelor publice,
Mihai Nicolae Tănăsescu
București, 14 octombrie 2004.
Nr. 1.703.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 984/26.X.2004
ANEXĂ
STRUCTURA ORGANIZATORICĂ A AGENȚIEI NAȚIONALE PENTRU ROMI
Numărul maxim de posturi = 52 (exclusiv președintele)

Serviciul economic,
administrativ,
resurse umane, juridic

Compartiment audit

PREȘEDINTE

Secretar general

Director general

8 birouri regionale
pentru romi

Serviciul
relații internaționale
și societate civilă

Serviciul comunicare și
colaborare teritorială

UIP

Serviciul elaborare
programe și proiecte

GUVERNUL ROMÂNIEI

HOTĂRÂRE
privind unele măsuri referitoare la dreptul de administrare și folosință asupra unei suprafețe
de teren, proprietate privată a statului
În temeiul art. 108 din Constituția României, republicată, al art. 12 alin. (1) și (2) și al art. 17 din Legea
nr. 213/1998 privind proprietatea publică și regimul juridic al acesteia, cu modificările și completările ulterioare, precum și
al art. 11 lit. m) din Legea nr. 90/2001 privind organizarea și funcționarea Guvernului României și a ministerelor, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui teren în
suprafață de 9,83 ha, proprietate privată a statului,
identificat potrivit anexei care face parte integrantă din
prezenta hotărâre, din administrarea Camerei de Comerț și
Industrie a României și a Municipiului București în
administrarea Regiei Autonome îAdministrația Patrimoniului
Protocolului de Stat“.
Art. 2. — Se aprobă darea în folosința gratuită a
Camerei de Comerț și Industrie a României și a

Municipiului București, pe o perioadă de 49 de ani, a
terenului în suprafață de 1,8 ha, delimitat potrivit anexei*)
care face parte integrantă din prezenta hotărâre.
Art. 3. — Predarea-preluarea suprafețelor de teren
prevăzute la art. 1 și 2 se face pe bază de protocol
încheiat între părțile interesate, în termen de 10 zile de la
data intrării în vigoare a prezentei hotărâri.

PRIM-MINISTRU

ADRIAN NĂSTASE
Contrasemnează:
Ministrul pentru coordonarea
Secretariatului General al Guvernului,
Eugen Bejinariu
p. Ministrul transporturilor, construcțiilor și turismului,
Ileana Tureanu,
secretar de stat
p. Ministrul finanțelor publice,
Gheorghe Gherghina,
secretar de stat
București, 14 octombrie 2004.
Nr. 1.709.
*) Anexa este reprodusă în facsimil.

PDF compression, OCR, web-optimization with CVISION's PdfCompressor

7

ANEXĂ

MONITORUL OFICIAL AL ROMÂNIEI, PARTEA I, Nr. 984/26.X.2004

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 984/26.X.2004

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind aprobarea Listei societăților de asigurare și asigurare-reasigurare care practică asigurări
pentru culturi agricole, animale, păsări, familii de albine și pești, agreate de Ministerul Agriculturii,
Pădurilor și Dezvoltării Rurale, pentru anul agricol 2004—2005
Având în vedere prevederile art. 5 alin. (2) din Legea nr. 381/2002 privind acordarea despăgubirilor în caz de
calamități naturale în agricultură, ale art. 6 alin. (2) din Normele metodologice de aplicare a Legii nr. 381/2002 privind
acordarea despăgubirilor în caz de calamități naturale în agricultură, aprobate prin Ordinul ministrului agriculturii,
alimentației și pădurilor nr. 419/2002, precum și prevederile Legii nr. 32/2000 privind societățile de asigurare și
supravegherea asigurărilor,
văzând Adresa nr. 41.060 din 17 septembrie 2004 a Comisiei de Supraveghere a Asigurărilor și Referatul de
aprobare nr. 51.653, pentru agrearea societăților de asigurare și asigurare-reasigurare autorizate de Comisia de
Supraveghere a Asigurărilor să practice asigurări pentru culturile agricole și animale,
în temeiul Hotărârii Guvernului nr. 409/2004 privind organizarea și funcționarea Ministerului Agriculturii, Pădurilor și
Dezvoltării Rurale,
ministrul agriculturii, pădurilor și dezvoltării rurale emite următorul ordin:
Art. 1. — Se aprobă Lista societăților de asigurare și
asigurare-reasigurare care practică asigurări pentru culturile
agricole, animale, păsări, familii de albine și pești, agreate
de Ministerul Agriculturii, Pădurilor și Dezvoltării Rurale,
pentru anul agricol 2004—2005.

Art. 2. — Lista societăților de asigurare și asigurarereasigurare care corespund criteriilor de agreare aprobate
pentru anul agricol 2004—2005 este prevăzută în anexa
care face parte integrantă din prezentul ordin.
Art. 3. — Prezentul ordin va fi publicat în Monitorul
Oficial al României, Partea I.

p. Ministrul agriculturii, pădurilor și dezvoltării rurale,
Nicolae Istudor,
secretar de stat
București, 20 octombrie 2004.
Nr. 762.
ANEXĂ
LISTA

societăților de asigurare și asigurare-reasigurare care practică asigurări pentru culturile agricole, animale,
păsări, familii de albine și pești, agreate de Ministerul Agriculturii, Pădurilor și Dezvoltării Rurale,
pentru anul agricol 2004—2005
1. AGRAS — Grupul Wiener Stadtische — S.A.
2. ALLIANZ ȚIRIAC Asigurări — S.A.
3. Asigurare-Reasigurare ARDAF — S.A.
4. ASIBAN — S.A.
5. Asigurarea Românească — ASIROM — S.A.
6. Asigurare și Reasigurare Industriilor Argeș —
ASIRAG — S.A.

7. Societatea Comercială de Asigurare-Reasigurare
ASTRA — S.A.
8. ATLASIB — S.A.
9. GENERALI Asigurări — S.A.
10. OMNIASIG — S.A.
11. PROVITAS — S.A.
12. UNITA — S.A.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 984/26.X.2004 conține 8 pagini.

Prețul de vânzare 9.500 lei

ISSN 1453—4495

PDF compression, OCR, web-optimization with CVISION's PdfCompressor

