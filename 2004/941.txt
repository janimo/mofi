Anul 172 (XVI) — Nr. 941

PARTEA

I

Joi, 14 octombrie 2004

LEGI, DECRETE, HOTĂRÂRI ȘI ALTE ACTE

SUMAR

Nr.

Pagina
LEGI ȘI DECRETE

Nr.
764.

395.

— Lege privind activitatea hidrografică maritimă ...

2–3

754.

— Decret pentru promulgarea Legii privind
activitatea hidrografică maritimă ...............................

4

´
397.

756.

— Lege privind aprobarea Ordonanței Guvernului
nr. 46/2004 pentru modificarea art. 37 din
Ordonanța Guvernului nr. 44/1997 privind
transporturile rutiere .................................................
— Decret pentru promulgarea Legii privind
aprobarea Ordonanței Guvernului nr. 46/2004
pentru modificarea art. 37 din Ordonanța
Guvernului nr. 44/1997 privind transporturile rutiere

Pagina
— Decret privind promulgarea Legii pentru
modificarea și completarea Legii nr. 16/2000
privind înființarea, organizarea și funcționarea
Consiliului Național al Persoanelor Vârstnice ........

6

´
406.

4
767.

4

— Lege privind aprobarea Ordonanței Guvernului
nr. 62/2004 pentru modificarea și completarea
Legii nr. 608/2001 privind evaluarea conformității
produselor .................................................................

6–7

— Decret pentru promulgarea Legii privind
aprobarea Ordonanței Guvernului nr. 62/2004
pentru modificarea și completarea Legii
n r . 608/2001 privind evaluarea conformității
produselor .................................................................

7

´
405.

— Lege pentru modificarea și completarea Legii
nr. 16/2000 privind înființarea, organizarea și
funcționarea Consiliului Național al Persoanelor
Vârstnice ...................................................................

ORDONANȚE ALE GUVERNULUI ROMÂNIEI
80.
5

— Ordonanță de urgență privind modificarea și
completarea unor dispoziții din Legea nr. 373/2004
pentru alegerea Camerei Deputaților și a Senatului

8

2

MONITORUL OFICIAL AL ROMÂNIEI, PARTEA I, Nr. 941/14.X.2004

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind activitatea hidrografică maritimă
Parlamentul României adoptă prezenta lege.
CAPITOLUL I
Dispoziții generale
Art. 1. — Prezenta lege stabilește normele generale
aplicabile, precum și specificul activităților hidrografice
maritime, condițiile și modul lor de desfășurare în zona de
competență națională a României la Marea Neagră, în
porturile sale maritime și instituie autoritatea națională cu
atribuții și responsabilități în domeniul hidrografiei maritime.
Art. 2. — (1) Prin activități hidrografice maritime se
înțelege totalitatea acțiunilor care au ca scop cunoașterea
condițiilor de navigație în zona maritimă de competență
națională, inclusiv a acțiunilor de desfășurare în condiții de
siguranță a navigației în afara porturilor maritime.
(2) Activitățile hidrografice maritime cuprind acțiuni
specifice privind cunoașterea naturii și topografiei marine, a
geodeziei ariei marine și a regiunii de coastă învecinată, a
aspectului liniei de țărm, a condițiilor oceanografice și
climatologice marine cu impact asupra navigației, precum și
acțiuni de asigurare cu faruri. În activitățile hidrografice
maritime sunt cuprinse și acțiunile de balizaj și alte
categorii de acțiuni necesare asigurării navigației, efectuate
în afara porturilor maritime.
Art. 3. — Scopul activităților hidrografice maritime este
crearea condițiilor necesare pentru desfășurarea în
siguranță a navigației, în scopul protejării navelor,
mărfurilor, echipajelor și pasagerilor, bunurilor acestora,
precum și de protecție a mediului.
Art. 4. — Datele obținute prin activitatea hidrografică
maritimă reprezintă baza sistemului național de informații
hidrografice maritime.
CAPITOLUL II
Desfășurarea activității hidrografice
Art. 5. — (1) Autoritatea națională în domeniul activității
hidrografice maritime este Ministerul Apărării Naționale prin
Direcția hidrografică maritimă, care are ca atribuții
realizarea, gestionarea și ținerea la zi a fondului de date și
informații privind cartografia, geodezia marină și navigația
maritimă, conform reglementărilor naționale și siguranței
navigației maritime și convențiilor internaționale la care
România este parte sau conform acordurilor și înțelegerilor
bilaterale semnate cu statele maritime cu care România are
frontieră.
(2) Direcția hidrografică maritimă desfășoară, în principal,
următoarele activități:
a) cercetarea batimetrică a mării, cercetarea geodezică
și de altă natură a obiectelor din zona costieră, din mare,
de pe solul submarin și din zona submarină, geofizica mării
și oceanografia în partea relevantă pentru hidrografie;
b) punerea la dispoziție navelor și ambarcațiunilor a
informațiilor hidrografice, prin emiterea avizelor pentru
navigatori, culegerea, analiza și schimbul de avize

hidrografice și de navigație cu instituții similare din alte
state, în scopul actualizării hărților maritime oficiale și a
documentelor nautice proprii;
c) elaborarea, producția și actualizarea hărților de
navigație oficiale și a documentelor nautice românești,
corelarea lor cu recomandările organizațiilor internaționale la
care România este parte, precum și păstrarea și
actualizarea originalelor;
d) descrierea și marcarea pe documentele elaborate a
limitei suveranității pe mare a României, definită geodezic,
luând în considerare documentele naționale, tratatele,
acordurile și înțelegerile bilaterale care reglementează
frontierele maritime;
e) actualizarea și gestionarea bazei oficiale de date
hidrografice maritime pe baza informațiilor rezultate din
activitățile sale specifice sau obținute de la alte
instituții/organizații naționale, civile sau militare, cu care
colaborează;
f) reprezentarea României la organizațiile internaționale
cu care aceasta cooperează în domeniul hidrografiei
maritime;
g) gestionarea sistemului național de informații
hidrografice maritime;
h) organizarea serviciului de supraveghere hidrografică,
realizarea rețelei de stații sau substații permanente ori
temporare de culegere a datelor;
i) distribuția și vânzarea hărților de navigație și a
documentelor nautice românești, a căror utilizare este
obligatorie pentru siguranța navigației.
Art. 6. — (1) Activitatea hidrografică maritimă definită
conform art. 2 poate fi desfășurată și de alte instituții,
organisme sau organizații publice ori private, române sau
străine, care au prevăzute în statutul propriu astfel de
activități specifice, numai cu autorizarea expresă a Direcției
hidrografice maritime.
(2) Autorizația prevăzută la alin. (1) se eliberează în
mod gratuit de Direcția hidrografică maritimă, la cererea
celor interesați, cu cel puțin 30 de zile înainte de
începerea activităților.
(3) Direcția hidrografică maritimă este abilitată să
colaboreze direct cu instituțiile, organismele și organizațiile
publice sau private prevăzute la alin. (1), să solicite sau să
primească, conform legii, datele și informațiile necesare
activităților sale specifice, utilizându-le cu respectarea
dreptului de autor al colaboratorului sau colaboratorilor
respectivi.
(4) Direcția hidrografică maritimă poate colabora, pentru
promovarea și derularea unor cercetări oceanografice, în
cadrul programelor naționale, sectoriale, precum și în cadrul
programelor internaționale, cu unități și instituții de drept
public și privat din sistemul național de cercetaredezvoltare.
(5) Prevederile alin. (1) nu se aplică administrațiilor de
porturi și de căi navigabile care au în obiectul de activitate

MONITORUL OFICIAL AL ROMÂNIEI, PARTEA I, Nr. 941/14.X.2004
executarea de lucrări în Marea Neagră pentru accesul
navelor din mare în Canalul Sulina și în porturile maritime
românești, precum și institutelor naționale de cercetaredezvoltare care desfășoară activități specifice de cercetare
marină și costieră, potrivit competențelor legale.
(6) Direcția hidrografică maritimă anulează autorizația
eliberată în situația în care nu sunt respectate prevederile
prezentei legi și informează organele competente române,
pentru aplicarea măsurilor legale necesare.
Art. 7. — Instituțiile, organismele sau organizațiile
publice ori private autorizate să desfășoare activități
hidrografice maritime sunt obligate să respecte prevederile
tratatelor și convențiilor din domeniul hidrografic la care
România este parte.
Art. 8. — Instituțiile, organismele sau organizațiile
publice ori private, autorizate potrivit prevederilor art. 6
alin. (1), trimit Direcției hidrografice maritime, în cel mult
30 de zile de la data terminării lucrărilor, câte o copie a
fiecărui raport, studiu, proiect, precum și întregul volum de
date colectate.
Art. 9. — (1) Direcția hidrografică maritimă colectează și
analizează datele obținute în activitatea hidrografică
maritimă și, în funcție de rezultat, le declară date oficiale.
(2) Datele cercetărilor, colectate și analizate de
instituțiile, organismele ori organizațiile publice sau private
prevăzute la art. 6 alin. (1), nu sunt considerate oficiale.
(3) Direcția hidrografică maritimă stochează datele
oficiale și le publică în hărți oficiale, documente nautice și
avize pentru navigatori, potrivit solicitărilor și nevoilor.
(4) În publicațiile speciale Direcția hidrografică maritimă
face cunoscute modificările și amendamentele la hărțile
care privesc apărarea națională.
Art. 10. — Navele care navighează în apele din zona
de competență națională a României sunt obligate să aibă
la bord hărțile oficiale și documentele nautice actualizate
pentru această zonă, publicate de Direcția hidrografică
maritimă.
Art. 11. — (1) Originalele documentelor hidrografice,
cartografice și geodezice, precum și datele primare privind
natura și topografia fundurilor marine, aspectul de linie de
țărm, condițiile oceanografice și climatologice marine cu
impact asupra navigației în zona Mării Negre, în care
România are sau dobândește drepturi suverane, sunt
păstrate la Direcția hidrografică maritimă.
(2) Cedarea originalelor prevăzute la alin. (1) pentru
uzul altor instituții, organisme, organizații publice sau
private ori persoane fizice nu este permisă.
Art. 12. — Copierea parțială sau integrală a hărților și
documentelor nautice, studiilor și a altor ediții publicate de
Direcția hidrografică maritimă și distribuirea acestora sunt
permise numai cu acordul prealabil, în scris, al Direcției
hidrografice maritime.
Art. 13. — Datele obținute din activitatea hidrografică
maritimă pot fi făcute publice, cu respectarea prevederilor
legale privind protecția informațiilor clasificate.
Art. 14. — (1) Datele publice obținute din activitatea
hidrografică maritimă se pun la dispoziție utilizatorilor,
contra cost. La solicitarea instituțiilor, organismelor sau

3

organizațiilor publice ori private prevăzute la art. 6 alin. (1),
Direcția hidrografică maritimă poate desfășura, contra cost,
activități hidrografice, cartografice și de publicare.
(2) Datele prevăzute la alin. (1), precum și tarifele
practicate se stabilesc prin ordin al ministrului apărării
naționale, care se publică în Monitorul Oficial al României,
Partea I.
Art. 15. — Finanțarea cheltuielilor curente și de capital
pentru desfășurarea activității Direcției hidrografice maritime
se asigură din fonduri de la bugetul de stat, pe baza unor
programe anuale și multianuale, în condițiile legii.
Art. 16. — Datele care urmează a fi publicate în avizele
către navigatori și care se referă la posturile maritime
românești sunt transmise Direcției hidrografice maritime
numai de Autoritatea Navală Română și de administrațiile
portuare.
CAPITOLUL III
Sancțiuni
Art. 17. — Constituie contravenție și se sancționează cu
amendă de la 20.000.000 lei la 200.000.000 lei
desfășurarea activității hidrografice maritime de către
instituțiile, organismele sau organizațiile publice ori private
prevăzute la art. 6 alin. (1), fără obținerea autorizării
legale, cu excepția celor prevăzute la art. 6 alin. (5).
Art. 18. — Nerespectarea prevederilor art. 12 constituie
contravenție și se sancționează cu amendă de la
10.000.000 lei la 100.000.000 lei pentru persoanele juridice
și cu amendă de la 2.000.000 lei la 12.000.000 lei pentru
persoanele fizice.
Art. 19. — (1) Împiedicarea desfășurării activității
hidrografice maritime, autorizată conform legii, precum și
deteriorarea cu bună știință a echipamentului specific
constituie contravenții și se sancționează cu amendă de la
5.000.000 lei la 40.000.000 lei pentru persoanele juridice și
cu amendă de la 1.000.000 lei la 10.000.000 lei pentru
persoanele fizice.
(2) În situația deteriorării echipamentului specific,
contravenientul suportă și contravaloarea pagubelor
produse.
Art. 20. — Constatarea contravențiilor și aplicarea
sancțiunilor prevăzute la art. 17—19 se fac de către
personalul Direcției hidrografice maritime împuternicit de
conducătorul acesteia.
Art. 21. — Contravențiilor prevăzute la art. 17—19 le
sunt aplicabile dispozițiile Ordonanței Guvernului nr. 2/2001
privind regimul juridic al contravențiilor, aprobată cu
modificări și completări prin Legea nr. 180/2002, cu
modificările și completările ulterioare.
CAPITOLUL IV
Dispoziții finale
Art. 22. — Prezenta lege intră în vigoare la 60 de zile
de la data publicării în Monitorul Oficial al României,
Partea I.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 11 octombrie 2004.
Nr. 395.

4

MONITORUL OFICIAL AL ROMÂNIEI, PARTEA I, Nr. 941/14.X.2004
PREȘEDINTELE ROMÂNIEI

DECRET
pentru promulgarea Legii privind activitatea
hidrografică maritimă
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind activitatea hidrografică
maritimă și se dispune publicarea acestei legi în Monitorul Oficial al
României, Partea I.
PREȘEDINTELE ROMÂNIEI

ION ILIESCU
București, 7 octombrie 2004.
Nr. 754.
´
PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței Guvernului nr. 46/2004 pentru modificarea art. 37
din Ordonanța Guvernului nr. 44/1997 privind transporturile rutiere
Parlamentul României adoptă prezenta lege.
Articol unic. — Se aprobă Ordonanța Guvernului nr. 46 din
1 iulie 2004 pentru modificarea art. 37 din Ordonanța
Guvernului nr. 44/1997 privind transporturile rutiere, adoptată în

temeiul art. 1 pct. I.27 din Legea nr. 291/2004 privind abilitarea
Guvernului de a emite ordonanțe, publicată în Monitorul Oficial
al României, Partea I, nr. 610 din 6 iulie 2004.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU
București, 11 octombrie 2004.
Nr. 397.

DORU IOAN TĂRĂCILĂ

PREȘEDINTELE ROMÂNIEI

DECRET
pentru promulgarea Legii privind aprobarea
Ordonanței Guvernului nr. 46/2004 pentru modificarea
art. 37 din Ordonanța Guvernului nr. 44/1997
privind transporturile rutiere
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței
Guvernului nr. 46/2004 pentru modificarea art. 37 din Ordonanța Guvernului
nr. 44/1997 privind transporturile rutiere și se dispune publicarea acestei legi
în Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 7 octombrie 2004.
Nr. 756.
´

MONITORUL OFICIAL AL ROMÂNIEI, PARTEA I, Nr. 941/14.X.2004

5

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Legii nr. 16/2000 privind înființarea,
organizarea și funcționarea Consiliului Național al Persoanelor Vârstnice
Parlamentul României adoptă prezenta lege.
Art. I. — Legea nr. 16/2000 privind înființarea,
organizarea și funcționarea Consiliului Național al
Persoanelor Vârstnice, publicată în Monitorul Oficial al
României, Partea I, nr. 104 din 9 martie 2000, cu
modificările și completările ulterioare, se modifică și se
completează după cum urmează:
1. La articolul 14, după litera b) se introduce litera c) cu
următorul cuprins:
îc) președinte.“
2. La articolul 18, alineatul (1) va avea următorul
cuprins:
îArt. 18. — (1) Comisia permanentă a Consiliului
Național al Persoanelor Vârstnice este alcătuită din
președinte, 2 vicepreședinți și 10 membri. Președintele
Consiliului Național al Persoanelor Vârstnice este și
președintele comisiei permanente.“
3. La articolul 21, alineatul (1) va avea următorul
cuprins:
îArt. 21. — (1) În structura Consiliului Național al
Persoanelor Vârstnice funcționează un secretariat tehnic,
care este aparatul de lucru de specialitate și tehnicoadministrativ, format din 12 persoane.“
4. La articolul 23, alineatul (3) va avea următorul
cuprins:
î(3) Conducerea consiliilor județene ale persoanelor
vârstnice, respectiv al municipiului București, este asigurată
de președinte și de vicepreședinte și se desfășoară prin
aportul voluntar al membrilor acestora. Președinții consiliilor
județene ale persoanelor vârstnice, respectiv al municipiului
București, beneficiază, trimestrial, de o indemnizație la
nivelul salariului de bază minim brut pe țară garantat în
plată, iar vicepreședinții, de o indemnizație în cuantum de
75% din acesta.“
5. Articolul 24 va avea următorul cuprins:
îArt 24. — (1) Pentru soluționarea pe plan central a
problematicii persoanelor vârstnice, în cadrul aparatului
propriu al Ministerului Muncii, Solidarității Sociale și Familiei
vor fi desemnate persoanele care vor asigura colaborarea
permanentă cu Consiliul Național al Persoanelor Vârstnice.
(2) Pentru soluționarea pe plan local a problematicii
persoanelor vârstnice, în cadrul fiecărei direcții pentru
dialog, familie și solidaritate socială județene, respectiv a
municipiului București, este desemnată persoana care
asigură colaborarea permanentă cu consiliile județene ale
persoanelor vârstnice, respectiv al municipiului București.“
6. Articolul 25 va avea următorul cuprins:
îArt. 25. — (1) Finanțarea cheltuielilor curente și de
capital ale Consiliului Național al Persoanelor Vârstnice și
ale consiliilor județene ale persoanelor vârstnice, respectiv
al municipiului București, se asigură din donații,

sponsorizări, alte activități nonprofit, realizate în condițiile
legii, precum și din transferuri de la bugetul de stat care
se prevăd în bugetul Ministerului Muncii, Solidarității Sociale
și Familiei.
(2) Fondurile alocate de la bugetul de stat sunt
destinate următoarelor categorii de cheltuieli:
a) cheltuieli de personal aferente celor 12 posturi ale
Secretariatului tehnic al Consiliului Național al Persoanelor
Vârstnice. Salarizarea acestor posturi se realizează la
nivelul prevăzut de dispozițiile legale pentru aparatul
ministerelor, iar funcția de secretar al Consiliului Național al
Persoanelor Vârstnice este salarizată la nivelul directorului
general din ministere;
b) cheltuieli cu indemnizațiile președintelui Consiliului
Național al Persoanelor Vârstnice, ale membrilor comisiei
permanente, precum și ale președinților și vicepreședinților
consiliilor județene ale persoanelor vârstnice și al
municipiului București;
c) cheltuieli de transport, diurnă și cazare pentru
membrii Consiliului Național al Persoanelor Vârstnice și ai
consiliilor județene ale persoanelor vârstnice, respectiv al
municipiului București, în cuantumurile stabilite de
dispozițiile legale;
d) cheltuieli materiale și servicii pentru Consiliul Național
al Persoanelor Vârstnice, consiliile județene ale persoanelor
vârstnice și, respectiv, al municipiului București;
e) cheltuieli de capital aferente dotării Consiliului
Național al Persoanelor Vârstnice, consiliilor județene ale
persoanelor vârstnice și, respectiv, al municipiului București.
(3) Consiliul Național al Persoanelor Vârstnice
decontează cheltuielile prevăzute la alin. (2) lit. c)—e),
efectuate de consiliile județene ale persoanelor vârstnice,
respectiv al municipiului București, pe baza documentelor
justificative, potrivit legii, prezentate de către acestea,
elaborate în coordonarea metodologică a direcțiilor pentru
dialog, familie și solidaritate socială județene, respectiv a
municipiului București.
(4) Președinții consiliilor județene ale persoanelor
vârstnice, respectiv al municipiului București, răspund de
modul de efectuare a cheltuielilor prevăzute la alin. (2)
lit. c)—e).“
Art. II. — Legea nr. 16/2000 privind înființarea,
organizarea și funcționarea Consiliului Național al
Persoanelor Vârstnice, publicată în Monitorul Oficial al
României, Partea I, nr. 104 din 9 martie 2000, cu
modificările și completările ulterioare, precum și cu cele
aduse prin prezenta lege, se va republica în Monitorul
Oficial al României, Partea I, dându-se textelor o nouă
numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 11 octombrie 2004.
Nr. 405.

6

MONITORUL OFICIAL AL ROMÂNIEI, PARTEA I, Nr. 941/14.X.2004
PREȘEDINTELE ROMÂNIEI

DECRET
privind promulgarea Legii pentru modificarea
și completarea Legii nr. 16/2000 privind înființarea,
organizarea și funcționarea Consiliului Național
al Persoanelor Vârstnice
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea pentru modificarea și completarea
Legii nr. 16/2000 privind înființarea, organizarea și funcționarea Consiliului
Național al Persoanelor Vârstnice și se dispune publicarea acestei legi în
Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 7 octombrie 2004.
Nr. 764.
´

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței Guvernului nr. 62/2004 pentru modificarea și completarea
Legii nr. 608/2001 privind evaluarea conformității produselor
Parlamentul României adoptă prezenta lege.
Articol unic. — Se aprobă Ordonanța Guvernului nr. 62
din 5 august 2004 pentru modificarea și completarea Legii
nr. 608/2001 privind evaluarea conformității produselor,
adoptată în temeiul art. 1 pct. I.18 din Legea nr. 291/2004
privind abilitarea Guvernului de a emite ordonanțe,
publicată în Monitorul Oficial al României, Partea I, nr. 741
din 17 august 2004, cu următoarele modificări și
completări:
1. La articolul I punctul 1, litera e1) a alineatului (1) al
articolului 4 va avea următorul cuprins:
îe1) certificat de examinare de tip — document emis de
către un organism notificat, prin care se atestă că un tip
de produs a fost supus evaluării conformității în baza unei
reglementări tehnice care prevede evaluarea conformității
produsului prin aplicarea modulului «examinare de tip»;“
2. La articolul I punctul 2, litera r1) a alineatului (1) al
articolului (4) va avea următorul cuprins:
îr1) organ de control — structură responsabilă, stabilită
să asigure supravegherea pieței;“
3. La articolul I punctul 5, articolul 11 va avea următorul
cuprins:
îArt. 11. — În cazul în care nici producătorul, nici
reprezentantul autorizat al acestuia nu are domiciliul sau
sediul în România ori într-un stat membru al Uniunii

Europene, responsabilitatea privind deținerea documentelor
ce atestă conformitatea și prezentarea acestor documente,
la cererea organelor de control, revine importatorului.“
4. La articolul I, după punctul 5 se introduce punctul 51
cu următorul cuprins:
î51. Alineatul (1) al articolului 21 va avea următorul
cuprins:
«Art. 21. — (1) Marcajul CE se aplică conform
reglementărilor tehnice aplicabile produsului, în mod vizibil,
ușor lizibil și de neșters, direct pe produs, pe instrucțiunile
ce însoțesc produsul sau pe o placă de marcaj atașată
produsului, astfel încât să nu poată fi detașată. În situația
în care acest lucru nu este posibil sau în cazul în care nu
există cerințe în acest sens, ținând cont de natura
produsului, marcajul CE se aplică pe ambalaj, dacă este
cazul, și pe documentele ce însoțesc produsul, dacă
reglementarea tehnică prevede astfel de documente.»“
5. La articolul I punctul 7, alineatul (1) al articolului 25
va avea următorul cuprins:
îArt. 25. — (1) În situația în care organismul desemnat
sau, după caz, cel notificat nu mai îndeplinește cumulativ
cerințele care au stat la baza deciziei privind desemnarea
ori, după caz, notificarea, autoritățile competente retrag
desemnarea și, respectiv, notificarea.“

MONITORUL OFICIAL AL ROMÂNIEI, PARTEA I, Nr. 941/14.X.2004
6. La articolul I punctul 10, alineatul (2) al articolului 29
va avea următorul cuprins:
î(2) Resursele necesare pentru exercitarea activității de
supraveghere a pieței se suportă de către ordonatorii
principali de credite cu competențe de reglementare în
domeniile prevăzute în anexa nr. 1, în limitele fondurilor
alocate anual de la bugetul de stat.“
7. La articolul I punctul 12, alineatul (8) al articolului 294
va avea următorul cuprins:
î(8) În situația în care organismul cuprins în lista
aprobată a organismelor recunoscute nu mai îndeplinește
cumulativ cerințele care au stat la baza deciziei privind

7

includerea în listă, autoritățile acționează conform
prevederilor art. 25.“
8. La articolul I, după punctul 13 se introduce
punctul 131 cu următorul cuprins:
î131. Articolul 297 va avea următorul cuprins:
«Art. 297. — Pentru produsele cu marcaj CS, în cazul
în care nici producătorul, nici reprezentantul autorizat al
acestuia nu are domiciliul sau sediul în România,
responsabilitățile prevăzute la art. 11 revin importatorului.»“
9. La articolul I, după punctul 14 se introduce punctul 15
cu următorul cuprins:
î15. Anexa nr. 1 va avea următorul cuprins:
«ANEXA Nr. 1

D O M E N I I R E G L E M E N T A T E*)

1.
2.
3.
4.
5.
6.
7.
8.
9.
10.
11.
12.
13.
14.
15.

16. Ascensoare
17. Echipamente de refrigerare
18. Echipamente sub presiune
19. Dispozitive medicale pentru diagnostic in vitro
20. Echipamente terminale de radio și telecomunicații
21. Ambalaje și deșeuri de ambalaje
22. Instalații de transport pe cablu pentru persoane
23. Interoperativitatea sistemului de transport feroviar de
mare viteză transeuropean
24. Echipamente maritime
25. Echipamente sub presiune transportabile
26. Emisiile de zgomot în mediu produse de către
echipamente destinate utilizării în exteriorul clădirilor
27. Interoperativitatea sistemului de transport feroviar
convențional transeuropean.

Echipamente de joasă tensiune
Recipiente sub presiune
Jucării
Produse pentru construcții
Compatibilitatea electromagnetică
Mașini industriale
Echipamente individuale de protecție
Aparate de cântărit cu funcționare neautomată
Dispozitive medicale implantabile active
Arzătoare cu combustibili gazoși
Cazane pentru apa caldă
Explozibili utilizați în scopuri civile
Dispozitive medicale
Medii potențial explozive
Ambarcațiuni de agrement

*) Lista cuprinzând domeniile reglementate va fi completată, după caz, prin hotărâre a Guvernului.»“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 11 octombrie 2004.
Nr. 406.
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
Guvernului nr. 62/2004 pentru modificarea și completarea
Legii nr. 608/2001 privind evaluarea conformității produselor
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței
Guvernului nr. 62/2004 pentru modificarea și completarea Legii nr. 608/2001
privind evaluarea conformității produselor și se dispune publicarea acestei
legi în Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 7 octombrie 2004.
Nr. 767.

8

MONITORUL OFICIAL AL ROMÂNIEI, PARTEA I, Nr. 941/14.X.2004

ORDONANȚE

ALE

GUVERNULUI

ROMÂNIEI

GUVERNUL ROMÂNIEI

ORDONANȚĂ DE URGENȚĂ
privind modificarea și completarea unor dispoziții din Legea nr. 373/2004
pentru alegerea Camerei Deputaților și a Senatului
Având în vedere imperativul asigurării unui proces electoral corect și transparent și ținând cont de termenul foarte
scurt rămas până la data desfășurării alegerilor,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Articol unic. — Legea nr. 373/2004 pentru alegerea
Camerei Deputaților și a Senatului, publicată în Monitorul
Oficial al României, Partea I, nr. 887 din 29 septembrie
2004, se modifică și se completează după cum urmează:
1. După alineatul (3) al articolului 75 se introduce un
alineat nou, alineatul (31), cu următorul cuprins:
î(3 1 ) La secțiile de votare din străinătate, partidele
politice, alianțele politice și alianțele electorale care participă
la alegeri pot desemna câte un delegat cu cetățenie
română și cu drept de vot, care să asiste, ca observator,
la procesul electoral, pe întreaga durată a acestuia. Toate
cheltuielile privind transportul, cazarea, masa și alte
cheltuieli curente se suportă de către cei care îi
desemnează pe observatori.“
2. Alineatul (5) al articolului 75 va avea următorul cuprins:
î(5) Au dreptul de a desemna observatori interni
organizațiile neguvernamentale prevăzute la alin. (4),
înființate legal cu cel puțin 6 luni înainte de data începerii
campaniei electorale.“
3. După alineatul (5) al articolului 75 se introduce un
alineat nou, alineatul (51), cu următorul cuprins:
î(5 1 ) Persoanele desemnate ca observatori interni
trebuie să aibă drept de vot și nu pot fi membri ai unui

partid politic. Acreditarea se acordă de biroul electoral al
circumscripției electorale pentru toate secțiile de votare de
pe raza teritorială a circumscripției electorale respective,
numai la cererea organizațiilor neguvernamentale prevăzute
la alin. (5), însoțită de declarația scrisă a fiecărui
observator de a respecta întocmai condițiile de acreditare.
Declarația se dă pe propria răspundere și constituie act
public, cu toate consecințele prevăzute de lege. Condițiile
acreditării se trec în actul de acreditare.“
4. Alineatul (2) al articolului 117 va avea următorul
cuprins:
î(2) Pașaportul simplu poate fi folosit pentru exercitarea
dreptului de vot numai de cetățenii români aflați în
străinătate sau de cetățenii români domiciliați în străinătate.
Cetățenii români cu domiciliul în România care votează în
străinătate, precum și cei cu domiciliul în străinătate care
votează în România, în baza pașaportului simplu,
completează o declarație pe propria răspundere că nu
și-au exercitat sau nu își exercită dreptul la vot în aceeași
zi pe baza altui act de identitate, astfel cum este definit
acesta la alin. (1), sau pe baza cărții de alegător.“

PRIM-MINISTRU

ADRIAN NĂSTASE
Contrasemnează:
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
București, 14 octombrie 2004.
Nr. 80.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 941/14.X.2004 conține 8 pagini.

Prețul de vânzare 9.500 lei

ISSN 1453—4495

