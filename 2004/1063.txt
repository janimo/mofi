PARTEA

Anul 172 (XVI) — Nr. 1.063

I

LEGI, DECRETE, HOTĂRÂRI ȘI ALTE ACTE

Marți, 16 noiembrie 2004

SUMAR

Nr.

Pagina

1–4

ORDONANȚE ȘI HOTĂRÂRI
ALE GUVERNULUI ROMÂNIEI
91.

— Ordonanță de urgență pentru aprobarea unor
măsuri financiare privind reglementarea unor
obligații de plată ale societăților comerciale
desprinse din Societatea Comercială de Producere
a Energiei Electrice și Termice îTermoelectrica“ —
S.A. în urma procesului de restructurare ..............

DECIZII

ALE

Pagina

1.880. — Hotărâre privind transmiterea unui imobil,
proprietate privată a statului, din administrarea
Secretariatului General al Guvernului în
administrarea Regiei Autonome îAdministrația
Patrimoniului Protocolului de Stat“...........................

DECIZII ALE CURȚII CONSTITUȚIONALE
Decizia nr. 409 din 12 octombrie 2004 referitoare la
excepția de neconstituționalitate a dispozițiilor
art. 5 din Legea contenciosului administrativ
nr. 29/1990, ale art. 109 alin. 2 din Codul de
procedură civilă și ale art. 174—187 din Codul de
procedură fiscală .......................................................

Nr.

4–5

CURȚII

6

1.882. — Hotărâre privind transmiterea, cu plată, a unei
părți dintr-un imobil din patrimoniul Companiei
Naționale a Imprimeriilor îCoresi“ — S.A. în
proprietatea statului și în administrarea Regiei
Autonome îAdministrația Patrimoniului Protocolului
de Stat“ ......................................................................

7

1.923. — Hotărâre privind transmiterea unui imobil,
proprietate publică a statului, din administrarea
Ministerului Educației și Cercetării — Inspectoratul
Școlar Județean Mureș — în administrarea
Ministerului Educației și Cercetării, pentru
Universitatea îPetru Maior“ din Târgu Mureș .........

8

CONSTITUȚIONALE

D E C I Z I A Nr. 409
din 12 octombrie 2004

referitoare la excepția de neconstituționalitate a dispozițiilor art. 5 din Legea contenciosului
administrativ nr. 29/1990, ale art. 109 alin. 2 din Codul de procedură civilă și ale art. 174—187
din Codul de procedură fiscală
Ioan Vida
Nicolae Cochinescu
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu

—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător

Ion Tiucă
Afrodita Laura Tutunaru

— procuror
— magistrat-asistent

Pe rol se află soluționarea excepției de neconstituționalitate
a dispozițiilor art. 5 din Legea contenciosului administrativ
nr. 29/1990, ale art. 109 alin. 2 din Codul de procedură
civilă și ale art. 174—187 din Codul de procedură fiscală,
republicat, excepție ridicată de Ilie Ioan Turcu în Dosarul
nr. 8.686/2003 al Tribunalului Sibiu — Secția comercială și
de contencios administrativ.

2

MONITORUL OFICIAL AL ROMÂNIEI, PARTEA I, Nr. 1.063/16.XI.2004

La apelul nominal lipsesc părțile, față de care procedura
de citare este legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată. Arată că dispozițiile art. 5 din Legea
contenciosului administrativ nr. 29/1990 nu au legătură cu
cauza, iar dispozițiile art. 109 alin. 2 din Codul de
procedură civilă sunt dispoziții cu caracter general care nu
se referă la o jurisdicție specială.
În ceea ce privește critica de neconstituționalitate a
dispozițiilor din Codul de procedură fiscală, reprezentantul
Ministerului Public arată că autorul excepției a criticat ca
fiind neconstituționale dispozițiile Ordonanței de urgență a
Guvernului nr. 13/2001. Aceste dispoziții au fost abrogate
de Codul de procedură fiscală, care, la rândul său, a fost
republicat, dându-se dispozițiilor legale o nouă
renumerotare. Astfel, dispozițiile criticate ca fiind
neconstituționale se regăsesc în titlul IX din Codul de
procedură fiscală, republicat. În continuare, se arată că din
redactarea art. 174 rezultă natura căii de atac, și anume
faptul că această contestație este o cale administrativă de
atac ce nu înlătură dreptul la acțiune al celui care se
consideră lezat în drepturile sale printr-un act administrativ
fiscal sau prin lipsa acestuia, în condițiile legii.
C U R T E A,

având în vedere actele și lucrările dosarului, reține
următoarele:
Prin Încheierea din 1 martie 2004, pronunțată în
Dosarul nr. 8.686/2003, Tribunalul Sibiu — Secția
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 5 din Legea contenciosului administrativ
nr. 29/1990, ale art. 109 alin. 2 din Codul de procedură
civilă, precum și a dispozițiilor Ordonanței de urgență a
Guvernului nr. 13/2001, excepție ridicată de Ilie Ioan
Turcu.
În motivarea excepției de neconstituționalitate, autorul
acesteia susține că dispozițiile legale criticate sunt
neconstituționale, doarece instituie obligativitatea unei
proceduri prealabile administrative, încălcându-se în felul
acesta dispozițiile constituționale citate prin care se
prevede caracterul facultativ al jurisdicțiilor speciale
administrative.
Tribunalul Sibiu — Secția comercială și de contencios
administrativ opinează că excepția de neconstituționalitate
a dispozițiilor Ordonanței de urgență a Guvernului
nr. 13/2001 și a dispozițiilor art. 5 din Legea nr. 29/1990
este întemeiată, deoarece din interpretarea dispozițiilor
art. 21 alin. (4) din Constituție, republicată, potrivit cărora
jurisdicțiile speciale administrative sunt facultative și
gratuite, rezultă că se poate depune contestație împotriva
unui act administrativ fie la autoritatea emitentă, fie la
instanța competentă. Contrar prevederilor constituționale
menționate, prin Ordonanța de urgență a Guvernului
nr. 13/2001 se instituie o procedură administrativjurisdicțională obligatorie, iar prin dispozițiile art. 5 din
Legea nr. 29/1990 se instituie, de asemenea, îrecursul
administrativ“ ca o procedură jurisdicțională obligatorie.
Excepția de neconstituționalitate a dispozițiilor art. 109
alin. (2) din Codul de procedură civilă este neîntemeiată,
deoarece aceste dispoziții au caracter general și instituie
obligativitatea efectuării unor proceduri prealabile în situații
reglementate de lege, fără a face referire concretă la
proceduri administrativ-jurisdicționale.
În conformitate cu dispozițiile art. 24 alin. (1) din Legea
nr. 47/1992, republicată, încheierea de sesizare a fost

comunicată președinților celor două Camere ale
Parlamentului și Guvernului. De asemenea, potrivit art. 181
din Legea nr. 35/1997, cu modificările ulterioare, s-a
solicitat și punctul de vedere al instituției Avocatul
Poporului.
Guvernul apreciază că excepția de neconstituționalitate
a prevederilor art. 109 alin. (2) din Codul de procedură
civilă este neîntemeiată, deoarece procedura de judecată,
în ansamblul său, precum și condițiile sesizării instanței
judecătorești se întemeiază pe dispozițiile art. 126 alin. (2)
din Constituție, republicată, potrivit cărora procedura și
competența de judecată se stabilesc prin lege. Cererea de
chemare în judecată trebuie să respecte atât condițiile
intrinseci, ce țin de elementele pe care trebuie să le
cuprindă aceasta, cât și pe cele extrinseci, cum ar fi
îndeplinirea unor proceduri prealabile. În acest caz,
reclamantul trebuie să anexeze la cererea de chemare în
judecată dovada îndeplinirii procedurii prealabile obligatorii,
legea condiționând sesizarea instanței de judecată de
îndeplinirea acestei proceduri. De asemenea, reclamația
administrativă prealabilă reglementată de art. 5 din Legea
nr. 29/1990 constituie o condiție specială de exercițiu al
dreptului la acțiune, fără ca aceasta să vină în contradicție
cu art. 21 alin. (4) din Constituție, republicată. În ceea ce
privește Ordonanța de urgență a Guvernului nr. 13/2001,
acest act normativ a fost abrogat prin art. 200 din Codul
de procedură fiscală, iar, pe de altă parte, prin Decizia
nr. 127 din 27 martie 2003 Curtea Constituțională a
declarat neconstituționale numai dispozițiile art. 1 alin. (2)
din ordonanța de urgență. Celelalte dispoziții ale ordonanței
nu aduc atingere textelor constituționale.
arată
că
excepția
de
Avocatul Poporului
neconstituționalitate a prevederilor Ordonanței de urgență a
Guvernului nr. 13/2001 este inadmisibilă, deoarece la data
sesizării Curții Constituționale această ordonanță era
abrogată expres prin art. 200 lit. e) din Ordonanța
Guvernului nr. 92/2003 privind Codul de procedură fiscală.
Pe de altă parte, textul constituțional invocat nu are
incidență în cauză, deoarece dispozițiile art. 5 din Legea
nr. 29/1990 reglementează o procedură administrativă
prealabilă sesizării instanțelor judecătorești, și nu una
administrativ-jurisdicțională. În ceea ce privește critica
având ca obiect dispozițiile art. 109 alin. (2) din Codul de
procedură civilă, aceste dispoziții reglementează procedura
prealabilă ce trebuie îndeplinită anterior sesizării instanței
competente, procedură care nu are caracterul unei activități
de jurisdicție.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, republicată, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, ale art. 1 alin. (2), art. 2, 3, 10 și
29 din Legea nr. 47/1992, republicată, să soluționeze
excepția de neconstituționalitate ridicată.
Obiectul excepției de neconstituționalitate îl constituie
prevederile art. 174—187 din Codul de procedură fiscală,
prevederile art. 5 din Legea nr. 29/1990, precum și
prevederile art. 109 alin. 2 din Codul de procedură civilă.

MONITORUL OFICIAL AL ROMÂNIEI, PARTEA I, Nr. 1.063/16.XI.2004
I. O primă critică de neconstituționalitate privește
dispozițiile art. 174—187 din Codul de procedură fiscală
reglementate inițial de Ordonanța de urgență a Guvernului
nr. 13/2001. Această ordonanță a fost însă abrogată prin
art. 200 lit. e) din Ordonanța Guvernului nr. 92/2003 privind
Codul de procedură fiscală, publicată în Monitorul Oficial
al României, Partea I, nr. 941 din 29 decembrie 2003.
Dispozițiile de lege criticate au fost preluate, în esență, în
titlul IX — Soluționarea contestațiilor formulate împotriva
actelor administrative fiscale — din Codul de procedură
fiscală.
Ordonanța de urgență a Guvernului nr. 13 din
26 ianuarie 2001 reglementa soluționarea contestațiilor
împotriva măsurilor dispuse prin actele de control sau de
impunere întocmite de organele Ministerului Finanțelor
Publice. Potrivit dispozițiilor cuprinse în ordonanță,
contestațiile erau definite ca fiind îcăi administrative de
atac“, iar soluționarea lor era de competența organelor
specializate din cadrul direcțiilor generale ale finanțelor
publice și controlului financiar sau — în cazul contestațiilor
având ca obiect sume mai mari de 500 milioane lei — a
organelor specializate din cadrul Ministerului Finanțelor
Publice. Deciziile organelor administrative menționate
puteau fi atacate la instanța de contencios administrativ
competentă.
Procedura de soluționare a contestațiilor formulate
împotriva titlului de creanță fiscală și împotriva altor acte
administrative fiscale a fost reglementată în mod similar
prin art. 169—182 din Codul de procedură fiscală. Astfel,
prin acest act normativ s-a prevăzut că împotriva titlului de
creanță fiscală și împotriva altor acte administrative fiscale se
poate formula contestație în termen de 30 de zile de la data
comunicării actului fiscal, că soluționarea contestațiilor se
efectuează — potrivit distincțiilor prevăzute în art. 173 —
de către organele fiscale prevăzute în acest text de lege și
că deciziile emise în soluționarea contestațiilor pot fi atacate la
instanța judecătorească de contencios administrativ
competentă.
Ulterior Codul de procedură fiscală a fost modificat prin
Legea de aprobare nr. 174/2004, publicată în Monitorul
Oficial al României, Partea I, nr. 465 din 25 mai 2004, și
republicat în Monitorul Oficial al României, Partea I,
nr. 560 din 24 iunie 2004, dându-se textelor o nouă
numerotare. Noile prevederi legale referitoare la procedura
de soluționare a contestațiilor formulate împotriva titlului de
creanță fiscală și împotriva altor acte administrative fiscale
se regăsesc în titlul IX art. 174—187.
Ținând seama de faptul că dispozițiile legale criticate de
autorul excepției sunt cuprinse, în prezent, așa cum s-a
arătat, în art. 174—187 din Codul de procedură fiscală,
urmează ca instanța de contencios constituțional să ia în
considerare aceste texte de lege ca formând obiectul
excepției de neconstituționalitate.
II. A doua critică de neconstituționalitate privește
dispozițiile art. 5 din Legea contenciosului administrativ
nr. 29/1990, publicată în Monitorul Oficial al României,
Partea I, nr. 122 din 8 noiembrie 1990, precum și
dispozițiile art. 109 alin. 2 din Codul de procedură civilă.
Textele ce fac obiectul excepției au următorul conținut:
— Art. 5 din Legea contenciosului administrativ
nr. 29/1990:
îArt. 5: Înainte de a cere tribunalului anularea actului sau
obligarea la eliberarea lui, cel care se consideră vătămat se va
adresa pentru apărarea dreptului său, în termen de 30 de zile
de la data când i s-a comunicat actul administrativ sau la
expirarea termenului prevăzut la art. 1 alin. 2, autorității
emitente, care este obligată să rezolve reclamația în termen de
30 de zile de la aceasta.

3

În cazul în care cel care se consideră vătămat nu este
mulțumit de soluția dată reclamației sale, el poate sesiza
tribunalul în termen de 30 de zile de la comunicarea soluției.
Dacă cel care se consideră vătămat în dreptul său s-a
adresat cu reclamație și autorității administrative ierarhic
superioare celei care a emis actul, termenul de 30 de zile,
prevăzut în alineatul precedent, se calculează de la
comunicarea de către acea autoritate a soluției date
reclamației.
Sesizarea tribunalului se va putea face și în cazul în care
autoritatea administrativă emitentă sau autoritatea ierarhic
superioară nu rezolvă reclamația în termenul prevăzut la alin. 1.
În toate cazurile, introducerea cererii la tribunal nu se va
putea face mai târziu de un an de la data comunicării actului
administrativ a cărui anulare se cere.“
— Art. 109 alin. 2 din Codul de procedură civilă:
îÎn cazurile anume prevăzute de lege, sesizarea instanței
competente se poate face numai după îndeplinirea unei
proceduri prealabile, în condițiile stabilite de acea lege. Dovada
îndeplinirii procedurii prealabile se va anexa la cererea de
chemare în judecată.“
Autorul excepției susține că dispozițiile legale criticate
încalcă prevederile constituționale cuprinse în art. 21
alin. (4), potrivit cărora îJurisdicțiile speciale administrative
sunt facultative și gratuite“.
Examinând excepția de neconstituționalitate a
dispozițiilor art. 5 din Legea contenciosului administrativ,
Curtea constată că aceasta nu este întemeiată. Astfel, prin
Decizia nr. 188 din 27 aprilie 2004, publicată în Monitorul
Oficial al României, Partea I, nr. 498 din 2 iunie 2004,
Curtea a statuat că textul constituțional care se referă la
caracterul facultativ al jurisdicțiilor speciale administrative nu
este aplicabil dispozițiilor art. 5 din Legea nr. 29/1990, care
instituie obligația persoanei vătămate de a se adresa cu
reclamație organului administrativ emitent mai înainte de
sesizarea instanței de judecată cu anularea actului
considerat ilegal. Dispoziția constituțională invocată a
desființat condiția prealabilă numai pentru procedura
administrativă jurisdicțională. Nici o dispoziție constituțională
nu interzice ca, prin lege, să se instituie o procedură
administrativă prealabilă, fără caracter jurisdicțional, cum
este, de exemplu, procedura recursului administrativ grațios
sau a celui ierarhic.
Referitor la critica de neconstituționalitate a dispozițiilor
art. 109 alin. 2 din Codul de procedură civilă, Curtea reține
că cererea de chemare în judecată trebuie să respecte
atât condițiile intrinseci, cât și pe cele extrinseci, impuse de
lege. Din dispoziția criticată rezultă că este vorba de o
condiție extrinsecă ce trebuie respectată, și anume că
sesizarea instanței competente se face numai după
îndeplinirea unei proceduri prealabile, dar nu în toate
cazurile, ci numai în acele cazuri în care legea prevede
obligativitatea parcurgerii acestei proceduri prealabile, fără
a fi vorba însă de o jurisdicție specială administrativă.
Astfel, nu se poate reține nici în acest caz o încălcare a
art. 21 alin. (4) din Constituție, republicată.
Sub aspectul criticat, nici dispozițiile din Codul de
procedură fiscală nu instituie, așa cum fără temei susține
autorul excepției, jurisdicții speciale administrative, în sensul
art. 21 alin. (4) din Constituție, republicată. Textele din
Codul de procedură fiscală reglementează proceduri de
recurs administrativ, prin care se lasă posibilitatea
organelor care au emis actele administrative atacate, sau
organelor superioare acestora, de a reveni asupra
măsurilor luate sau de a le redimensiona în limitele
prevăzute de lege.
Asemenea proceduri, în care soluționarea plângerilor și
a contestațiilor introduse de persoanele interesate este
atribuită însuși organului care a emis actul atacat sau

4

MONITORUL OFICIAL AL ROMÂNIEI, PARTEA I, Nr. 1.063/16.XI.2004

organului ierarhic superior acestuia, nu întrunesc
elementele definitorii ale activității de jurisdicție —
caracterizată prin soluționarea de către un organ
independent și imparțial a litigiilor privind existența,
întinderea sau exercitarea drepturilor subiective —, ele fiind
specifice funcției administrative.
Actele de soluționare de către organele administrative a
contestațiilor, respectiv a reclamațiilor formulate potrivit
dispozițiilor din Codul de procedură fiscală, nu sunt,

așadar, acte de jurisdicție, ci acte administrative supuse
cenzurii instanței de judecată.
În plus, Curtea observă că dispozițiile legale criticate
sunt conforme cu art. 126 alin. (2) din Constituție,
republicată, potrivit căruia competența instanțelor
judecătorești și procedura de judecată sunt prevăzute
numai prin lege.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, republicată,
precum și al art. 1—3, art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 5 din Legea contenciosului administrativ nr. 29/1990,
ale art. 109 alin. 2 din Codul de procedură civilă și ale art. 174—187 din Codul de procedură fiscală, excepție ridicată de
Ilie Ioan Turcu în Dosarul nr. 8.686/2003 al Tribunalului Sibiu — Secția comercială și de contencios administrativ.
Definitivă și general obligatorie.
Pronunțată în ședința publică din data de 12 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru aprobarea unor măsuri financiare privind reglementarea unor obligații de plată
ale societăților comerciale desprinse din Societatea Comercială de Producere a Energiei Electrice
și Termice îTermoelectrica“ — S.A. în urma procesului de restructurare
Pentru clarificarea și soluționarea obligațiilor de plată pentru creditele contractate de Societatea Comercială de
Producere a Energiei Electrice și Termice îTermoelectrica“ — S.A. pentru finanțarea activității de producere a energiei
electrice și termice din Sistemul Energetic Național, precum și pentru activitățile de investiții, preluate și neachitate de
societățile comerciale desprinse în urma procesului de retructurare și pentru a se evita agravarea situației economicofinanciare a Societății Comerciale de Producere a Energiei Electrice și Termice îTermoelectrica“ — S.A.,
în temeiul art. 115 alin. (4) din Constituție, republicată,
Guvernul României adoptă prezenta ordonanță de urgență.
Art. 1. — (1) Creanțele Societății Comerciale de
Producere a Energiei Electrice și Termice îTermoelectrica“ —
S.A. la 30 septembrie 2004 asupra societăților comerciale,
prevăzute în anexa care face parte integrantă din prezenta
ordonanță de urgență, se preiau de către Autoritatea pentru
Valorificarea Activelor Statului, în limita sumei de 4.911
miliarde lei.
(2) În limita sumei prevăzute la alin. (1) Autoritatea
pentru Valorificarea Activelor Statului se subrogă Societății
Comerciale de Producere a Energiei Electrice și Termice
îTermoelectrica“ — S.A. pentru datoriile restante la
30 septembrie 2004 către Ministerul Finanțelor Publice,
reprezentând debite ale Fondului de risc pentru garanții de
stat pentru împrumuturi externe, cu excepția celor
constituite ca urmare a sumelor achitate de la bugetul de
stat, conform prevederilor art. 4 alin. (2) din Ordonanța de
urgență a Guvernului nr. 78/2002 privind asigurarea
condițiilor de funcționare a unor centrale termice și electrice
de termoficare aflate în proprietatea consiliilor județene sau

locale, aprobată cu modificări și completări prin Legea
nr. 643/2002.
(3) În contabilitatea Societății Comerciale de Producere
a Energiei Electrice și Termice îTermoelectrica“ — S.A.,
creanțele și datoriile predate conform alin. (1) și (2) se
sting, iar accesoriile aferente acestor debite se scutesc la
plată.
Art. 2. — La data aprobării prin hotărâre a Guvernului a
programelor de restructurare ale societăților comerciale
prezentate în anexa la prezenta ordonanță de urgență,
Ministerul Finanțelor Publice va anula obligațiile Autorității
pentru Valorificarea Activelor Statului către Fondul de risc
pentru garanții de stat pentru împrumuturi externe, în limita
creanțelor Autorității pentru Valorificarea Activelor Statului
față de aceste societăți.
Art. 3. — Sumele reprezentând debite preluate de
Autoritatea pentru Valorificarea Activelor Statului vor fi
menținute în conturi bilanțiere în contabilitatea societăților
comerciale prevăzute în anexă, până la data aprobării
programelor de restructurare.

5

MONITORUL OFICIAL AL ROMÂNIEI, PARTEA I, Nr. 1.063/16.XI.2004
Art. 4. — (1) La data aprobării programelor de
restructurare și până la implementarea integrală a acestora,
în contabilitatea societăților comerciale prevăzute în anexă,
debitele preluate de Autoritatea pentru Valorificarea
Activelor Statului vor fi înregistrate în conturi extrabilanțiere.
(2) După implementarea integrală a măsurilor prevăzute
în programele de restructurare, în contabilitatea societăților
comerciale prevăzute în anexă, debitele preluate de
Autoritatea pentru Valorificarea Activelor Statului vor fi
scoase din conturile extrabilanțiere și se anulează.
Art. 5. — În contabilitatea Autorității pentru Valorificarea
Activelor Statului, creanțele preluate potrivit art. 1 vor fi
evidențiate în conturi bilanțiere până la data aprobării
programelor de restructurare ale societăților comerciale
prevăzute în anexă, iar după această dată, prin derogare
de la prevederile Ordonanței de urgență a Guvernului
nr. 51/1998 privind valorificarea unor active ale statului,
republicată, cu modificările și completările ulterioare,
creanțele vor fi preluate în conturi extrabilanțiere până la
data finalizării programelor de restructurare.
Art. 6. — (1) În contabilitatea societăților comerciale
prezentate în anexă, care nu au finalizat programele de
restructurare aprobate, debitele preluate conform
prevederilor art. 1 alin. (1) vor fi repuse în conturi
bilanțiere, iar Autoritatea pentru Valorificarea Activelor
Statului va înregistra în conturi bilanțiere creanțele preluate
și va începe procedura de valorificare a acestora.
(2) Sumele încasate de Autoritatea pentru Valorificarea
Activelor Statului din recuperarea creanțelor preluate în conturi
bilanțiere potrivit alin. (1) vor fi virate la bugetul de stat.
Art. 7. — După implementarea integrală a măsurilor
prevăzute în programele de restructurare ale societăților
comerciale prevăzute în anexă, în contabilitatea Autorității

pentru Valorificarea Activelor Statului, sumele reprezentând
datorii, respectiv creanțe, vor fi scoase din conturile
extrabilanțiere.
Art. 8. — (1) În situația în care programele de
restructurare ale societăților comerciale prevăzute în anexă
nu sunt aprobate prin hotărâre a Guvernului până la data
de 30 iunie 2005, Autoritatea pentru Valorificarea Activelor
Statului va proceda la executarea silită a creanțelor, iar
sumele încasate se vor vira Ministerului Finanțelor Publice
la Fondul de risc pentru garanții de stat pentru împrumuturi
externe, constituit conform legii.
(2) Diferența dintre sumele preluate de Autoritatea
pentru Valorificarea Activelor Statului, conform prevederilor
art. 1 alin. (1), și cele recuperate se anulează.
(3) Autoritatea pentru Valorificarea Activelor Statului va
notifica Ministerului Finanțelor Publice — Direcția generală
pentru acorduri, cooperare și decontări externe, valoarea
sumelor anulate conform alin. (2), pentru a fi scoase din
evidența contabilă a Fondului de risc pentru garanții de
stat pentru împrumuturi externe.
Art. 9. — (1) Facilitățile de natura ajutorului de stat,
prevăzute în prezenta ordonanță de urgență, se acordă cu
respectarea legislației în domeniul ajutorului de stat, după
autorizarea acestora de către Consiliul Concurenței.
(2) Autoritatea pentru Valorificarea Activelor Statului este
mandatată să notifice Consiliului Concurenței, în vederea
autorizării, măsurile de natura ajutorului de stat prevăzute
în prezenta ordonanță de urgență, în conformitate cu
prevederile Legii nr. 143/1999 privind ajutorul de stat, cu
modificările și completările ulterioare.

PRIM-MINISTRU

ADRIAN NĂSTASE

București, 10 noiembrie 2004.
Nr. 91.

Contrasemnează:
p. Ministrul de stat, ministrul economiei și comerțului,
Andrei Grigorescu,
secretar de stat
Președintele Autorității pentru Valorificarea Activelor Statului,
Mircea Ursache
p. Ministrul finanțelor publice,
Gheorghe Gherghina,
secretar de stat
ANEXĂ
DATORII CENTRALE EXTERNALIZATE
— mii lei —

Nr.
crt.

CET

TOTAL

1.
2.
3.
4.
5.
6.
7.
8.
9.
10.
11.
12.
13.
14.
15.
16.

Iași
Suceava
Timișoara
Pitești
Ploiești
Arad
Oradea
Societatea Comercială îTERMON“ — S.R.L. Onești
Brașov
Bacău
Vaslui
Comănești
Giurgiu
Reșița
Drobeta
Gura Barza

Sold la 30 septembrie 2004

4.911.072.396,00
1.037.879.509,00
704.844.324,00
609.668.445,00
597.352.512,00
610.126.328,00
233.399.395,00
249.613.575,00
382.453.019,00
199.395.798,00
117.624.394,00
109.233.252,00
48.952.654,00
8.204.516,00
1.809.285,00
487.416,00
27.974,00

6

MONITORUL OFICIAL AL ROMÂNIEI, PARTEA I, Nr. 1.063/16.XI.2004
GUVERNUL ROMÂNIEI

HOTĂRÂRE
privind transmiterea unui imobil, proprietate privată a statului,
din administrarea Secretariatului General al Guvernului în administrarea Regiei Autonome
îAdministrația Patrimoniului Protocolului de Stat“
În temeiul art. 108 din Constituția României, republicată, al art. 11 lit. m) din Legea nr. 90/2001 privind
organizarea și funcționarea Guvernului României și a ministerelor, cu modificările și completările ulterioare, și al art. 5
alin. (2) din Legea nr. 213/1998 privind proprietatea publică și regimul juridic al acesteia, cu modificările și completările
ulterioare,
Guvernul României adoptă prezenta hotărâre.
Art. 1. — Se aprobă transmiterea imobilului, proprietate
privată a statului, având datele de identificare prevăzute în
anexa care face parte integrantă din prezenta hotărâre, din
administrarea Secretariatului General al Guvernului în
administrarea Regiei Autonome îAdministrația Patrimoniului
Protocolului de Stat“.

Art. 2. — Predarea-preluarea imobilului transmis conform
prevederilor art. 1 se face pe bază de protocol încheiat
între părțile interesate, în termen de 30 de zile de la data
intrării în vigoare a prezentei hotărâri.

PRIM-MINISTRU

ADRIAN NĂSTASE
Contrasemnează:
Ministrul pentru coordonarea
Secretariatului General
al Guvernului,
Eugen Bejinariu
p. Ministrul finanțelor publice,
Gheorghe Gherghina,
secretar de stat

București, 4 noiembrie 2004.
Nr. 1.880.

ANEXĂ
DATELE DE IDENTIFICARE

a imobilului, proprietate privată a statului, care se transmite din administrarea Secretariatului General al Guvernului
în administrarea Regiei Autonome îAdministrația Patrimoniului Protocolului de Stat“
Adresa imobilului
care se transmite

Municipiul București,
Calea Victoriei
nr. 218, sectorul 1

Persoana juridică
de la care
se transmite imobilul

Statul român,
din administrarea
Secretariatului General
al Guvernului

Persoana juridică
la care se
transmite imobilul

Statul român,
în administrarea
Regiei Autonome
îAdministrația
Patrimoniului
Protocolului de Stat“

Caracteristicile tehnice ale imobilului care se transmite

Corp A: — suprafața construită: 424,5 m2
— suprafața utilă: 420,3 m2
2. Parter:
Corp A: — suprafața construită: 1.050 m2
— suprafața utilă: 919,6 m2
Corp B: — suprafața construită: 170 m2
— suprafața utilă: 142,5 m2
3. Etaj 1:
Corp A: — suprafața construită: 870,5 m2
— suprafața utilă: 744,3 m2
Corp B: — suprafața construită: 256,5 m2
— suprafața utilă: 222,44 m2
4. Etajele
Corp A: — suprafața construită: 870,5 x 4 =
2, 3, 4 și 5:
3.482 m2
— suprafața utilă: 781,5 x 4 =
3.126 m2
Corp B: — suprafața construită: 256 x 4 =
1.024 m2
— suprafața utilă: 222 x 4 = 888 m2
5. Etaj 6:
Corp A: — suprafața construită: 368,5 m2
— suprafața utilă: 339,5 m2
Corp B: — suprafața construită: 43,5 m2
6. Etaj 7:
Corp A: — suprafața construită: 315,13 m2
— suprafața utilă: 289,39 m2
7. Etaj 8:
Corp A: — suprafața construită: 315,13 m2
— suprafața utilă: 283,52 m2
8. Pod:
Corp A: — suprafața construită: 119,26 m2
— suprafața utilă: 100,15 m2
Terenul
— conform extrasului de carte funciară
aferent
Lot 1 parcelele P1/1 și P1/2 = 1.947,26 m2
1. Subsol:

7

MONITORUL OFICIAL AL ROMÂNIEI, PARTEA I, Nr. 1.063/16.XI.2004
GUVERNUL ROMÂNIEI

HOTĂRÂRE
privind transmiterea, cu plată, a unei părți dintr-un imobil din patrimoniul Companiei Naționale
a Imprimeriilor îCoresi“ — S.A. în proprietatea statului și în administrarea Regiei Autonome
îAdministrația Patrimoniului Protocolului de Stat“
În temeiul art. 108 din Constituția României, republicată, al art. 8 alin. (3), al art. 10 alin. (2) și al art. 12
alin. (1) și (2) din Legea nr. 213/1998 privind proprietatea publică și regimul juridic al acesteia, cu modificările și
completările ulterioare,
Guvernul României adoptă prezenta hotărâre.
Art. 1. — Se aprobă transmiterea, cu plată, a unei părți
dintr-un imobil, având datele de identificare prevăzute în
anexa care face parte integrantă din prezenta hotărâre, din
patrimoniul Companiei Naționale a Imprimeriilor îCoresi“ —
S.A. în domeniul public al statului și în administrarea Regiei
Autonome îAdministrația Patrimoniului Protocolului de Stat“.
Art. 2. — Se aprobă transmiterea părții din imobil prevăzute
la art. 1 din domeniul public al statului și din administrarea
Regiei Autonome îAdministrația Patrimoniului Protocolului de
Stat“ în domeniul privat al statului și în administrarea Regiei
Autonome îAdministrația Patrimoniului Protocolului de Stat“.
Art. 3. — Plata părții din imobil prevăzute la art. 1 se
face din fondurile proprii ale Regiei Autonome îAdministrația
Patrimoniului Protocolului de Stat“.

Art. 4. — Transmiterea părții din imobil se efectuează la
valoarea contabilă înregistrată la data de 31 octombrie
2004.
Art. 5. — Predarea-preluarea părții din imobil se va face
pe bază de protocol încheiat între părțile interesate, în
termen de 15 zile de la data intrării în vigoare a prezentei
hotărâri.
Art. 6. — Anexa nr. 4 la Hotărârea Guvernului
nr. 533/2002 privind organizarea și funcționarea Regiei
Autonome îAdministrația Patrimoniului Protocolului de Stat“,
publicată în Monitorul Oficial al României, Partea I, nr. 391
din 7 iunie 2002, cu modificările ulterioare, se modifică în
mod corespunzător.

PRIM-MINISTRU

ADRIAN NĂSTASE
Contrasemnează:
Ministrul pentru coordonarea
Secretariatului General al Guvernului,
Eugen Bejinariu
Ministrul culturii și cultelor,
Răzvan Theodorescu
p. Ministrul finanțelor publice,
Gheorghe Gherghina,
secretar de stat

București, 4 noiembrie 2004.
Nr. 1.882.

ANEXĂ
DATELE DE IDENTIFICARE

a părții din imobilul care se transmite din patrimoniul Companiei Naționale a Imprimeriilor îCoresi“ — S.A.
în proprietatea statului și în administrarea Regiei Autonome îAdministrația Patrimoniului Protocolului de Stat“
Locul unde este
situat imobilul

București,
Piața Presei Libere
nr. 1, sectorul 1

Persoana juridică
de la care se
transmite partea
din imobil

Compania Națională
a Imprimeriilor îCoresi“ — S.A.

Persoana juridică
la care se transmite
partea din imobil

Statul român, în administrarea
Regiei Autonome
îAdministrația Patrimoniului
Protocolului de Stat“

Caracteristicile tehnice
ale părții din imobil

Etaj II, corp A
Suprafața totală = 916 m2

8

MONITORUL OFICIAL AL ROMÂNIEI, PARTEA I, Nr. 1.063/16.XI.2004
GUVERNUL ROMÂNIEI

HOTĂRÂRE
privind transmiterea unui imobil, proprietate publică a statului, din administrarea
Ministerului Educației și Cercetării — Inspectoratul Școlar Județean Mureș — în administrarea
Ministerului Educației și Cercetării, pentru Universitatea îPetru Maior“ din Târgu Mureș
În temeiul art. 108 din Constituția României, republicată, și al art. 12 alin. (1) și (2) din Legea nr. 213/1998
privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui imobil
— construcție și teren aferent —, proprietate publică a
statului, identificat potrivit anexei care face parte integrantă
din prezenta hotărâre, din administrarea Ministerului
Educației și Cercetării — Inspectoratul Școlar Județean
Mureș — în administrarea Ministerului Educației și

Cercetării, pentru Universitatea îPetru Maior“ din Târgu
Mureș.
Art. 2. — Predarea-preluarea imobilului transmis potrivit
art. 1 se face pe bază de protocol încheiat între părțile
interesate, la valoarea de inventar din evidențele contabile,
în termen de 15 zile de la data intrării în vigoare a
prezentei hotărâri.

PRIM-MINISTRU

ADRIAN NĂSTASE
Contrasemnează:
Ministrul educației și cercetării,
Alexandru Athanasiu
p. Ministrul finanțelor publice,
Maria Manolescu,
secretar de stat
București, 10 noiembrie 2004.
Nr. 1.923.

ANEXĂ
DATELE DE IDENTIFICARE

a imobilului, proprietate publică a statului, care se transmite din administrarea Ministerului Educației și Cercetării —
Inspectoratul Școlar Județean Mureș — în administrarea Ministerului Educației și Cercetării,
pentru Universitatea îPetru Maior“ din Târgu Mureș
Adresa
imobilului care
se transmite

Municipiul
Târgu Mureș,
Str. Revoluției
din 38,
județul Mureș

Persoana juridică
de la care se
transmite imobilul

Ministerul Educației
și Cercetării —
Inspectoratul Școlar
Județean Mureș

Persoana juridică
la care se transmite
imobilul

Ministerul Educației
și Cercetării,
pentru Universitatea
îPetru Maior“
din Târgu Mureș

Numărul
atribuit
de Ministerul
Finanțelor
Publice

101.839

Caracteristicile tehnice ale imobilului

—
—
—
—

Clădire: P+1;
suprafața construită: 1.254 m2;
suprafața desfășurată: 627 m2;
terenul aferent: 2.161 m2.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.063/16.XI.2004 conține 8 pagini.

Prețul de vânzare 9.500 lei

ISSN 1453—4495

