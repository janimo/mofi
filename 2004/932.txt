Anul 172 (XVI) — Nr. 932

PARTEA

I

LEGI, DECRETE, HOTĂRÂRI ȘI ALTE ACTE

Marți, 12 octombrie 2004

SUMAR
Nr.

Pagina
ORDONANȚE ȘI HOTĂRÂRI
ALE GUVERNULUI ROMÂNIEI
75. — Ordonanță de urgență pentru modificarea și
completarea Legii nr. 359/2004 privind
simplificarea formalităților la înregistrarea în
registrul comerțului a persoanelor fizice, asociațiilor
familiale și persoanelor juridice, înregistrarea
fiscală a acestora, precum și la autorizarea
funcționării persoanelor juridice ..............................

1.607. — Hotărâre pentru înființarea Centrului român de
informare și documentare în domeniul de activitate
al Organizației pentru Cooperare și Dezvoltare
Economică — OCDE și a Punctului de informare
și documentare OCDE la București .......................
1.608. — Hotărâre privind trecerea unui teren din
domeniul privat al statului și din administrarea
Consiliului Local al Sectorului 2 București în
domeniul public al statului și în administrarea
Curții de Conturi ......................................................

1–4

4

5

Nr.
1.624. — Hotărâre privind alocarea unor sume din bugetul
Ministerului Integrării Europene pe anul 2004 ...........
1.639. — Hotărâre pentru aprobarea Listei societăților
comerciale subordonate autorităților administrației
publice locale, la care se efectuează concedieri
colective în baza prevederilor Ordonanței de
urgență a Guvernului nr. 8/2003 privind stimularea
procesului de restructurare, reorganizare și
privatizare a unor societăți naționale, companii
naționale și societăți comerciale cu capital
majoritar de stat, precum și a societăților și
regiilor autonome subordonate autorităților
administrației publice locale ....................................
1.641. — Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe
anul 2004, pentru județul Maramureș ....................
1.642. — Hotărâre privind suplimentarea bugetului
Ministerului Administrației și Internelor din Fondul
de rezervă bugetară la dispoziția Guvernului,
prevăzut în bugetul de stat pe anul 2004 ............

Pagina
5–6

6–7

7

8

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii nr. 359/2004 privind simplificarea formalităților
la înregistrarea în registrul comerțului a persoanelor fizice, asociațiilor familiale și persoanelor
juridice, înregistrarea fiscală a acestora, precum și la autorizarea funcționării persoanelor juridice
Pentru transpunerea acquisului comunitar și armonizarea cadrului legislativ cu cel al statelor membre ale Uniunii
Europene se impune constituirea unui cadru juridic adecvat pentru stimularea spiritului antreprenorial, prin simplificarea și
accelerarea procedurilor de înregistrare a comercianților.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 359/2004 privind simplificarea
formalităților la înregistrarea în registrul comerțului a
persoanelor fizice, asociațiilor familiale și persoanelor

juridice, înregistrarea fiscală a acestora, precum și la
autorizarea funcționării persoanelor juridice, publicată în
Monitorul Oficial al României, Partea I, nr. 839 din

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 932/12.X.2004

13 septembrie 2004, se modifică și se completează după
cum urmează:
1. Articolul 1 va avea următorul cuprins:
îArt. 1. — În scopul simplificării procedurilor
administrative și promovării calității serviciilor se instituie
prezenta procedură de înmatriculare în registrul comerțului
și de înregistrare fiscală a persoanelor fizice, asociațiilor
familiale și persoanelor juridice, precum și de autorizare a
funcționării pe baza declarațiilor-tip pe propria răspundere
ale persoanelor juridice care, potrivit legii, au obligația să
ceară înmatricularea în registrul comerțului.“
2. Articolul 2 va avea următorul cuprins:
îArt. 2. — Societățile comerciale, societățile și
companiile naționale, grupurile de interes economic, regiile
autonome și organizațiile cooperatiste, sucursalele înființate
de acestea, precum și alte persoane juridice care se
înregistrează în registrul comerțului potrivit unor acte
normative speciale sunt denumite în sensul prezentei legi
solicitanți.“
3. Articolul 4 va avea următorul cuprins:
îArt. 4. — Autorizarea funcționării solicitanților se face
cu îndeplinirea procedurii prevăzute de prezenta lege și de
actele normative speciale, armonizate cu prevederile
prezentei legi.“
4. Articolul 5 va avea următorul cuprins:
îArt. 5. — (1) Prin autorizarea funcționării, în sensul
prezentei legi, se înțelege asumarea de către solicitant a
responsabilității privitoare la legalitatea desfășurării
activităților declarate.
(2) Activitățile cu impact semnificativ asupra mediului vor
fi autorizate din punct de vedere al protecției mediului de
către autoritățile competente de protecția mediului, la
sediile acestora. Procedura de autorizare și lista activităților
cu impact semnificativ asupra mediului vor fi stabilite prin
ordin al ministrului mediului și gospodăririi apelor, în termen
de 30 de zile de la intrarea în vigoare a prezentei legi.“
5. Alineatele (2) și (4) ale articolului 6 vor avea
următorul cuprins:
î(2) Solicitarea efectuării înregistrării în registrul
comerțului se face la biroul unic din cadrul oficiului
registrului comerțului de pe lângă tribunal de către
fondatori, administratori sau de reprezentanții acestora,
precum și de orice persoană interesată, în condițiile legii,
prin întocmirea cererii de înregistrare.
…............................................................................................
(4) Solicitanții prevăzuți la art. 2 dobândesc
personalitate juridică, conform legii, de la data înregistrării
în registrul comerțului a încheierii judecătorului-delegat, prin
care se dispun autorizarea constituirii și înmatricularea,
dacă legea nu dispune altfel.“
6. Alineatele (1) și (3) ale articolului 8 vor avea
următorul cuprins:
îArt. 8. — (1) La înmatriculare solicitanților li se
eliberează certificatul de înregistrare conținând numărul de
ordine din registrul comerțului și codul unic de înregistrare
atribuit de Ministerul Finanțelor Publice, însoțit de
încheierea judecătorului-delegat, precum și de alte acte
prevăzute de prezenta lege.
…............................................................................................
(3) Termenul de eliberare a certificatului de înregistrare
și, după caz, a certificatului de înscriere de mențiuni este
de 3 zile, respectiv 5 zile, calculat de la data înregistrării
cererii potrivit dispozițiilor Codului de procedură civilă, dacă
judecătorul-delegat nu dispune altfel.“
7. Alineatul (3) al articolului 9 va avea următorul
cuprins:
î(3) Pe parcursul existenței persoanei juridice dovada
privind starea acesteia, referitoare la funcționare, dizolvare,
reorganizare, lichidare, insolvență, reorganizare judiciară,
faliment sau suspendare temporară a activității, se face cu

extrasul de registru emis de oficiul registrului comerțului de
pe lângă tribunal, valabil 30 de zile de la data emiterii.“
8. Alineatul (5) al articolului 9 se abrogă.
9. Articolul 10 va avea următorul cuprins:
îArt. 10. — Solicitarea înregistrării fiscale se face prin
depunerea cererii de înregistrare la biroul unic din cadrul
oficiului registrului comerțului de pe lângă tribunal, iar
atribuirea codului unic de înregistrare de către Ministerul
Finanțelor Publice este condiționată de admiterea cererii de
înregistrare în registrul comerțului de către judecătoruldelegat.“
10. Alineatul (2) al articolului 11 va avea următorul
cuprins:
î(2) Pe baza datelor transmise potrivit prevederilor
alin. (1) Ministerul Finanțelor Publice atribuie, în termen de
maximum 8 ore, codul unic de înregistrare.“
11. Articolul 15 va avea următorul cuprins:
îArt. 15. — (1) În vederea eliberării de către biroul unic
din cadrul oficiului registrului comerțului de pe lângă
tribunal a certificatului de înregistrare conținând codul unic
de înregistrare sau, după caz, a certificatului de înscriere
de mențiuni, solicitantul are obligația să depună, o dată cu
cererea de înregistrare și actele doveditoare, declarația-tip
pe propria răspundere, semnată de asociați sau de
administratori, din care să rezulte, după caz, că:
a) persoana juridică nu desfășoară, la sediul social sau
la sediile secundare, activitățile declarate, o perioadă de
maximum 3 ani;
b) persoana juridică îndeplinește condițiile de funcționare
prevăzute de legislația specifică în domeniul prevenirii și
stingerii incendiilor (P.S.I.), sanitar, sanitar-veterinar,
protecției mediului și protecției muncii, pentru activitățile
precizate în declarația-tip.
(2) Orice modificare cu privire la cele declarate atrage
obligația solicitantului de a depune la biroul unic din cadrul
oficiului registrului comerțului de pe lângă tribunal o nouă
declarație-tip pe propria răspundere corespunzătoare
modificărilor intervenite.
(3) Oficiul registrului comerțului de pe lângă tribunal
înregistrează în registrul comerțului datele din declarațiiletip prevăzute la alin. (1) și (2).“
12. Articolul 16 se abrogă.
13. Articolul 17 va avea următorul cuprins:
îArt. 17. — (1) Procedura de autorizare a funcționării pe
baza declarației-tip pe propria răspundere se desfășoară
prin intermediul biroului unic din cadrul oficiului registrului
comerțului de pe lângă tribunal, la care solicitantul are
obligația înregistrării sediului social sau secundar.
(2) Oficiile registrului comerțului de pe lângă tribunale,
prin birourile unice, efectuează următoarele activități:
a) primesc, verifică și înregistrează cererile de
înregistrare și actele depuse în susținerea acestora,
precum și declarațiile-tip prevăzute la art. 15;
b) încasează taxele și tarifele pentru operațiunile
efectuate de oficiile registrului comerțului de pe lângă
tribunale, precum și cele datorate altor autorități implicate
în procedura de înregistrare;
c) țin în sistem computerizat evidența declarațiilor-tip
prevăzute la art. 15;
d) transmit autorităților publice competente declarațiile-tip
prevăzute la art. 15, în copie, și, pe cale electronică,
datele de identificare ale persoanelor juridice înregistrate în
registrul comerțului;
e) completează și emit în termen certificatele
constatatoare privind înregistrarea declarațiilor-tip prevăzute
la art. 15, potrivit prezentei legi;
f) urmăresc termenele prevăzute de prezenta lege și
eliberează solicitanților certificatele de înregistrare,
certificatele de înscriere de mențiuni, încheierile judecătoruluidelegat, precum și certificatele constatatoare prevăzute la lit. e).“

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 932/12.X.2004
14. După articolul 17 se introduc trei noi articole,
articolele 171, 172 și 173, cu următorul cuprins:
îArt. 171. — (1) Biroul unic din cadrul oficiului registrului
comerțului de pe lângă tribunal, pe baza declarațiilor-tip
prevăzute la art. 15, eliberează solicitanților certificate
constatatoare care atestă că:
a) s-a înregistrat declarația-tip pe propria răspundere,
din care rezultă că la sediul social sau secundar nu se
desfășoară activitățile prevăzute în actul constitutiv sau
modificator;
b) s-a înregistrat declarația-tip pe propria răspundere,
din care rezultă că sunt îndeplinite condițiile de funcționare
prevăzute de legislația specifică în domeniul prevenirii și
stingerii incendiilor (P.S.I.), sanitar, sanitar-veterinar,
protecției mediului și protecției muncii, pentru activitățile
declarate;
c) s-a înregistrat declarația-tip pe propria răspundere,
din care rezultă modificările intervenite față de declarațiatip anterioară.
(2) Certificatele constatatoare prevăzute la alin. (1) lit. a)
și b) se eliberează o dată cu certificatul de înregistrare sau
certificatul de înscriere de mențiuni.
(3) Pentru sediul social și pentru fiecare sediu secundar
se va elibera câte un certificat constatator care atestă că
s-au înregistrat declarațiile-tip prevăzute la art. 15.
(4) Certificatele constatatoare prevăzute la alin. (1) au
regimul prevăzut la art. 4 din Legea nr. 26/1990 privind
registrul comerțului, republicată, cu modificările și
completările ulterioare.
Art. 172. — (1) În vederea efectuării controlului de către
autoritățile publice competente privind conformitatea celor
declarate potrivit art. 15, oficiul registrului comerțului de pe
lângă tribunal transmite acestora copiile declarațiilor-tip și,
pe cale electronică, datele de identificare ale persoanelor
juridice, în termen de 3 zile de la data înregistrării în
registrul comerțului.
(2) Autoritățile publice competente prevăzute la alin. (1)
sunt:
— brigăzile și grupurile de pompieri militari din
subordinea Ministerului Administrației și Internelor;
— direcțiile de sănătate publică teritoriale din
subordinea Ministerului Sănătății sau ministerele cu rețea
proprie de sănătate publică;
— Autoritatea Națională Sanitară Veterinară și pentru
Siguranța Alimentelor sau ministerele cu rețea sanitară
veterinară proprie;
— autoritățile publice teritoriale de protecție a mediului
din subordinea Ministerului Mediului și Gospodăririi Apelor;
— inspectoratele teritoriale de muncă din subordinea
Ministerului Muncii, Solidarității Sociale și Familiei.
Art. 17 3. — (1) În cazul în care autoritățile publice
competente constată că nu sunt îndeplinite condițiile legale
de funcționare, notifică acest fapt solicitantului, la sediul
înregistrat, acordând un termen de remediere a
neregularităților constatate. Termenul curge de la data
primirii notificării și poate fi prelungit la cererea expresă a
solicitantului, adresată autorității publice competente.
(2) În cazul în care neregularitățile nu sunt remediate,
autoritățile publice competente notifică oficiului registrului
comerțului de pe lângă tribunal actul prin care s-a interzis
desfășurarea activității, în termen de 3 zile de la emiterea
acestuia, pentru a fi înregistrat din oficiu în registrul
comerțului.“
15. Articolele 18—24 se abrogă.
16. Articolul 25 va avea următorul cuprins:
îArt. 25. — Oficiile registrului comerțului de pe lângă
tribunale asigură condițiile necesare pentru arhivarea tuturor
documentelor aferente procedurii de autorizare a funcționării
pe baza declarației-tip pe propria răspundere.“

3

17. Articolul 26 va avea următorul cuprins:
îArt. 26. — Până la data de 31 decembrie 2004,
persoanele juridice prevăzute la art. 2, care, până la data
intrării în vigoare a prezentei legi, nu au preschimbat
certificatul de înmatriculare și cel de înregistrare fiscală, au
obligația de a solicita la oficiul registrului comerțului de pe
lângă tribunalul din județul în a cărui rază au sediul social
sau secundar preschimbarea acestora cu noul certificat de
înregistrare conținând codul unic de înregistrare.“
18. Articolul 27 va avea următorul cuprins:
îArt. 27. — Procedura stabilită prin prezenta lege pentru
autorizarea funcționării pe baza declarațiilor-tip pe propria
răspundere se aplică în mod corespunzător și
preschimbărilor prevăzute la art. 26.“
19. Articolul 28 se abrogă.
20. Articolul 29 va avea următorul cuprins:
îArt. 29. — În cadrul procedurii de preschimbare,
declarațiile-tip pe propria răspundere prevăzute la art. 15
se depun la oficiul registrului comerțului de pe lângă
tribunalul din județul unde se solicită preschimbarea.“
21. Articolul 33 va avea următorul cuprins:
îArt. 33. — În cadrul oficiilor registrului comerțului de pe
lângă tribunale se desfășoară activități de asistență
acordate solicitanților, la cererea și pe cheltuiala acestora,
pentru efectuarea procedurilor necesare înregistrării în
registrul comerțului a actelor constitutive sau modificatoare.“
22. Alineatul (2) al articolului 34 va avea următorul
cuprins:
î(2) Serviciile de asistență se acordă, la cererea și pe
cheltuiala solicitantului, înainte de depunerea cererii de
înregistrare la oficiul registrului comerțului de pe lângă
tribunal.“
23. Litera b) a alineatului (1) al articolului 35 va avea
următorul cuprins:
îb) îndrumarea pentru completarea corectă a cererii de
înregistrare și a formularelor tipizate specifice activității
registrului comerțului;“
24. Articolul 38 va avea următorul cuprins:
îArt. 38. — Pentru operațiunile efectuate de oficiile
registrului comerțului de pe lângă tribunale, nivelul taxelor
se stabilește prin hotărâre a Guvernului, la propunerea
Ministerului Justiției.“
25. Alineatele (1), (2) și (4) ale articolului 41 vor avea
următorul cuprins:
îArt. 41. — (1) Constituie contravenție și se
sancționează, potrivit legii, cu amendă cuprinsă între
10.000.000 lei și 100.000.000 lei, desfășurarea oricărei
activități de către persoanele juridice prevăzute la art. 2 cu
nerespectarea prevederilor prezentei legi.
(2) Constatarea contravenției și aplicarea sancțiunii
prevăzute la alin. (1) se realizează de organele de control
ale autorităților publice competente prevăzute la art. 172
alin. (2).
.............................................................................................
(4) Pierderea de către oficiile registrului comerțului de
pe lângă tribunale a documentelor depuse de solicitant se
sancționează cu amendă judiciară de la 500.000 lei la
5.000.000 lei, prin încheiere pronunțată de judecătoruldelegat.“
26. Alineatele (3), (4), (6) și (8) ale articolului 43 se
abrogă.
27. Alineatul (7) al articolului 43 va avea următorul
cuprins:
î(7) Modelul extrasului de registru prevăzut la art. 9
alin. (3), precum și al certificatelor constatatoare prevăzut
la art. 171 alin. (1) se stabilesc prin ordin al ministrului
justiției.“
28. Alineatele (1) și (3) ale articolului 44 vor avea
următorul cuprins:
îArt. 44. — (1) Cererile de înregistrare, împreună cu
documentele însoțitoare prevăzute de reglementările în
vigoare, precum și declarațiile-tip prevăzute la art. 15 pot fi

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 932/12.X.2004

transmise și prin corespondență cu valoare declarată, data
primirii fiind considerată data înregistrării cererii.
............................................................................................
(3) Comunicarea de către oficiile registrului comerțului
de pe lângă tribunale a actelor și orice altă corespondență
cu solicitanții se pot face și prin poștă, la sediul social ori
secundar sau la domiciliul ales, declarat în cererea de
înregistrare.“
29. Alineatul (1) al articolului 46 se abrogă.
Art. II. — (1) Prezenta ordonanță de urgență intră în
vigoare la 30 de zile de la data publicării în Monitorul

Oficial al României, Partea I, cu excepția pct. 29 al art. I,
care intră în vigoare la data publicării prezentei ordonanțe
de urgență.
(2) La 30 de zile de la publicarea prezentei ordonanțe
de urgență intră în vigoare Legea nr. 359/2004 privind
simplificarea formalităților la înregistrarea în registrul
comerțului a persoanelor fizice, asociațiilor familiale și
persoanelor juridice, înregistrarea fiscală a acestora,
precum și la autorizarea funcționării persoanelor juridice,
publicată în Monitorul Oficial al României, Partea I, nr. 839
din 13 septembrie 2004.

PRIM-MINISTRU

ADRIAN NĂSTASE
Contrasemnează:
Ministrul justiției,
Cristian Diaconescu
Președintele Agenției Naționale
pentru Întreprinderi Mici și Mijlocii și Cooperație,
Eugen Ovidiu Chirovici
Ministrul finanțelor publice,
Mihai Nicolae Tănăsescu
București, 30 septembrie 2004.
Nr. 75.
GUVERNUL ROMÂNIEI

HOTĂRÂRE
pentru înființarea Centrului român de informare și documentare în domeniul de activitate
al Organizației pentru Cooperare și Dezvoltare Economică — OCDE și a Punctului de informare
și documentare OCDE la București
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, precum și al art. 25 lit. a) din Legea bugetului de stat pe anul 2004
nr. 507/2003, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă înființarea Centrului român de
informare și documentare în domeniul de activitate al
Organizației pentru Cooperare și Dezvoltare Economică —
OCDE și a Punctului de informare și documentare OCDE.
Art. 2. — Centrul român de informare și documentare în
domeniul de activitate al OCDE are sediul în municipiul
București, în cadrul Institutului de Economie Națională al
Academiei Române, iar Punctul de informare și
documentare OCDE funcționează în cadrul Ministerului
Afacerilor Externe.
Art. 3. — Finanțarea Centrului român de informare și
documentare în domeniul de activitate al OCDE și a
Punctului de informare și documentare OCDE, prevăzute la
art. 1, se asigură prin suplimentarea bugetului Ministerului
Afacerilor Externe, la capitolul 51.01 îAutorități Publice“, cu
suma de 2.027.000 mii lei, din care 851.000 mii lei la

titlul 20 îCheltuieli materiale și servicii“ și 1.176.000 mii lei
la titlul 70 îCheltuieli de capital“, din Fondul de rezervă
bugetară la dispoziția Guvernului prevăzut în bugetul de
stat pe anul 2004.
Art. 4. — Ministerul Finanțelor Publice este autorizat să
introducă modificările corespunzătoare în structura bugetului
de stat, în volumul și structura bugetului Ministerului
Afacerilor Externe pe anul 2004.
Art. 5. — Ministerul Afacerilor Externe răspunde de
modul de utilizare, în conformitate cu prevederile legale, a
sumei alocate potrivit prezentei hotărâri.
Art. 6. — Sumele rămase neutilizate se restituie la
bugetul de stat în vederea reîntregirii Fondului de rezervă
bugetară la dispoziția Guvernului, până la data de
10 decembrie 2004.

PRIM-MINISTRU

ADRIAN NĂSTASE
Contrasemnează:
Ministrul afacerilor externe,
Mircea Geoană
Președintele Academiei Române,
Eugen Simion
p. Ministrul finanțelor publice,
Gheorghe Gherghina,
secretar de stat
București, 30 septembrie 2004.
Nr. 1.607.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 932/12.X.2004

5

GUVERNUL ROMÂNIEI

HOTĂRÂRE
privind trecerea unui teren din domeniul privat al statului și din administrarea Consiliului Local
al Sectorului 2 București în domeniul public al statului și în administrarea Curții de Conturi
În temeiul art. 108 din Constituția României, republicată, al art. 8 alin. (1) și al art. 12 alin. (1) și (2) din Legea
nr. 218/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă trecerea unui teren, având datele
de identificare prevăzute în anexa care face parte
integrantă din prezenta hotărâre, din domeniul privat al
statului și din administrarea Consiliului Local al Sectorului 2
București în domeniul public al statului și în administrarea

Curții de Conturi, în vederea construirii unui sediu.
Art. 2. — Predarea-preluarea imobilului transmis potrivit
art. 1 se face pe bază de protocol încheiat între părțile
interesate, în termen de 60 de zile de la data intrării în
vigoare a prezentei hotărâri.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul administrației și internelor,
Toma Zaharia,
secretar de stat
Ministrul delegat pentru administrația publică,
Gheorghe Emacu
Președintele Curții de Conturi,
Dan Drosu Șaguna
p. Ministrul finanțelor publice,
Gheorghe Gherghina,
secretar de stat
București, 30 septembrie 2004.
Nr. 1.608.

ANEXĂ
DATELE DE IDENTIFICARE

a terenului care se transmite din domeniul privat al statului și din administrarea Consiliului Local al Sectorului 2
București în domeniul public al statului și în administrarea Curții de Conturi
Adresa terenului
care se transmite

Municipiul București,
str. Gheorghe Țițeica
nr. 178A, sectorul 2

Persoana juridică
de la care se transmite terenul

Consiliul Local
al Sectorului 2
București

Persoana juridică
căreia i se transmite terenul

Curtea de Conturi
a României

Caracteristicile tehnice
ale terenului

Parcela nr. 2
Suprafața = 8.300 m2

GUVERNUL ROMÂNIEI

HOTĂRÂRE
privind alocarea unor sume din bugetul Ministerului Integrării Europene pe anul 2004
În temeiul art. 108 din Constituția României, republicată, precum și al Ordonanței de urgență a Guvernului
nr. 88/1997 privind privatizarea societăților comerciale, aprobată prin Legea nr. 44/1998, cu modificările și completările
ulterioare,
Guvernul României adoptă prezenta hotărâre.
Art. 1. — Se aprobă plata sumei de 1.261.712.476 lei
reprezentând despăgubiri actualizate pentru Societatea
Comercială îEuropa“ — S.A., cu sediul în municipiul
Focșani, str. Dimitrie Cantemir nr. 25, județul Vrancea, care

se suportă din prevederile bugetare aprobate Ministerului
Integrării Europene pe anul 2004, capitolul îAutorități
publice“, titlul îCheltuieli materiale și servicii“.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 932/12.X.2004

Art. 2. — Ministerul Integrării Europene și alte organe
abilitate de lege vor controla modul de utilizare, în

conformitate cu prevederile legale, a sumei alocate potrivit
prezentei hotărâri.

PRIM-MINISTRU

ADRIAN NĂSTASE
Contrasemnează:
Ministrul integrării europene,
Alexandru Fărcaș
Ministrul finanțelor publice,
Mihai Nicolae Tănăsescu

București, 7 octombrie 2004.
Nr. 1.624.

GUVERNUL ROMÂNIEI

HOTĂRÂRE
pentru aprobarea Listei societăților comerciale subordonate autorităților administrației publice
locale, la care se efectuează concedieri colective în baza prevederilor Ordonanței de urgență
a Guvernului nr. 8/2003 privind stimularea procesului de restructurare, reorganizare și privatizare
a unor societăți naționale, companii naționale și societăți comerciale cu capital majoritar de stat,
precum și a societăților și regiilor autonome subordonate autorităților administrației publice locale
În temeiul art. 108 din Constituția României, republicată, și al art. 6 din Ordonanța de urgență a Guvernului
nr. 8/2003 privind stimularea procesului de restructurare, reorganizare și privatizare a unor societăți naționale, companii
naționale și societăți comerciale cu capital majoritar de stat, precum și a societăților și regiilor autonome subordonate
autorităților administrației publice locale, aprobată cu modificări și completări prin Legea nr. 569/2003, cu modificările și
completările ulterioare,
Guvernul României adoptă prezenta hotărâre.
Articol unic. — Se aprobă Lista societăților comerciale
subordonate autorităților administrației publice locale, la care
se efectuează concedieri colective în baza prevederilor
Ordonanței de urgență a Guvernului nr. 8/2003 privind
stimularea procesului de restructurare, reorganizare și
privatizare a unor societăți naționale, companii naționale și

societăți comerciale cu capital majoritar de stat, precum și
a societăților și regiilor autonome subordonate autorităților
administrației publice locale, aprobată cu modificări și
completări prin Legea nr. 569/2003, cu modificările și
completările ulterioare, prevăzută în anexa care face parte
integrantă din prezenta hotărâre.

PRIM-MINISTRU

ADRIAN NĂSTASE
Contrasemnează:
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
Ministrul muncii, solidarității sociale și familiei,
Dan Mircea Popescu
p. Ministrul finanțelor publice,
Gheorghe Gherghina,
secretar de stat

București, 7 octombrie 2004.
Nr. 1.639.

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 932/12.X.2004
ANEXĂ
LISTA

societăților comerciale subordonate autorităților administrației publice locale,
la care se efectuează concedieri colective în baza prevederilor Ordonanței de urgență
a Guvernului nr. 8/2003 privind stimularea procesului de restructurare, reorganizare
și privatizare a unor societăți naționale, companii naționale și societăți comerciale
cu capital majoritar de stat, precum și a societăților comerciale
și regiilor autonome subordonate autorităților administrației publice locale
Nr.
crt.

Denumirea
agentului economic

Numărul
de persoane

1.

Societatea Comercială îTermoelectrica Ploiești“ — S.A.

180

2.

Societatea Comercială îUzina Electrica Zalău“ — S.A.

175

3.

Societatea Comercială îAcvacalor“ — S.A. Brad

102

4.

Societatea Comercială îCet Govora“ — S.A.

170

GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2004, pentru județul Maramureș
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările ulterioare, și al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din impozitul pe venit pentru echilibrarea bugetelor locale
pe anul 2004 cu suma de 5 miliarde lei pentru județul
Maramureș, din Fondul de rezervă bugetară la dispoziția
Guvernului prevăzut în bugetul de stat pe anul 2004, și
alocarea acesteia bugetului propriu al comunei Dumbrăvița,
județul Maramureș, pentru realizarea obiectivului îReabilitare

străzi în satul Chechiș, comuna Dumbrăvița“, județul
Maramureș.
Art. 2. — Utilizarea sumei prevăzute la art. 1 se face
de către ordonatorul principal de credite, potrivit dispozițiilor
legale.
Art. 3. — Se autorizează Ministerul Finanțelor Publice
să introducă modificările corespunzătoare în volumul și în
structura bugetului de stat pe anul 2004.

PRIM-MINISTRU

ADRIAN NĂSTASE
Contrasemnează:
p. Ministrul de stat,
ministrul administrației și internelor,
Toma Zaharia,
secretar de stat
Ministrul delegat pentru administrația publică,
Gheorghe Emacu
p. Ministrul finanțelor publice,
Gheorghe Gherghina,
secretar de stat
București, 7 octombrie 2004.
Nr. 1.641.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 932/12.X.2004
GUVERNUL ROMÂNIEI

HOTĂRÂRE
privind suplimentarea bugetului Ministerului Administrației și Internelor
din Fondul de rezervă bugetară la dispoziția Guvernului, prevăzut în bugetul de stat
pe anul 2004
În temeiul art. 108 din Constituția României, republicată, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Administrației și Internelor din Fondul de rezervă bugetară
la dispoziția Guvernului pe anul 2004 cu suma de
150 miliarde lei, la capitolul 60.01 îAsistență socială,
alocații, pensii, ajutoare și indemnizații“, subcapitolul 21

îPensii militari“, titlul V îTransferuri“, în vederea achitării
pensiilor cadrelor militare pe anul 2004.
Art. 2. — Ministerul Finanțelor Publice este autorizat să
introducă modificările corespunzătoare în structura bugetului
de stat și în volumul și structura bugetului Ministerului
Administrației și Internelor pe anul 2004.

PRIM-MINISTRU

ADRIAN NĂSTASE
Contrasemnează:
p. Ministrul de stat,
ministrul administrației și internelor,
Toma Zaharia,
secretar de stat
Ministrul delegat pentru administrația publică,
Gheorghe Emacu
p. Ministrul finanțelor publice,
Gheorghe Gherghina,
secretar de stat
București, 7 octombrie 2004.
Nr. 1.642.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 932/12.X.2004 conține 8 pagini.

Prețul de vânzare 9.500 lei

ISSN 1453—4495

PDF compression, OCR, web-optimization with CVISION's PdfCompressor

