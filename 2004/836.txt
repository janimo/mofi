Anul 172 (XVI) — Nr. 836

PARTEA

I

LEGI, DECRETE, HOTĂRÂRI ȘI ALTE ACTE

Vineri, 10 septembrie 2004

SUMAR
Nr.

Pagina

1.409. — Hotărâre privind aprobarea rectificării bugetului
de venituri și cheltuieli pe anul 2004 al Comisiei
Naționale pentru Controlul Activităților Nucleare ......

1–2

1.412. — Hotărâre pentru aprobarea Normelor
metodologice de aplicare a Legii recunoștinței față
de eroii-martiri și luptătorii care au contribuit la
victoria Revoluției române din decembrie 1989
nr. 341/2004 .............................................................

3–14

ALE

Pagina

1.424. — Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe anul
2004, pentru județul Arad .......................................

HOTĂRÂRI ALE GUVERNULUI ROMÂNIEI

HOTĂRÂRI

Nr.

14

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
75. — Ordin al președintelui Autorității Naționale
Sanitare Veterinare și pentru Siguranța Alimentelor
privind caracterul voluntar al standardelor incluse
în normele sanitare veterinare ...............................

15–16

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind aprobarea rectificării bugetului de venituri și cheltuieli pe anul 2004
al Comisiei Naționale pentru Controlul Activităților Nucleare
În temeiul art. 108 din Constituție, republicată, și al art. 8 alin. (1) lit. f) din Regulamentul de organizare și
funcționare a Comisiei Naționale pentru Controlul Activităților Nucleare, aprobat prin Hotărârea Guvernului nr. 1.627/2003,
cu modificările ulterioare,
Guvernul României adoptă prezenta hotărâre.
Art. 1. — Se aprobă rectificarea bugetului de venituri și
cheltuieli pe anul 2004 al Comisiei Naționale pentru
Controlul Activităților Nucleare, prevăzut în anexa*) care
face parte integrantă din prezenta hotărâre.

Art. 2. — Comisia Națională pentru Controlul Activităților
Nucleare răspunde de modul de formare, administrare,
angajare și utilizare a sumelor prevăzute în bugetul de venituri
și cheltuieli, în conformitate cu prevederile legale în vigoare.

PRIM-MINISTRU

ADRIAN NĂSTASE
Contrasemnează:
Președintele Comisiei Naționale
pentru Controlul Activităților Nucleare,
Lucian Biro

Șeful Cancelariei Primului-Ministru,
Alin Teodorescu
p. Ministrul finanțelor publice,
Maria Manolescu,
secretar de stat

București, 2 septembrie 2004.
Nr. 1.409.
*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 836/10.IX.2004

BUGETUL DE VENITURI ȘI CHELTUIELI
al Comisiei Naționale pentru Controlul Activităților Nucleare pe anul 2004

ANEXĂ

2

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 836/10.IX.2004

3

GUVERNUL ROMÂNIEI

HOTĂRÂRE
pentru aprobarea Normelor metodologice de aplicare a Legii recunoștinței față de eroii-martiri
și luptătorii care au contribuit la victoria Revoluției române din decembrie 1989 nr. 341/2004
În temeiul art. 108 din Constituție, republicată, și al art. 16 din Legea recunoștinței față de eroii-martiri și luptătorii
care au contribuit la victoria Revoluției române din decembrie 1989 nr. 341/2004,
Guvernul României adoptă prezenta hotărâre.
Art. 1. — Se aprobă Normele metodologice de aplicare
a Legii recunoștinței față de eroii-martiri și luptătorii care au
contribuit la victoria Revoluției române din decembrie 1989
nr. 341/2004, prevăzute în anexa care face parte integrantă
din prezenta hotărâre.
Art. 2. — Pentru anul 2004 drepturile care se acordă în
baza prevederilor Legii nr. 341/2004 se plătesc din

creditele bugetare aprobate în bugetele acelorași ordonatori
principali de credite care au plătit și drepturile conferite de
Legea nr. 42/1990 pentru cinstirea eroilor-martiri și
acordarea unor drepturi urmașilor acestora, răniților, precum
și luptătorilor pentru victoria Revoluției din Decembrie 1989,
republicată, cu modificările și completările ulterioare.

PRIM-MINISTRU

ADRIAN NĂSTASE
Contrasemnează:
Secretariatul de Stat pentru Problemele
Revoluționarilor din Decembrie 1989
Emilian Vasile Cutean,
secretar de stat
p. Ministrul muncii, solidarității sociale și familiei,
Răzvan Ionuț Cirică,
secretar de stat
p. Ministrul finanțelor publice,
Maria Manolescu,
secretar de stat
p. Ministrul apărării naționale,
Gheorghe Matache,
secretar de stat
Ministrul transporturilor, construcțiilor și turismului,
Miron Tudor Mitrea
p. Ministrul de stat, ministrul administrației și internelor,
Toma Zaharia,
secretar de stat
Ministrul delegat pentru administrația publică,
Gheorghe Emacu
Ministrul sănătății,
Ovidiu Brînzan
București, 2 septembrie 2004.
Nr. 1.412.
ANEXĂ

NORME METODOLOGICE
de aplicare a Legii recunoștinței față de eroii-martiri și luptătorii care au contribuit la victoria
Revoluției române din decembrie 1989 nr. 341/2004
CAPITOLUL I
Dispoziții generale
Art. 1. — Prezentele norme metodologice cuprind
dispoziții în vederea detalierii modului de aplicare și a
aplicării unitare a prevederilor Legii recunoștinței față de
eroii-martiri și luptătorii care au contribuit la victoria
Revoluției române din decembrie 1989 nr. 341/2004.
Art. 2. — (1) Titlul de Erou-Martir al Revoluției Române
din Decembrie 1989 se atribuie celor care fie s-au jertfit în
lupta pentru victoria Revoluției române din decembrie 1989,
fie au decedat în legătură cu aceasta și se acordă

urmașilor, persoane îndreptățite să beneficieze de
prevederile Legii nr. 341/2004, și anume soțul
supraviețuitor, părinții celui decedat, fiecare dintre copiii
acestuia.
(2) Titlul de Erou-Martir al Revoluției Române din
Decembrie 1989 se atribuie și persoanelor care au decedat
ulterior Revoluției române din decembrie 1989 și al căror
deces se află în raport de cauzalitate directă cu rănile
suferite în timpul Revoluției, raport de cauzalitate dovedit
prin certificat eliberat de Institutul Național de Medicină
Legală îMina Minovici“ din București sau, după caz,

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 836/10.IX.2004

de institutul de medicină legală din subordinea acestuia, în
a cărui rază teritorială își avea domiciliul persoana
respectivă.
Art. 3. — Titlul de Luptător pentru Victoria Revoluției din
Decembrie 1989 — Rănit, prevăzut la art. 3 alin. (1) lit. b)
pct. 1 din Legea nr. 341/2004, se acordă persoanelor care
au fost rănite fie în urma participării directe și nemijlocite la
lupta pentru victoria Revoluției române din decembrie 1989,
fie în urma participării la evenimente care au avut legătură
directă și de necontestat cu lupta pentru victoria Revoluției.
Art. 4. — Titlul de Luptător pentru Victoria Revoluției din
Decembrie 1989 — Reținut, prevăzut la art. 3 alin. (1) lit. b)
pct. 2 din Legea nr. 341/2004, se acordă persoanelor care
au fost reținute de forțele de represiune fie în urma
participării directe și nemijlocite la lupta pentru victoria
Revoluției române din decembrie 1989, fie în urma
participării la evenimente care au avut legătură directă și
de necontestat cu lupta pentru victoria Revoluției.
Art. 5. — Titlul de Luptător pentru Victoria Revoluției din
Decembrie 1989 — Remarcat prin Fapte Deosebite, prevăzut
la art. 3 alin. (1) lit. b) pct. 3 din Legea nr. 341/2004, a
fost instituit și se atribuie, în aplicarea principiului prevăzut
la art. 2 lit. d) din Legea nr. 341/2004, în scopul de a face
diferența, pe de o parte, între categoria persoanelor care
s-au desprins din rândul participanților și au avut un rol
deosebit, prin contribuția decisivă, la victoria Revoluției,
remarcându-se prin fapte deosebite în care și-au pus viața
în pericol, și, pe de altă parte, marea masă a persoanelor
care au participat la Revoluția din decembrie 1989 fără a
avea o contribuție individuală decisivă la victoria Revoluției.
Art. 6. — Titlul de Participant la Victoria Revoluției
Române din Decembrie 1989 conferă titularului o calitate
onorifică și se atribuie celor care pot dovedi că au făcut
parte din marea masă a persoanelor care au participat la
Revoluția română din decembrie 1989.
Art. 7. — În înțelesul prevederilor art. 3 alin. (2) din
Legea nr. 341/2004, prin acordarea titlurilor se înțelege
preschimbarea certificatelor doveditoare emise în perioada
1990—1997, iar nu acordarea de noi titluri sau calități de
revoluționar.
Art. 8. — În aplicarea prevederilor art. 3 alin. (4) din
Legea nr. 341/2004, consiliile locale vor prevedea în buget
sumele necesare aducerii la îndeplinire a propunerilor
formulate de organizațiile revoluționarilor sau de Secretariatul
de Stat pentru Problemele Revoluționarilor din Decembrie
1989 și avizate de Ministerul Culturii și Cultelor, în vederea
construirii de monumente dedicate eternizării memoriei
eroilor căzuți în lupta pentru victoria Revoluției române din
decembrie 1989.
Art. 9. — (1) În aplicarea prevederilor art. 3 alin. (5) din
Legea nr. 341/2004, trecerea în patrimoniul asociațiilor,
ligilor, organizațiilor, cluburilor și fundațiilor revoluționarilor,
constituite până la data de 31 decembrie 1990, a spațiilor,
proprietate a statului, pe care acestea le dețin cu destinația
de sediu și pentru care există un contract de închiriere la
data intrării în vigoare a Legii nr. 341/2004, se face, la
cererea acestora, fără plată, pe bază de protocoale de
predare-preluare încheiate, în termen de 30 de zile de la
depunerea solicitării, cu titularii dreptului de administrare
asupra imobilelor respective.
(2) Protocoalele de predare-preluare vor fi încheiate
pentru bunurile imobile, construcții și terenuri aferente, așa
cum acestea sunt înscrise în contractul de închiriere și în
fișa de calcul a spațiilor locative.
(3) Trecerea imobilelor în patrimoniul structurilor
asociative ale revoluționarilor potrivit alin. (1) se face
indiferent dacă acestea fac parte din domeniul public sau

privat al statului, titularii dreptului de administrare având
obligația de a comunica datele necesare Ministerului
Finanțelor Publice în vederea operării modificărilor
corespunzătoare în inventarul bunurilor aparținând
domeniului public al statului.
(4) În cazul spațiilor sau imobilelor care fac obiectul
art. 3 alin. (5) din Legea nr. 341/2004, care au fost
retrocedate sau cu privire la care au fost formulate și se
află în curs de soluționare cereri de reconstituire a
dreptului de proprietate, titularul dreptului de administrare
va pune la dispoziție structurii asociative a revoluționarilor
un spațiu corespunzător cu privire la care nu există cereri
de revendicare și pentru care se va încheia protocolul de
predare-preluare prevăzut la alin. (1).
(5) În privința sediilor asociațiilor, ligilor, organizațiilor,
cluburilor și fundațiilor revoluționarilor, constituite în
perioada 31 decembrie 1990 — 31 decembrie 1992,
precum și în privința sediilor federațiilor și uniunilor
naționale de revoluționari, constituite până la 31 decembrie
2003, se aplică în mod corespunzător prevederile Legii
nr. 90/2003 privind vânzarea spațiilor aflate în proprietatea
privată a statului sau a unităților administrativ-teritoriale,
destinate sediilor partidelor politice, și ale normelor
metodologice de aplicare a acesteia, aprobate prin
Hotărârea Guvernului nr. 927/2003.
CAPITOLUL II
Procedura de preschimbare a certificatelor de atestare
a acordării titlurilor prevăzute de lege
Art. 10. — (1) Titlurile care se atribuie pentru cinstirea
memoriei celor care și-au jertfit viața și în semn de
gratitudine față de cei care au luptat pentru victoria
Revoluției române din decembrie 1989 sunt prevăzute la
art. 3 alin. (1) din Legea nr. 341/2004.
(2) Certificatele doveditoare care, în perioada 1990—
1997, au fost eliberate de Comisia pentru aplicarea Legii
nr. 42/1990 și de Comisia pentru cinstirea și sprijinirea
eroilor Revoluției din Decembrie 1989, denumite în
continuare certificate doveditoare, se preschimbă, la cererea
titularului, de către Secretariatul de Stat pentru Problemele
Revoluționarilor din Decembrie 1989, denumit în continuare
SSPR.
(3) Preschimbarea certificatelor doveditoare se solicită
pe baza următoarelor documente:
a) certificatul doveditor al titlului acordat potrivit Legii
nr. 42/1990, republicată, cu modificările și completările ulterioare;
b) brevetul de atestare a titlului acordat potrivit Legii
nr. 42/1990, republicată, cu modificările și completările ulterioare;
c) duplicat al certificatului prevăzut la lit. a);
d) adeverință de confirmare a titlului acordat potrivit
Legii nr. 42/1990, republicată, cu modificările și completările
ulterioare, eliberată de Comisia pentru aplicarea Legii
nr. 42/1990 sau de SSPR.
(4) Pot solicita eliberarea noului tip de certificat și
persoanele care au depus, în vederea acordării uneia
dintre calitățile prevăzute de Legea nr. 42/1990,
republicată, cu modificările și completările ulterioare,
documentele necesare la fosta Comisie pentru cinstirea și
sprijinirea eroilor Revoluției din Decembrie 1989, dar cărora
nu li s-a eliberat certificatul doveditor datorită epuizării, la
acea dată, a formularelor tipizate. În vederea eliberării
noului tip de certificat, solicitanții vor depune la SSPR, în
original sau în copie legalizată, documentul din care rezultă
depunerea dosarului la această comisie.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 836/10.IX.2004
Art. 11. — (1) În vederea preschimbării certificatelor,
titularii acestora vor depune la SSPR următoarele
documente:
a) cerere de preschimbare, al cărei model este prevăzut
în anexa nr. 1;
b) copie, certificată pentru conformitate, de pe
documentele prevăzute la art. 10 alin. (3) sau, după caz,
documentul prevăzut la art. 10 alin. (4) teza a doua;
c) avizul reactualizat al unei organizații de revoluționari
legal constituite până la data de 31 decembrie 1992, al
cărui model este prevăzut în anexa nr. 2. Avizul
reactualizat este necesar numai pentru preschimbarea
certificatelor doveditoare în cazul titlurilor de îLuptător
pentru Victoria Revoluției Române din Decembrie 1989 —
Reținut“, îLuptător pentru Victoria Revoluției Române din
Decembrie 1989 — Remarcat prin Fapte Deosebite“ și
îParticipant la Victoria Revoluției Române din Decembrie
1989“. Organizațiile revoluționarilor au obligația de a acorda
avizul reactualizat, fără a solicita persoanei îndeplinirea
unor obligații materiale sau de altă natură. Neacordarea
avizului reactualizat se motivează în scris și se comunică
solicitantului în termen de 10 zile de la depunerea cererii;
d) două fotografii tip pașaport, care urmează a fi
aplicate pe noul tip de certificat.
(2) Documentele prevăzute la alin. (1) se depun la
SSPR fie personal, fie prin mandatar împuternicit prin
procură legalizată de un notar public, în termen de 60 de
zile de la data intrării în vigoare a prezentelor norme
metodologice, dar nu mai târziu de 6 luni de la intrarea în
vigoare a legii. SSPR ține evidența cererilor de
preschimbare, prin înscrierea acestora într-un registru
special.
Art. 12. — (1) Preschimbarea certificatelor doveditoare
se face pe baza documentelor prevăzute la art. 11 alin. (1)
și a dosarelor, aflate la SSPR, care au stat la baza
eliberării certificatelor, în perioada 1990—1997, de către
Comisia pentru aplicarea Legii nr. 42/1990 și de către
Comisia pentru cinstirea și sprijinirea eroilor Revoluției din
Decembrie 1989.
(2) Dosarele persoanelor care solicită preschimbarea
certificatelor și pe baza cărora au fost eliberate certificatele
în perioada 1990—1997 trebuie să conțină următoarele:
a) pentru titlul de Luptător pentru Victoria Revoluției
Române din Decembrie 1989 — Rănit:
1. copie legalizată de pe certificatul medical de rănit din
perioada 16 decembrie 1989 — 10 ianuarie 1990 sau
extras din registrul medical care atestă această dată;
2. copie legalizată de pe certificatul de la Parchetul
General — Secția parchetelor militare, cu menționarea
numărului certificatului emis de institutul medico-legal;
3. declarație personală;
4. alte documente sau declarații de martori, din care să
rezulte data și locul rănirii, precum și activitatea
desfășurată în momentul rănirii;
5. copie de pe buletinul de identitate;
b) pentru titlul de Luptător pentru Victoria Revoluției
Române din Decembrie 1989 — Reținut:
1. copie legalizată de pe fișa de cameră, de celulă sau
de pe adeverința eliberată de fostul Minister de Interne, de
Parchet sau de Direcția Generală a Penitenciarelor, din
care să rezulte perioada, locul și motivul reținerii (arestării);
2. declarație personală;
3. declarații din partea a 3 martori care au calitatea de
reținut;
4. copie de pe buletinul de identitate;
5. recunoașterea din partea unei asociații de
revoluționari legal constituite până la data de 30 decembrie

5

1992, dintre cele prevăzute în anexele nr. 1 și 2 la
regulamentul aprobat prin Hotărârea Guvernului
nr. 566/1996;
6. alte probe, inclusiv documente utile în susținerea
cererii;
c) pentru titlul de Luptător pentru Victoria Revoluției
Române din Decembrie 1989 — Remarcat prin fapte
deosebite:
1. declarație personală, cu specificarea faptelor
deosebite în care a fost implicat direct;
2. declarații din partea a 3 martori, recunoscuți ca
revoluționari, din care să rezulte gradul de implicare și
contribuția deosebită la victoria revoluției și faptele
deosebite ale celui pentru care sunt date;
3. recunoașterea unei asociații de revoluționari legal
constituite până la data de 30 decembrie 1992, dintre cele
menționate în anexele nr. 1 și 2 la regulamentul aprobat
prin Hotărârea Guvernului nr. 566/1996;
4. copie de pe buletinul de identitate;
5. alte documente probatorii din care să rezulte gradul
de implicare și contribuția deosebită la victoria revoluției;
6. alte probe, inclusiv documente utile în susținerea
cererii.
Declarațiile persoanelor participante la Revoluția din
decembrie 1989, recunoscute ca luptători, sunt valabile
dacă sunt coroborate și cu alte probe concludente;
d) pentru titlul de Participant la Victoria Revoluției
Române din Decembrie 1989 — calitate onorifică:
1. declarație personală;
2. declarații din partea a 3 martori;
3. alte documente probatorii din care să rezulte gradul
de implicare la victoria revoluției;
4. copie de pe buletinul de identitate;
5. recunoașterea unei asociații de revoluționari legal
constituite până la data de 30 decembrie 1992, dintre cele
menționate în anexele nr. 1 și 2 la regulamentul aprobat
prin Hotărârea Guvernului nr. 566/1996;
6. alte probe, inclusiv documente utile în susținerea
cererii.
(3) În situațiile în care se constată că solicitantul nu a
depus documentele prevăzute la art. 11 alin. (1) sau
dosarele nu se află la SSPR ori nu cuprind toate
documentele, SSPR solicită persoanelor în cauză
transmiterea documentelor necesare.
Art. 13. — (1) Documentele depuse în vederea
preschimbării certificatelor și conținutul dosarelor prevăzute
la art. 12 alin. (2) sunt verificate de către o comisie
constituită la nivelul SSPR, denumită în continuare
Comisia.
(2) Comisia este formată din:
a) președinte — secretarul de stat al SSPR;
b) 3 persoane încadrate în SSPR;
c) un funcționar public din cadrul Ministerului Sănătății,
delegat, în condițiile reglementărilor în vigoare, pe perioada
în care desfășoară activitate în cadrul Comisiei;
d) un reprezentant al Ministerului Administrației și
Internelor, detașat, în condițiile reglementărilor în vigoare
aplicabile funcționarilor, personalului contractual sau
celorlalte categorii de personal din minister, la SSPR pe
perioada în care desfășoară activitate în cadrul Comisiei;
e) un reprezentant al Ministerului Apărării Naționale,
delegat, în condițiile reglementărilor în vigoare aplicabile
funcționarilor, personalului contractual sau celorlalte
categorii de personal din minister, la SSPR pe perioada în
care desfășoară activitate în cadrul Comisiei;
f) un procuror de la Parchetul de pe lângă Înalta Curte
de Casație și Justiție, delegat, în condițiile reglementărilor

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 836/10.IX.2004

în vigoare aplicabile magistraților, la SSPR pe perioada în
care desfășoară activitate în cadrul Comisiei.
(3) Componența nominală a Comisiei se aprobă prin
ordin al secretarului de stat al SSPR, în termen de 15 zile
de la data intrării în vigoare a prezentelor norme
metodologice, pe baza propunerilor transmise de instituțiile
prevăzute la alin. (2) lit. c)—f).
(4) La lucrările Comisiei pot participa, cu statut de
observator, reprezentanți ai revoluționarilor sau ai
structurilor asociative ale acestora, precum și orice alte
persoane, la invitația președintelui Comisiei.
(5) La ședințele Comisiei vor fi invitați, în mod
obligatoriu, președinții organizațiilor de revoluționari care au
acordat avizul reactualizat în cazul cererilor analizate în
cadrul ședințelor respective.
(6) Regulamentul de desfășurare a ședințelor Comisiei
se aprobă prin ordin al secretarului de stat al SSPR, în
termen de 15 zile de la data intrării în vigoare a
prezentelor norme metodologice.
Art. 14. — În urma verificărilor efectuate, Comisia
propune preschimbarea certificatului doveditor în cazul
persoanelor care îndeplinesc toate condițiile prevăzute de
Legea nr. 341/2004 și de prezentele norme metodologice.
Art. 15. — (1) SSPR înaintează Comisiei Parlamentare
a Revoluționarilor din Decembrie 1989, denumită în
continuare Comisia Parlamentară, în vederea emiterii
avizului prevăzut la art. 5 alin. (3) din Legea nr. 341/2004,
propunerile de preschimbare a certificatelor.
(2) Comisia Parlamentară comunică SSPR, în termen
de 10 zile de la data înregistrării propunerii prevăzute la
alin. (1), avizul favorabil sau negativ, după caz.
(3) În situația în care propunerea transmisă de SSPR
necesită o cercetare mai amănunțită, Comisia Parlamentară
poate prelungi cu cel mult 15 zile termenul prevăzut la
alin. (1), înștiințând SSPR cu privire la această prelungire.
Art. 16. — (1) În cazul cererilor de preschimbare
avizate de Comisia Parlamentară, SSPR eliberează
titularilor noul tip de certificat.
(2) Noul tip de certificat se semnează de către
secretarul de stat al SSPR și de către președintele
Comisiei Parlamentare.
(3) Modelul noului tip de certificat, inclusiv matca și
legitimația, care are dimensiunile de 21 cm x 37 cm și
conține elemente de securizare, este prevăzut în anexa
nr. 3. Calitatea acordată fiecărei categorii de beneficiari se
înscrie, prin tipărire, pe modelul noului tip de certificat.
(4) Noul tip de certificat va fi tipărit după cum urmează:
a) pe hârtie de culoare roșie, pentru titlul de Erou-Martir
al Revoluției Române din Decembrie 1989;
b) pe hârtie de culoare galbenă, pentru titlul de Luptător
pentru Victoria Revoluției din Decembrie 1989 — Rănit și
Luptător pentru Victoria Revoluției din Decembrie 1989 —
Reținut;
c) pe hârtie de culoare albastră, pentru titlul de Luptător
pentru Victoria Revoluției din Decembrie 1989 — Remarcat
prin Fapte Deosebite;
d) pe hârtie de culoare albă, pentru titlul de Participant
la Victoria Revoluției Române din Decembrie 1989.
(5) După completarea și semnarea noului tip de
certificat, pe acesta se aplică timbrul sec aflat la dispoziția
SSPR.
(6) Achiziția noilor tipuri de certificate se face de către
SSPR, în regim de urgență, de la Compania Națională
îImprimeria Națională“ — S.A., în conformitate cu
prevederile art. 7 alin. (2) din Ordonanța de urgență a
Guvernului nr. 199/2000 privind înființarea Companiei
Naționale îImprimeria Națională“ — S.A., aprobată cu

modificări prin Legea nr. 402/2001, cu modificările și
completările ulterioare.
(7) Sumele necesare tipăririi și imprimării noilor tipuri de
certificate, precum și cele aferente activității de
preschimbare se asigură din sumele prevăzute cu această
destinație în bugetul SSPR.
(8) Persoanele cărora li se acordă cel puțin două titluri
dintre cele prevăzute la art. 3 alin. (1) din Legea
nr. 341/2004 li se poate elibera un singur certificat în
cuprinsul căruia se menționează toate calitățile atribuite în
baza Legii nr. 341/2004.
Art. 17. — (1) Cu ocazia preschimbării certificatelor,
SSPR va transmite titularului noul tip de certificat și
legitimația din partea din stânga jos a modelului prevăzut
în anexa nr. 3.
(2) Beneficiarii titlurilor prevăzute la art. 3 alin. (1) din
Legea nr. 341/2004 fac dovada atribuirii acestora prin
prezentarea legitimației și a documentului de identitate,
respectiv buletin de identitate sau, după caz, carte de
identitate.
Art. 18. — (1) Certificatele doveditoare pentru titlul de
Erou-Martir al Revoluției Române din Decembrie 1989 se
eliberează, în cazul persoanelor cărora le-a fost conferit
acest titlu potrivit prevederilor Legii nr. 42/1990, republicată,
cu modificările și completările ulterioare, și se atribuie, la
propunerea SSPR, fiecăreia dintre persoanele prevăzute la
art. 4 alin. (1) din Legea nr. 341/2004.
(2) În vederea eliberării noului tip de certificat pentru
titlul prevăzut la alin. (1), persoanele beneficiare înaintează
la SSPR:
a) cerere conform modelului prevăzut în anexa nr. 4;
b) actul de identitate, în copie;
c) documentul, în original, eliberat de serviciul de
evidență informatizată a persoanei în a cărui rază teritorială
își are domiciliul persoana în cauză, din care rezultă că
solicitantul aparține uneia dintre categoriile prevăzute la
art. 4 alin. (1) din Legea nr. 341/2004.
(3) În privința avizării și eliberării certificatelor
doveditoare pentru titlul prevăzut la alin. (1), se aplică, în
mod corespunzător, prevederile prezentelor norme
metodologice referitoare la celelalte titluri instituite prin
Legea nr. 341/2004.
(4) Numerotarea certificatelor doveditoare se face potrivit
titlurilor atribuite, urmând ca în cazul fiecărui titlu să fie
subnumerotate certificatele eliberate fiecăreia dintre
categoriile de persoane prevăzute la art. 4 alin. (1) din
Legea nr. 341/2004.
Art. 19. — (1) Lista finală cuprinzând persoanele cărora
li s-au eliberat noile tipuri de certificate se certifică prin
ordin al secretarului de stat al SSPR, care se publică în
Monitorul Oficial al României, Partea I.
(2) Ulterior finalizării activității de preschimbare a
certificatelor doveditoare, SSPR va întocmi un raport
cuprinzând cel puțin următoarele:
a) lista persoanelor care au solicitat preschimbarea
certificatelor;
b) lista persoanelor cărora SSPR le-a aprobat cererea
de preschimbare;
c) lista persoanelor cărora SSPR le-a respins cererea
de preschimbare;
d) lista persoanelor cărora le-a fost preschimbat
certificatul;
e) lista persoanelor prevăzute în anexele nr. 1 și 2 la
Decretul nr. 37/2000 privind conferirea titlului de Erou-Martir
al Revoluției Române din Decembrie 1989 și a titlului de
Luptător pentru Victoria Revoluției Române din Decembrie
1989, publicate în Monitorul Oficial al României, Partea I,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 836/10.IX.2004
nr. 100 bis din 7 martie 2000, care nu au solicitat
preschimbarea certificatelor doveditoare.
(3) Raportul prevăzut la alin. (2) se înaintează Comisiei
Parlamentare și se dă publicității.
Art. 20. — (1) Persoanele nemulțumite de nepreschimbarea
certificatului doveditor sau care consideră, pe bază de
probe, că în cazul altor persoane cărora le-a fost
preschimbat certificatul doveditor nu au fost respectate
prevederile Legii nr. 341/2004 sau ale prezentelor norme
metodologice pot face contestație la Comisia Parlamentară,
în termen de maximum 6 luni de la data publicării în
Monitorul Oficial al României, Partea I, a listei finale
prevăzute la art. 19 alin. (1).
(2) În cuprinsul contestației vor fi prezentate expres și
lipsit de orice echivoc datele de identificare a
contestatarului, actele sau faptele contestate și, totodată,
vor fi anexate documente doveditoare în susținerea
contestației.
(3) În vederea soluționării contestațiilor, Comisia
Parlamentară poate solicita instituțiilor publice punerea la
dispoziție a documentelor necesare, acestea având
obligația de a le transmite, în copie, în cel mult 10 zile
lucrătoare de la data solicitării, precum și punctul de
vedere al SSPR cu privire la contestația formulată.
(4) În termen de 30 de zile de la data depunerii
contestației, Comisia Parlamentară comunică contestatarului
și la SSPR modul de soluționare a contestației.
(5) Pe baza propunerilor formulate de Comisia
Parlamentară SSPR reanalizează documentația pe baza
căreia a fost luată decizia ce formează obiectul contestației
și, în raport de decizia adoptată, procedează conform
reglementărilor în vigoare.
CAPITOLUL III
Atribuirea titlurilor instituite pentru cinstirea memoriei
celor care și-au jertfit viața și în semn de gratitudine
față de cei care au luptat pentru victoria Revoluției
române din decembrie 1989
Art. 21. — (1) Titlurile instituite pentru cinstirea
memoriei celor care și-au jertfit viața și în semn de
gratitudine față de cei care au luptat pentru victoria
Revoluției române din decembrie 1989, prevăzute la art. 3
alin. (1) din Legea nr. 341/2004, se atribuie prin decret al
Președintelui României.
(2) În vederea atribuirii titlurilor prevăzute la art. 3 alin. (1)
din Legea nr. 341/2004, SSPR înaintează Administrației
Prezidențiale propunerile privind persoanele în cazul cărora
a fost aprobată cererea de preschimbare a certificatelor, a
fost emis avizul pentru preschimbare de către Comisia
Parlamentară și a fost eliberat noul tip de certificat.
CAPITOLUL IV
Dispoziții referitoare la drepturile acordate
în baza prevederilor Legii nr. 341/2004
Art. 22. — (1) Coeficienții de multiplicare ce se aplică
în vederea stabilirii drepturilor prevăzute la art. 4 alin. (2)
din Legea nr. 341/2004 se calculează asupra salariului
mediu brut pe economie din luna anterioară celei în care
se face plata, comunicat de Institutul Național de Statistică.
(2) Beneficiarii drepturilor prevăzute la art. 4 alin. (4) din
Legea nr. 341/2004 sunt obligați să comunice în scris orice
modificare a condițiilor în care acestea au fost acordate.
Art. 23. — (1) Persoanele care au calitatea de îLuptător
Rănit“ sau de îLuptător Reținut“ beneficiază de o
indemnizație lunară calculată potrivit art. 4 alin. (3) din
Legea nr. 341/2004, dacă fac parte din categoria
persoanelor încadrate în gradul I, II sau III de invaliditate

7

ori din categoria mari mutilați sau dacă nu sunt încadrate
într-un grad de invaliditate.
(2) Prin mare mutilat, în sensul Legii nr. 341/2004, se
înțelege persoana care datorită unor afecțiuni ireversibile,
dobândite în lupta pentru victoria Revoluției române din
decembrie 1989, și-a pierdut în totalitate atât capacitatea
de muncă, cât și capacitatea de autoservire și pentru care
medicul de specialitate împreună cu medicul expert al
asigurărilor sociale stabilesc că nu există potențial
recuperator.
Art. 24. — (1) Încadrarea în grade de invaliditate se
face de către medicul expert al asigurărilor sociale de la
cabinetul de expertiză medicală de care aparține cu
domiciliul solicitantul, în conformitate cu criteriile de
diagnostic clinic, diagnostic funcțional și recuperarea
capacității de muncă, aprobate prin Hotărârea Guvernului
nr. 400/2001 pentru aprobarea criteriilor și normelor de
diagnostic clinic, diagnostic funcțional și de evaluare a
capacității de muncă pe baza cărora se face încadrarea în
gradele I, II și III de invaliditate.
(2) Deciziile de încadrare în grade de invaliditate, emise
de vechile comisii de expertiză medicală sau de medicii
experți ai asigurărilor sociale până la data intrării în vigoare
a Legii nr. 341/2004, își păstrează valabilitatea. Noile
cuantumuri ale indemnizației reparatorii se vor acorda
avându-se în vedere gradul de invaliditate înscris în vechile
decizii medicale.
(3) Pentru acordarea indemnizației reparatorii, revizuirea
medicală în cazul agravării stării de invaliditate se face, la
cererea persoanei îndreptățite, pe baza documentelor
medicale emise de medicii de specialitate, din care să
rezulte starea prezentă și stadiul evolutiv al afecțiunii
invalidante înscrise în decizia medicală inițială.
(4) În situația în care între afecțiunea invalidantă inițială
și afecțiunea dobândită ulterior nu se poate stabili o
legătură de cauzalitate, medicul de asigurări sociale va
emite o nouă decizie, cu mențiunea îagravare fără legătură
cu Revoluția“, păstrându-se gradul de invaliditate avut
înaintea solicitării revizuirii pentru agravare.
(5) Pentru afecțiunile fără potențial recuperator — mare
mutilat — decizia de încadrare în grad de invaliditate
asimilat va cuprinde mențiunea îmare mutilat —
nerevizuibil“.
Art. 25. — (1) Persoanele care au obținut titlurile de
îLuptător Rănit“ sau de îLuptător Reținut“ și au fost
încadrate într-un grad de invaliditate pot fi înscrise la
pensie de invaliditate dacă îndeplinesc condițiile prevăzute
de Legea nr. 19/2000, cu modificările și completările
ulterioare, pentru obținerea acestei categorii de pensie.
(2) La încadrarea în grad de invaliditate, medicul expert
al asigurărilor sociale nu va exclude afecțiunile invalidante
dobândite în lupta pentru victoria Revoluției române din
decembrie 1989.
(3) Dosarul medical pentru încadrarea într-un grad de
invaliditate în vederea obținerii indemnizației reparatorii va
cuprinde în mod obligatoriu:
a) raportul institutului medico-legal;
b) dovada de la parchetul militar prin care se atestă
calitatea de îrănit în Revoluție“;
c) actele doveditoare pentru cauza și data ivirii
invalidității, prevăzute de legislația de asigurări sociale;
d) documentele medicale pentru confirmarea agravării
afecțiunii dobândite în revoluție.
(4) Documentele cuprinse în dosarul medical, pe baza
cărora s-a făcut încadrarea într-un grad de invaliditate, în
vederea obținerii indemnizației reparatorii, vor fi evidențiate
separat, în același dosar medical.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 836/10.IX.2004

(5) Decizia medicală va cuprinde în mod obligatoriu, pe
lângă atributele de identificare a persoanei, diagnosticul,
data ivirii invalidității, termenul de revizuire și mențiunea
îrănit în Revoluție“ sau îafecțiune dobândită în Revoluție“.
Art. 26. — (1) Pentru pensionarii de invaliditate, a căror
capacitate de muncă a fost redobândită ca urmare a
parcurgerii programului de recuperare sau a căror
invaliditate s-a ameliorat, medicul expert va emite o nouă
decizie medicală în conformitate cu noul grrad de
invaliditate.
(2) În situația recuperării totale a stării de sănătate,
când medicul expert constată că restantul funcțional nu mai
permite încadrarea într-un grad de invaliditate, decizia va
cuprinde mențiunea înu se mai încadrează în grad de
invaliditate“ și poate beneficia de prevederile art. 4 alin. (3)
lit. e) din Legea nr. 341/2004.
Art. 27. — Persoanele prevăzute la art. 4 alin. (4) teza
a doua din Legea nr. 341/2004 — copiii eroilor-martiri care
nu realizează venituri din motive neimputabile lor, respectiv
pierderea totală sau parțială a capacității de muncă,
beneficiază de indemnizație reparatorie pe baza deciziei
emise de medicul expert al asigurărilor sociale sau pe
baza certificatului de încadrare într-o categorie de persoane
cu handicap, emis în condițiile legii.
Art. 28. — (1) În înțelesul prevederilor art. 4 alin. (4)
din Legea nr. 341/2004, prin venit se înțelege venit brut
lunar. În vederea acordării drepturilor, beneficiarii vor
depune o declarație pe propria răspundere cu privire la
îndeplinirea condiției referitoare la venit.
(2) Prin motive neimputabile, în înțelesul art. 4 alin. (4)
teza a doua din Legea nr. 341/2004, se înțelege situația
în care se află copiii eroilor-martiri, indiferent de vârstă,
care:
a) și-au pierdut total sau parțial capacitatea de muncă;
b) nu le sunt oferite de către agenția pentru ocuparea
forței de muncă județeană, respectiv a municipiului
București, în a cărei rază teritorială de competență își au
domiciliul, un loc de muncă corespunzător capacității de
muncă sau pregătirii profesionale;
c) sunt refuzați de către angajatorul postului oferit de
agenția pentru ocuparea forței de muncă județeană,
respectiv a municipiului București, în a cărei rază teritorială
de competență își au domiciliul.
(3) Pentru a beneficia de indemnizația lunară
reparatorie, persoana care solicită aplicarea prevederilor
art. 4 alin. (4) teza a doua din Legea nr. 341/2004 va
prezenta casei teritoriale de pensii, o dată la 6 luni, o
declarație pe propria răspundere din care rezultă faptul că
se află în una dintre situațiile prevăzute la alin. (2).
(4) Beneficiarii drepturilor prevăzute la art. 4 alin. (4) din
Legea nr. 341/2004 sunt obligați să comunice în scris orice
modificare a condițiilor în care acestea au fost acordate.
(5) Beneficiarii drepturilor prevăzute la art. 4 alin. (4) din
Legea nr. 341/2004 au obligația de a efectua lunar
demersurile necesare în vederea obținerii unui loc de
muncă corespunzător capacității și pregătirii profesionale.
(6) SSPR verifică îndeplinirea de către beneficiarii
drepturilor prevăzute la art. 4 alin. (4) din Legea
nr. 341/2004 a obligației ce le revine potrivit alin. (5).
Art. 29. — La acordarea drepturilor prevăzute la art. 5
alin. (1) lit. c) din Legea nr. 341/2004 nu se solicită
beneficiarilor îndeplinirea de condiții suplimentare, cu
excepția celor referitoare la dovada, potrivit prezentelor
norme metodologice, a calității deținute în baza Legii
nr. 341/2004.
Art. 30. — (1) În aplicarea prevederilor art. 5 alin. (1)
lit. d) din Legea nr. 341/2004, costul protezelor, ortezelor și

scaunelor cu rotile pentru invalizii care și-au pierdut total
sau parțial capacitatea de muncă, inclusiv al dispozitivelor
medicale cuprinse în Lista de dispozitive destinate
recuperării deficiențelor organice sau fiziologice, stabilită în
baza reglementărilor de asigurări sociale de sănătate, se
suportă după cum urmează:
a) din Fondul național unic de asigurări sociale de
sănătate, pentru cele care se acordă prin sistemul de
asigurări sociale de sănătate;
b) din bugetul de stat, prin bugetul SSPR, pentru cele
care nu se acordă prin sistemul de asigurări sociale de
sănătate.
(2) Modul de acordare și decontare a materialelor
prevăzute la alin. (1) lit. a) este stabilit prin contractulcadru privind condițiile acordării asistenței medicale în
cadrul sistemului de asigurări sociale de sănătate.
(3) Modul de acordare și decontare a materialelor
prevăzute la alin. (1) lit. b) se stabilește prin ordin comun
al secretarului de stat al SSPR și al președintelui Casei
Naționale de Asigurări de Sănătate.
Art. 31. — (1) În aplicarea prevederilor art. 5 alin. (1)
lit. e) din Legea nr. 341/2004, acordarea gratuită a
rechizitelor pentru școlari se face în cadrul programului de
acordare a rechizitelor școlare, organizat și finanțat de
Ministerul Educației și Cercetării.
(2) Pentru acordarea gratuită a rechizitelor, persoanele
prevăzute la alin. (1) vor transmite inspectoratelor școlare
județene, respectiv al municipiului București, următoarele
documente:
a) cerere, în care vor fi menționate datele de
identificare a solicitantului, titlul pe care îl deține în baza
legii, datele de identificare a copilului, instituția de
învățământ ale cărei cursuri le urmează și anul școlar
pentru care se solicită acordarea dreptului de rechizite
gratuite;
b) adeverințe eliberate de angajator și de administrația
financiară, atât în cazul soțului, cât și al soției, din care
rezultă că venitul brut lunar cumulat pe familie este mai
mic sau egal cu salariul mediu brut pe economie.
(3) Inspectoratele școlare județene, respectiv al
municipiului București, transmit la SSPR listele cuprinzând
persoanele care beneficiază de rechizite gratuite.
Art. 32. — (1) Indemnizațiile prevăzute la art. 4
alin. (2)—(5) și la art. 5 alin. (1) lit. m) din Legea
nr. 341/2004, care se acordă beneficiarilor titlurilor
prevăzute la art. 3 alin. (1) lit. a) și b) din Legea
nr. 341/2004, se suportă de la bugetul de stat și sunt
prevăzute în bugetele Ministerului Muncii, Solidarității
Sociale și Familiei, Ministerului Apărării Naționale și
Ministerului Administrației și Internelor, după caz.
(2) Stabilirea și plata indemnizațiilor prevăzute la
alin. (1) se fac de către casele teritoriale de pensii,
respectiv de către serviciile de pensii ale Ministerului
Apărării Naționale, Ministerului Administrației și Internelor,
Serviciului Român de Informații, după caz, pe baza
documentelor doveditoare ale titlurilor prevăzute la art. 3
alin. (1) lit. a) și b) din Legea nr. 341/2004, respectiv copie
certificată pentru conformitate a noului tip de certificat și a
actului de identitate.
(3) În cazul indemnizațiilor reparatorii pentru urmași,
dosarele se depun la instituțiile competente ale sistemului
de asigurări sociale căruia aparținea susținătorul decedat.
(4) Beneficiarii drepturilor prevăzute la art. 5 alin. (1)
lit. e) din Legea nr. 341/2004 sunt obligați să comunice în
scris orice modificare a condițiilor în care acestea au fost
acordate.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 836/10.IX.2004
Art. 33. — (1) Sumele aferente acordării subvenției
prevăzute la art. 5 alin. (1) lit. f) din Legea nr. 341/2004
se cuprind în bugetul SSPR.
(2) Decontarea sumelor acordate ca subvenție de stat
egală cu 50% din dobânda aferentă unui credit bancar de
până la 20.000 de euro se face între SSPR și instituția
bancară care a acordat creditul.
(3) Acordarea de către instituțiile bancare a creditelor în
condițiile art. 5 alin. (1) lit. f) din Legea nr. 341/2004 se
face cu avizul SSPR.
Art. 34. — (1) În aplicarea prevederilor art. 5 alin. (1)
lit. g) din Legea nr. 341/2004, în situațiile în care
autoritățile administrației publice locale nu dispun de
suprafețele de teren necesare satisfacerii solicitărilor, se
poate proceda, în condițiile legii, la trecerea unor suprafețe
de teren din domeniul public în domeniul privat, cu această
destinație.
(2) În limita suprafeței de 500 m2 de teren în intravilan,
autoritățile și instituțiile publice atribuie solicitanților
suprafața de teren aferentă spațiului locativ care i-a fost
vândut în baza altor reglementări în vigoare, dar în cazul
cărora, la momentul respectiv, nu a fost posibilă și
vânzarea terenului aferent.
Art. 35. — (1) În aplicarea prevederilor art. 5 alin. (1)
lit. h) din Legea nr. 341/2004, atribuirea în proprietate, fără
plată, a locului de veci se face, la cererea beneficiarilor,
fără a se solicita îndeplinirea unor condiții suplimentare.
(2) Dreptul de proprietate asupra locului de veci se
atribuie în incinta cimitirelor aflate în administrarea
primăriilor sau a parohiilor.
(3) Dreptul de proprietate acordat potrivit alin. (1) nu
poate fi transmis decât prin moștenire legală.
(4) Solicitările adresate pentru acordarea dreptului
prevăzut la alin. (1) se soluționează în limita disponibilului
de spații din incinta locațiilor prevăzute la alin. (2).
Art. 36. — (1) În aplicarea prevederilor art. 5 alin. (1)
lit. i) din Legea nr. 341/2004:
a) modul de acordare și decontare a tratamentelor și
medicamentelor în spitale, policlinici, baze de tratament și
stațiuni balneoclimaterice, care se suportă integral din
Fondul național unic de asigurări sociale de sănătate, sunt
stabilite prin contractul-cadru privind condițiile acordării
asistenței medicale în cadrul sistemului de asigurări sociale
de sănătate. Pentru tratamentele și medicamentele în
spitale, policlinici, baze de tratament și stațiuni
balneoclimaterice, care nu se suportă integral din Fondul
național unic de asigurări sociale de sănătate, modul de
acordare și decontare se stabilește prin ordin comun al
secretarului de stat al SSPR și al președintelui Casei
Naționale de Asigurări de Sănătate;
b) modul de acordare și decontare a tratamentelor și
medicamentelor în spitale, policlinici, baze de tratament și
stațiuni balneoclimaterice ale Ministerului Sănătății,
Ministerului Apărării Naționale și Ministerului Administrației
și Internelor se stabilește prin ordin comun al secretarului
de stat al SSPR și al miniștrilor în cauză.
(2) Prin policlinici, în sensul alin. (1), se înțelege
unitățile sanitare, cu sau fără personalitate juridică, în care
se acordă asistență medicală ambulatorie de specialitate în
specialitățile clinice, stomatologice și paraclinice, după cum
urmează:
a) unitățile sanitare ambulatorii de specialitate;
b) ambulatoriile de specialitate din structura spitalelor;
c) laboratoarele medicale de radiologie și imagistică
medicală, analize medicale, explorări funcționale;

9

d) centrele de diagnostic și tratament și centrele
medicale;
e) centrele de referință;
f) ambulatoriile de spital din structura spitalului, precum
și unitățile sanitare fără personalitate juridică din structura
spitalelor.
(3) Biletele de tratament la bazele de tratament și la
stațiunile balneoclimaterice ale instituțiilor prevăzute la
alin. (1) lit. b) se asigură de către aceste instituții, la
propunerea SSPR, pe baza recomandării medicale.
(4) În unitățile medicale în care se acordă asistență
medicală ambulatorie de specialitate în specialitățile clinice,
stomatologice și paraclinice, altele decât cele din
subordinea Ministerului Sănătății, Ministerului Apărării
Naționale și Ministerului Administrației și Internelor,
categoriile de persoane prevăzute la art. 5 alin. (1) din
Legea nr. 341/2004 beneficiază de pachetul de servicii de
bază la care au dreptul persoanele asigurate, cu
decontarea contravalorii acestora în conformitate cu
prevederile Contractului-cadru privind condițiile acordării
asistenței medicale în cadrul sistemului de asigurări sociale
de sănătate și ale normelor de aplicare a acestuia.
(5) În aplicarea prevederilor art. 5 alin. (1) lit. j) din
Legea nr. 341/2004, costul integral al tuturor
medicamentelor cuprinse în Nomenclatorul produselor
medicamentoase de uz uman, pe baza rețetelor eliberate
de medicul de familie, se suportă din Fondul național unic
de asigurări sociale de sănătate, în condițiile achitării de
către beneficiar a contribuției de asigurări sociale de
sănătate, potrivit legii.
(6) Acordarea gratuită și decontarea medicamentelor,
potrivit art. 5 alin. (1) lit. j) din Legea nr. 341/2004, se fac
potrivit Contractului-cadru privind condițiile acordării
asistenței medicale în cadrul sistemului de asigurări sociale
de sănătate, prin aplicarea corespunzătoare a prevederilor
referitoare la medicamentele care se acordă fără contribuția
asiguratului.
Art. 37. — (1) Beneficiarii Legii nr. 341/2004 au dreptul
la transport urban gratuit cu mijloacele de transport în
comun. Dreptul la transport urban gratuit cu mijloacele de
transport în comun se exercită pe baza legitimației de
revoluționar și a documentului de identitate.
(2) Beneficiarii Legii nr. 341/2004 au dreptul anual la
12 călătorii gratuite, dus-întors, cu toate categoriile de
trenuri clasa I. Pentru călătoria cu vagonul de dormit sau
cușetă se achită diferențele tarifare în vigoare.
(3) Dreptul acordat potrivit art. 5 alin. (1) lit. k) din
Legea nr. 341/2004 pentru călătoriile gratuite pe calea
ferată se exercită pe baza legitimației de revoluționar, a
documentului de identitate și a biletului de călătorie
gratuită.
(4) Exercitarea dreptului la transport gratuit, în limita
călătoriilor prevăzute la art. 5 alin. (1) lit. k), se face de
către membrii de familie ai titularului și de către însoțitorul
pensionarului de invaliditate de gradul I sau al marelui
mutilat, în baza documentului de identitate și a biletului de
călătorie gratuită. Titularul va acorda, pe propria
răspundere, membrilor de familie bilete de călătorie
gratuită, în vederea utilizării de către aceștia pentru
transportul pe calea ferată.
(5) Prin familie, în înțelesul art. 5 alin. (1) lit. k) din
Legea nr. 341/2004, se înțelege soțul sau soția, precum și
rudele de gradul I, ale beneficiarilor titlurilor prevăzute la
art. 3 alin. (1) lit. b) și la art. 4 alin. (1) din Legea
nr. 341/2004.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 836/10.IX.2004

(6) Procedura de emitere, utilizare și decontare a
biletelor de călătorie gratuite pentru transportul pe calea
ferată și pentru cele 12 călătorii gratuite, dus-întors, până
în localitatea reședință de județ, cu mijloace de transport
în comun, pentru persoanele care locuiesc în mediul rural,
și cu transport interurban, pentru beneficiarii Legii
nr. 341/2004, se stabilește prin ordin comun al ministrului
transporturilor, construcțiilor și turismului și al secretarului
de stat al SSPR.
(7) Tipărirea și distribuirea documentelor de călătorie
gratuită se stabilesc prin ordin al secretarului de stat al
SSPR și se suportă din bugetul SSPR.
(8) Contravaloarea facilităților acordate pentru transportul
pe calea ferată, pentru transportul în comun cu metroul și
pentru cele 12 călătorii gratuite, dus-întors, până în
localitatea reședință de județ, cu mijloace de transport în
comun, pentru persoanele care locuiesc în mediul rural, se
suportă din bugetul de stat, prin bugetul Ministerului
Transporturilor, Construcțiilor și Turismului.
Art. 38. — (1) În aplicarea prevederilor art. 5 alin. (1)
lit. l) din Legea nr. 341/2004, sumele necesare pentru
atribuirea gratuită, în proprietate, a unui mijloc de transport
autonom, corespunzător standardelor internaționale pentru
marii mutilați și persoanele prevăzute la art. 3 alin. (1)
lit. b) pct. 1 care au un grad de invaliditate locomotorie,
se cuprind în bugetul SSPR.
(2) Achiziționarea mijloacelor de transport autonom, care
se atribuie gratuit potrivit alin. (1), se face de către SSPR,
în limita bugetului anual alocat în acest scop, cu
respectarea dispozițiilor legale în vigoare în domeniul
achizițiilor publice, în numele și pe seama beneficiarului
dreptului.
(3) Mijloacele de transport autonom, atribuite gratuit
potrivit alin. (1), se acordă o singură dată și nu pot fi
înstrăinate decât prin moștenire legală.
(4) În vederea atribuirii gratuite a mijloacelor de
transport autonom prevăzute la alin. (1), solicitantul va
depune la SSPR următoarele documente:
a) cerere;
b) copie de pe noul tip de certificat doveditor al calității
atribuite conform Legii nr. 341/2004, certificată pentru
conformitate;
c) certificat eliberat de cabinetul teritorial de expertiză
medicală și recuperare a capacității de muncă, în a cărui
rază teritorială de competență își are domiciliul solicitantul,
avizat de Institutul Național de Expertiză Medicală și
Recuperare a Capacității de Muncă.
Art. 39. — (1) Coeficientul prevăzut la art. 5 alin. (1)
lit. m) din Legea nr. 341/2004 se calculează prin aplicarea
procentului de 0,6 asupra salariului mediu brut pe
economie din luna anterioară celei în care se face plata,
comunicat de Institutul Național de Statistică.
(2) Cuantumul indemnizației lunare, calculat conform alin. (1),
se suportă din bugetul de stat și se evidențiază distinct pe
decizia și pe talonul de pensie. Această indemnizație nu
este parte integrantă a pensiei pentru limită de vârstă.
Art. 40. — Potrivit art. 5 alin. (1) lit. n) din Legea
nr. 341/2004, coroborat cu alin. (2) al aceluiași articol,
pensionarea cu 5 ani înainte de împlinirea vârstei standard
prevăzute de lege se face cumulat cu aplicarea celorlalte
drepturi de care poate beneficia persoana în baza
reglementărilor referitoare la sistemul public de pensii și
alte drepturi de asigurări sociale.
Art. 41. — SSPR și Comisia Parlamentară, în cazul în
care, în desfășurarea activității de preschimbare a

certificatelor și de soluționare a contestațiilor, consideră că
anumite fapte sunt de natură să atragă răspunderea
disciplinară, administrativă, civilă sau penală, sesizează
organele abilitate de lege în vederea demarării procedurilor
legale.
Art. 42. — În sensul art. 6 din Legea nr. 341/2004, prin
facilități prevăzute de legislația în vigoare pentru angajatorii
care oferă locuri de muncă șomerilor se înțelege măsura de
stimulare a angajatorilor pentru încadrarea în muncă a
șomerilor, prin acordarea unor facilități, prevăzută la art. 93
din Legea nr. 76/2002 privind sistemul asigurărilor pentru
șomaj și stimularea ocupării forței de muncă, cu
modificările și completările ulterioare.
Art. 43. — (1) În sensul art. 6 din Legea nr. 341/2004,
prin facilități prevăzute de legislația în vigoare pentru
angajatorii care oferă locuri de muncă tinerilor absolvenți se
înțelege măsura de stimulare a angajatorilor pentru
încadrarea în muncă, pe durată nedeterminată, a
absolvenților unor instituții de învățământ, prin
subvenționarea locurilor de muncă, prevăzută la art. 80 din
Legea nr. 76/2002, cu modificările și completările ulterioare.
(2) Subvenția se acordă angajatorilor care încadrează în
muncă șomeri care dețin titlul de îLuptător pentru Victoria
Revoluției din Decembrie 1989“ sau titlul de îUrmaș de
Erou-Martir“, o singură dată, dacă solicită subvenția în
termen de 12 luni de la data încadrării în muncă.
Art. 44. — (1) Prevederile referitoare la modul de
subvenționare a angajatorilor care încadrează în muncă
absolvenți ai unor instituții de învățământ sau șomeri, în
condițiile art. 80, respectiv ale art. 93 din Legea
nr. 76/2002, cu modificările și completările ulterioare, se
aplică în mod corespunzător și angajatorilor care
încadrează în muncă persoane care au dobândit titlul de
îLuptător pentru Victoria Revoluției din Decembrie 1989“
sau titlul de îUrmaș de Erou-Martir“.
(2) Dispozițiile art. 83 alin. (4) din Legea nr. 76/2002,
cu modificările și completările ulterioare, precum și ale
art. 51 alin. (2) din Normele metodologice de aplicare a
Legii nr. 76/2002 privind sistemul asigurărilor pentru șomaj
și stimularea ocupării forței de muncă, aprobate prin
Hotărârea Guvernului nr. 174/2002, cu modificările și
completările ulterioare, nu sunt aplicabile angajatorilor care
încadrează în muncă absolvenți care au dobândit titlul de
îLuptător pentru Victoria Revoluției din Decembrie 1989“
sau titlul de îUrmaș de Erou-Martir“.
Art. 45. — (1) În aplicarea prevederilor art. 9 alin. (4)
din Legea nr. 341/2004, până la eliberarea de către SSPR
a noilor certificate și stabilirea drepturilor aferente, dar nu
mai mult de 6 luni de la data intrării în vigoare a Legii
nr. 341/2004, își păstrează valabilitatea certificatele
doveditoare care, în perioada 1990—1997, au fost eliberate
de Comisia pentru aplicarea Legii nr. 42/1990 și de
Comisia pentru cinstirea și sprijinirea eroilor Revoluției din
Decembrie 1989.
(2) În perioada menționată la alin. (1) indemnizațiile
stabilite în baza prevederilor Legii nr. 42/1990, republicată,
cu modificările și completările ulterioare, se achită potrivit
procedurii anterioare, în cuantumul aflat în plată la data
intrării în vigoare a Legii nr. 341/2004.
(3) Persoanele cărora le-a fost preschimbat certificatul
doveditor beneficiază și li se plătesc drepturile cuvenite,
respectiv diferența dintre drepturile calculate în baza Legii
nr. 42/1990 și cele stabilite potrivit Legii nr. 341/2004,
începând cu luna următoare celei în care este depusă

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 836/10.IX.2004
documentația care a stat la baza preschimbării
certificatului doveditor.
Art. 46. — (1) Documentele necesare în vederea
stabilirii drepturilor acordate potrivit prevederilor Legii
nr. 341/2004 sunt:
a) copie de pe noul tip de certificat eliberat potrivit legii
și prezentelor norme metodologice, certificată pentru
conformitate;
b) copie de pe legitimația eliberată potrivit prezentelor
norme metodologice, certificată pentru conformitate;
c) copie de pe buletinul de identitate sau de pe cartea
de identitate, certificată pentru conformitate;
d) alte documente în cazurile expres prevăzute de
prezentele norme metodologice.
(2) În cazul indemnizațiilor aflate în plată potrivit
prevederilor Legii nr. 42/1990, republicată, cu modificările și
completările ulterioare, în vederea stabilirii indemnizațiilor
reparatorii prevăzute de Legea nr. 341/2004, dosarele pe
baza cărora au fost acordate drepturile inițiale se
completează cu documentele prevăzute la alin. (1) lit. a)—c).
(3) Documentele prevăzute la alin. (2) se depun de
către SSPR, pe bază de borderou, la instituțiile plătitoare
de indemnizații reparatorii.
Art. 47. — (1) SSPR gestionează și actualizează:
a) baza de date cuprinzând beneficiarii Legii nr. 42/1990,
republicată, cu modificările și completările ulterioare, și
drepturile acordate în baza calității deținute;
b) baza de date cuprinzând beneficiarii Legii
nr. 341/2004 și drepturile acordate.
(2) În situațiile în care SSPR constată că o persoană a
dobândit drepturi cu nerespectarea prevederilor Legii
nr. 42/1990, republicată, cu modificările și completările
ulterioare, sau ale Legii nr. 341/2004 ori peste limitele
stabilite prin aceste acte normative, sesizează instituțiile
abilitate, în vederea dispunerii măsurilor necesare.
CAPITOLUL V
Dispoziții referitoare la funcționarea
Fundației îFondul Libertatea“
Art. 48. — (1) Potrivit art. 15 din Legea nr. 341/2004,
Fundația îFondul Libertatea“, denumită în continuare
fundația, funcționează în subordinea SSPR.
(2) Organele fundației sunt:
a) consiliul de administrație;
b) comisia de cenzori.
(3) Consiliul de administrație este format din 13 membri,
după cum urmează:
a) președinte — reprezentant al structurilor asociative
ale revoluționarilor, desemnat pe baza a 3 propuneri
formulate de către acestea;
b) un reprezentant al SSPR;
c) un reprezentant al Ministerului Finanțelor Publice;
d) un reprezentant desemnat de Comisia Parlamentară;
e) 9 reprezentanți ai structurilor asociative ale
revoluționarilor, înființate în anul 1990, după cum urmează:
— un reprezentant al organizațiilor de urmași;
— 4 reprezentanți ai organizațiilor de răniți;
— 2 reprezentanți ai organizațiilor de reținuți;
— 2 reprezentanți ai organizațiilor luptătorilor.
(4) Reprezentanții propuși pentru funcția de președinte
al consiliului de administrație trebuie să îndeplinească
următoarele condiții:
a) să dețină unul dintre titlurile prevăzute la art. 3
alin. (1) din Legea nr. 341/2004;

11

b) să aibă studii superioare în domeniul juridic,
economic sau al administrației publice;
c) să aibă vechime în muncă de minimum 5 ani în unul
dintre domeniile prevăzute la lit. b).
(5) Reprezentanții desemnați de organizațiile revoluționarilor
prevăzute la alin. (3) lit. e) trebuie să îndeplinească
următoarele condiții:
a) să dețină unul dintre titlurile prevăzute la art. 3
alin. (1) din Legea nr. 341/2004;
b) să aibă studii superioare în domeniul juridic,
economic sau al administrației publice.
(6) Componența nominală a consiliului de administrație
se aprobă prin ordin al secretarului de stat al SSPR, în
termen de 30 de zile de la data intrării în vigoare a
prezentelor norme metodologice.
(7) Consiliul de administrație îndeplinește atribuțiile
prevăzute la art. 29 alin. (2) din Ordonanța Guvernului
nr. 26/2000 cu privire la asociații și fundații, cu modificările
și completările ulterioare.
(8) Veniturile îFondului Libertatea“ se constituie din
veniturile prevăzute la art. 1 alin. 2 din Decretul-lege
nr. 124/1990 privind înființarea îFondului Libertatea“, cu
modificările ulterioare, precum și din veniturile prevăzute la
art. 46 alin. (2) din Ordonanța Guvernului nr. 26/2000, cu
modificările și completările ulterioare.
(9) Utilizarea veniturilor îFondului Libertatea“, potrivit
destinațiilor prevăzute la art. 2 din Decretul-lege
nr. 124/1990, cu modificările ulterioare, se face cu avizul
conform al secretarului de stat al SSPR.
(10) Proiectele de hotărâri ale Guvernului, prin care se
stabilește repartizarea pe categorii de cheltuieli a veniturilor
îFondului Libertatea“, potrivit art. 2 alin. 2 din Decretul-lege
nr. 124/1990, se elaborează și se inițiază de către SSPR.
CAPITOLUL VI
Dispoziții finale
Art. 49. — (1) În cazul în care, pe baza unor elemente
de noutate, constatate din oficiu sau la sesizarea oricărei
persoane fizice ori juridice de drept public sau privat,
reiese faptul că noile tipuri de certificate au fost eliberate
unor persoane care nu îndeplinesc condițiile prevăzute de
Legea nr. 341/2004 sau de prezentele norme metodologice,
SSPR procedează la anularea certificatelor respective și
propune președintelui României retragerea titlurilor atribuite
în baza acestora.
(2) Analiza elementelor de noutate și decizia cu privire
la anularea certificatelor sunt de competența comisiei
prevăzute la art. 13.
(3) Anularea certificatelor și înaintarea propunerii de
retragere a titlurilor se fac de către SSPR, cu avizul
Comisiei Parlamentare.
Art. 50. — În aplicarea prevederilor art. 11 din Legea
nr. 341/2004, coroborat cu prevederile art. 74
din Constituție, republicată, Comisia Parlamentară
avizează proiectele de lege cu referire la Revoluția din
Decembrie 1989.
Art. 51. — Anexele nr. 1—4 fac parte integrantă din
prezentele norme metodologice.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 836/10.IX.2004
ANEXA Nr. 1
la normele metodologice
CERERE

de preschimbare a certificatului doveditor, eliberat în perioada 1990—1997
de Comisia pentru aplicarea Legii nr. 42/1990 și de Comisia pentru cinstirea
și sprijinirea eroilor Revoluției din Decembrie 1989
— Model —
Subsemnatul/Subsemnata .................................................., (numele purtat anterior) ...................................................,
fiul/fiica …….................................. și al/a ..................................., născut/născută la data de ......................................... în
localitatea ……............................…, județul (sectorul) .................................................., posesor al B.I./C.I. seria .................…
nr. ….............., având CNP ...............................................…, domiciliat/domiciliată în localitatea .................................….......…,
str. ….......................................… nr. .....…, bl. …...., sc. …...., ap. ..........., județul (sectorul) …...............................…,
telefon ….....................................,
în baza prevederilor art. 9 alin. (1) din Legea recunoștinței față de eroii-martiri și luptătorii care au contribuit la
victoria Revoluției române din decembrie 1989 nr. 341/2004, solicit preschimbarea Certificatului seria …............
nr. ….....…, doveditor al calității de …...................................…, eliberat la data de …......................................................... .
Anexez la prezenta cerere documentele prevăzute la art. 11 alin. (1) din normele metodologice de aplicare a
Legii nr. 341/2004, aprobate prin Hotărârea Guvernului nr. 1.412/2004.
Având în vedere prevederile art. 9 alin. (2) din Legea nr. 341/2004 și cunoscând prevederile art. 292 din Codul
penal privind falsul în declarații, declar, pe propria răspundere, următoarele:
— afirmațiile cuprinse în prezenta cerere sunt corecte;
— documentele întocmite de mine și aflate în dosarul pe baza căruia mi-a fost atribuit titlul sus-menționat sunt
conforme cu realitatea;
— declarațiile martorilor, aflate în dosarul pe baza căruia mi-a fost atribuit titlul sus-menționat, nu au fost date
sub exercitarea vreunei influențe din partea mea sau despre care eu să am cunoștință.
Data
.......................

Semnătura
..................................
ANEXA Nr. 2
la normele metodologice
AVIZ

pentru preschimbarea certificatului doveditor, eliberat în perioada 1990—1997 de Comisia pentru aplicarea
Legii nr. 42/1990 și de Comisia pentru cinstirea și sprijinirea eroilor Revoluției din Decembrie 1989
— Model —
……...............................................................................................................................................................................…...…,
(Asociația/Liga/Fundația/Organizația de revoluționari)

constituită la data de ….......................................................……, prin …....................................................................................…,
cu sediul în localitatea ……..........................................., str. .............................…… nr. ....…, bl. ..…., sc. …...., ap. …....,
județul (sectorul) ................................…, telefon …............................…,
având în vedere prevederile art. 5 alin. (4) din Legea recunoștinței față de eroii-martiri și luptătorii care au
contribuit la victoria Revoluției române din decembrie 1989 nr. 341/2004 emite prezentul
A V I Z:

Domnului/doamnei ….................................................................., (numele purtat anterior) …...................................……,
fiul/fiica …......................… și al/a …................…, născut/născută la data de ..............……. în localitatea …......….............…,
județul (sectorul) …............…, posesor/posesoare al/a B.I./C.I. seria ...... nr. ..........., având CNP .......................…,
domiciliat/domiciliată în localitatea .........................…, str. …...................................… nr. …......, bl. …, sc. …, ap. …,
județul (sectorul) .....................……, telefon ….…........................................, în vederea preschimbării Certificatului seria ...…
nr. ……, doveditor al calității de ……................................................…, eliberat la data de ................................... .
Prezentul aviz este emis în vederea preschimbării certificatului doveditor și poate fi utilizat numai în aplicarea
art. 9 alin. (1) din Legea nr. 341/2004.
Având în vedere prevederile art. 9 alin. (2) din Legea nr. 341/2004 și cunoscând prevederile art. 292 din Codul
penal privind falsul în declarații,
Subsemnatul/Subsemnata …..........................…, (numele purtat anterior) ……................…, fiul/fiica lui …..............…
și al/a …..........…, născut/născută la data de ............……. în localitatea …….......…, județul (sectorul) ….........…,
posesor/posesoare al/a B.I./C.I. seria ....… nr. .......…, având CNP .......................................…, domiciliat/domiciliată în
localitatea .............…, str. …..........… nr. .…, bl. …, sc. …, ap. …, județul (sectorul) …...........…,
în calitate de președinte al organizației de revoluționari, declar pe propria răspundere că persoana în favoarea
căreia a fost emis prezentul aviz se încadrează în prevederile legale referitoare la preschimbarea certificatului doveditor
al calității sus-menționate.

Data
.......................

Semnătura
..................................

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 836/10.IX.2004

13
ANEXA Nr. 3*)
la normele metodologice)

*) Anexa nr. 3 este reprodusă în facsimil.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 836/10.IX.2004
ANEXA Nr. 4
la normele metodologice
CERERE

de preschimbare a certificatului doveditor al titlului de Erou-Martir al Revoluției Române din Decembrie 1989,
eliberat în perioada 1990—1997 de Comisia pentru aplicarea Legii nr. 42/1990 și de Comisia pentru cinstirea
și sprijinirea eroilor Revoluției din Decembrie 1989
— Model —
Subsemnatul/Subsemnata ….........................................……, (numele purtat anterior) …............................................…,
fiul/fiica ……........................ și al/a ……...............................…, născut/născută la data de ….........................................…, în
localitatea …...................….......…, județul (sectorul) ….............................…, posesor/posesoare al/a B.I./C.I. seria …............
nr. …............., având CNP ….....................................…, domiciliat/domiciliată în localitatea ….......................................……,
str. ….........................… nr. .......…, bl. .......…, sc. ...…, ap. ..…, județul (sectorul) ...............................................……,
telefon …................................, în baza prevederilor art. 4 alin. (1), ale art. 9 alin. (1) din Legea recunoștinței față de eroiimartiri și luptătorii care au contribuit la victoria Revoluției române din decembrie 1989 nr. 341/2004 și art. 18 din normele
metodologice de aplicare a Legii nr. 341/2004, aprobate prin Hotărârea Guvernului nr. 1.412/2004, solicit preschimbarea
Certificatului seria …........ nr. ….........…, doveditor al titlului de Erou-Martir al Revoluției Române din Decembrie 1989,
eliberat la data de ….............................................. .
Solicit să-mi fie eliberat noul tip de certificat în considerarea calității pe care o am de soț
supraviețuitor/părinte/copil al titularului certificatului cu seria și numărul sus-menționate.
Anexez la prezenta cerere documentele prevăzute la art. 18 alin. (2) din Normele metodologice de aplicare a
Legii nr. 341/2004.
Având în vedere prevederile art. 9 alin. (2) din Legea nr. 341/2004 și cunoscând prevederile art. 292 din Codul
penal privind falsul în declarații, declar pe propria răspundere că afirmațiile cuprinse în prezenta cerere sunt corecte.
Data
.......................

Semnătura
..................................
GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2004, pentru județul Arad
În temeiul art. 108 din Constituție, republicată, al art. 30 alin. (2) și (3) din Legea nr. 500/2002 privind finanțele
publice, cu modificările și completările ulterioare, și al art. 25 lit. a) din Legea bugetului de stat pe anul 2004
nr. 507/2003, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din impozitul pe venit pentru bugetele locale pe anul 2004
cu suma de 500 milioane lei, pentru județul Arad, din
Fondul de rezervă bugetară la dispoziția Guvernului,
prevăzut în bugetul de stat pe anul 2004, și alocarea
acesteia bugetului propriu al comunei Zerind, județul Arad,

pentru reabilitarea imobilului care găzduiește Galeria de
artă din comuna Zerind, județul Arad.
Art. 2. — Utilizarea sumei prevăzute la art. 1 se face de
către ordonatorul principal de credite, potrivit dispozițiilor legale.
Art. 3. — Se autorizează Ministerul Finanțelor Publice
să introducă modificările corespunzătoare în volumul și în
structura bugetului de stat pe anul 2004.

PRIM-MINISTRU

ADRIAN NĂSTASE
Contrasemnează:
Ministrul culturii și cultelor,
Răzvan Theodorescu
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
Ministrul finanțelor publice,
Mihai Nicolae Tănăsescu
București, 2 septembrie 2004.
Nr. 1.424.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 836/10.IX.2004

15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AUTORITATEA NAȚIONALĂ SANITARĂ VETERINARĂ ȘI PENTRU SIGURANȚA ALIMENTELOR

ORDIN
privind caracterul voluntar al standardelor incluse în normele sanitare veterinare
În temeiul art. 6 din Ordonanța Guvernului nr. 39/1998, aprobată cu modificări și completări prin Legea
nr. 355/2002, și al Ordonanței Guvernului nr. 42/2004 privind organizarea activității sanitar-veterinare și pentru siguranța
alimentelor, aprobată cu modificări și completări prin Legea nr. 215/2004,
având în vedere Referatul de aprobare nr. 31.096/2004 întocmit de Direcția generală pentru siguranța alimentelor,
președintele Autorității Naționale Sanitare Veterinare și pentru Siguranța Alimentelor emite următorul ordin:
Art. 1. — Standardele prevăzute în reglementările din
normele sanitare veterinare cuprinse în anexa care face
parte integrantă din prezentul ordin sunt documente
normative de referință.
Art. 2. — Pentru fiecare reglementare inclusă în anexă
se consideră valabile, în conformitate cu prevederile art. 1:
— standardele menționate în reglementările din normele
sanitare veterinare cuprinse în anexă, dacă acestea sunt
valabile la data intrării în vigoare a prevederilor prezentului
ordin;

— standardele care au înlocuit standardele menționate
în reglementările din normele sanitare veterinare cuprinse
în anexă, conform datelor publicate de Asociația de
Standardizare din România — ASRO.
Art. 3. — În cadrul reglementărilor din normele sanitare
veterinare cuprinse în anexă se consideră abrogate toate
referirile la standardele anulate, conform datelor publicate
de Asociația de Standardizare din România — ASRO.
Art. 4. — Prezentul ordin se publică în Monitorul Oficial
al României, Partea I.

Președintele Autorității Naționale Sanitare Veterinare și pentru Siguranța Alimentelor,
Liviu Harbuz

București, 25 august 2004.
Nr. 75.

ANEXĂ
LISTA

normelor sanitare veterinare care conțin referiri la standarde
1. Normă sanitară veterinară privind sistemul de
identificare și înregistrare a bovinelor corelat cu etichetarea
cărnii de bovine și a produselor din carne de bovine,
aprobată prin Ordinul ministrului agriculturii, alimentației și
pădurilor nr. 345/2002, publicat în Monitorul Oficial al
României, Partea I, nr. 872 din 3 decembrie 2002
2. Normă sanitară veterinară care stabilește garanțiile
suplimentare în ceea ce privește Salmonella, pentru
activitățile de transport de păsări de reproducție și pui de o
zi către Finlanda și Suedia, în scopul introducerii în
efective de păsări de reproducție sau în efective de păsări
pentru producție, aprobată prin Ordinul ministrului
agriculturii, alimentației și pădurilor nr. 603/2002, publicat
în Monitorul Oficial al României, Partea I, nr. 145 din
6 martie 2003
3. Normă sanitară veterinară privind echipamentele
electromedicale utilizate în medicina veterinară, aprobată

prin Ordinul ministrului agriculturii, pădurilor, apelor și
mediului nr. 730/2003, publicat în Monitorul Oficial al
României, Partea I, nr. 746 din 24 octombrie 2003
4. Normă sanitară veterinară care stabilește garanțiile
adiționale privind Salmonella la găinile ouătoare destinate
exportului în Finlanda și Suedia, aprobată prin Ordinul
ministrului agriculturii, alimentației și pădurilor nr. 11/2003,
publicat în Monitorul Oficial al României, Partea I, nr. 152
din 10 martie 2003
5. Normă sanitară veterinară privind regulile pentru
testarea microbiologică prin prelevare de probe de carne
proaspătă de vită și carne proaspătă de porc, destinate
exportului în Finlanda și Suedia, aprobată prin Ordinul
ministrului agriculturii, alimentației și pădurilor nr. 212/2003,
publicat în Monitorul Oficial al României, Partea I, nr. 241
din 8 aprilie 2003

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 836/10.IX.2004

6. Normă sanitară veterinară de implementare a
măsurilor de supraveghere și control al unor substanțe și
al reziduurilor acestora la animalele vii și la produsele lor
privind performanța metodelor analitice și interpretarea
rezultatelor, aprobată prin Ordinul ministrului agriculturii,
alimentației și pădurilor nr. 214/2003, publicat în Monitorul
Oficial al României, Partea I, nr. 306 din 7 mai 2003
7. Normă sanitară veterinară care stabilește garanțiile
suplimentare în ceea ce privește Salmonella, pentru
activitățile de transport către Finlanda și Suedia al unor
tipuri de ouă pentru consum uman, aprobată prin Ordinul
ministrului agriculturii, alimentației și pădurilor nr. 223/2003,
publicat în Monitorul Oficial al României, Partea I, nr. 280
din 22 aprilie 2003

8. Normă sanitară veterinară privind Programul de
supraveghere, profilaxie și combatere a bolilor la animale,
de prevenire a transmiterii de boli de la animale la om și
de protecție a mediului pentru anul 2004, aprobată prin
Ordinul ministrului agriculturii, pădurilor, apelor și mediului
nr. 108/2004, publicat în Monitorul Oficial al României,
Partea I, nr. 207 și nr. 207 bis din 9 martie 2004
9. Normă veterinară privind sistemul de identificare și
înregistrare a ovinelor și caprinelor, aprobată prin Ordinul
ministrului agriculturii, pădurilor, apelor și mediului
nr. 171/2004, publicat în Monitorul Oficial al României,
Partea I, nr. 227 din 16 martie 2004.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 836/10.IX.2004 conține 16 pagini.

Prețul de vânzare 17.000 lei

ISSN 1453—4495

PDF compression, OCR, web-optimization with CVISION's PdfCompressor

