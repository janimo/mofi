Anul 172 (XVI) — Nr. 1.154

PARTEA

I

LEGI, DECRETE, HOTĂRÂRI ȘI ALTE ACTE

Marți, 7 decembrie 2004

SUMAR

Nr.

Pagina

Nr.

LEGI ȘI DECRETE
554. — Legea contenciosului administrativ .....................

8

alin. (3), art. 7 alin. (5), art. 11 alin. (3), art. 13
alin. (2) și ale art. 28 alin. (2) din Legea
contenciosului administrativ.......................................

8–12

Opinie separată ....................................................................

13–15

1–7

1.033. — Decret pentru promulgarea Legii contenciosului
administrativ ...............................................................

Pagina

DECIZII ALE CURȚII CONSTITUȚIONALE

ORDONANȚE ALE GUVERNULUI ROMÂNIEI

Decizia nr. 507 din 17 noiembrie 2004 asupra sesizării
de neconstituționalitate a prevederilor art. 1

LEGI

123.

ȘI

— Ordonanță de urgență pentru modificarea și
completarea Legii nr. 571/2003 privind Codul fiscal

15–16

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGEA
contenciosului administrativ
Parlamentul României adoptă prezenta lege.
CAPITOLUL I
Dispoziții generale
Subiectele de sezină

Art. 1. — (1) Orice persoană care se consideră vătămată într-un drept al său ori într-un
interes legitim, de către o autoritate publică, printr-un act administrativ sau prin nesoluționarea
în termenul legal a unei cereri, se poate adresa instanței de contencios administrativ
competente, pentru anularea actului, recunoașterea dreptului pretins sau a interesului legitim și
repararea pagubei ce i-a fost cauzată. Interesul legitim poate fi atât privat, cât și public.
(2) Se poate adresa instanței de contencios administrativ și persoana vătămată într-un
drept al său sau într-un interes legitim printr-un act administrativ cu caracter individual, adresat
altui subiect de drept.

2

Semnificația unor
termeni

MONITORUL OFICIAL AL ROMÂNIEI, PARTEA I, Nr. 1.154/7.XII.2004
(3) Avocatul Poporului, ca urmare a controlului realizat, potrivit legii sale organice, în baza
unei sesizări a unei persoane fizice, dacă apreciază că ilegalitatea actului sau excesul de
putere al autorității administrative nu poate fi înlăturat decât prin justiție, poate sesiza instanța
competentă de contencios administrativ de la domiciliul petentului. Petiționarul dobândește, de
drept, calitatea de reclamant, urmând a fi citat în această calitate.
(4) Ministerul Public, atunci când, în urma exercitării atribuțiilor prevăzute de legea sa
organică, apreciază că încălcările drepturilor, libertăților și intereselor legitime ale persoanelor
se datorează existenței unor acte administrative unilaterale individuale ale autorităților publice
emise cu exces de putere, sesizează instanța de contencios administrativ de la domiciliul
persoanei fizice sau de la sediul persoanei juridice vătămate. Petiționarul dobândește, de
drept, calitatea de reclamant, urmând a fi citat în această calitate.
(5) Când Ministerul Public apreciază că, prin excesul de putere, concretizat în emiterea
unui act administrativ normativ, se vatămă un interes public, va sesiza instanța de contencios
administrativ competentă de la sediul autorității publice emitente.
(6) Autoritatea publică emitentă a unui act administrativ nelegal poate să solicite instanței
constatarea nulității acestuia, în situația în care actul nu mai poate fi revocat, întrucât a intrat
în circuitul civil și a produs efecte juridice. În cazul admiterii acțiunii, instanța se va pronunța,
la cerere, și asupra legalității actelor civile încheiate în baza actului administrativ nelegal,
precum și asupra efectelor civile produse.
(7) Persoana vătămată în drepturile sale sau în interesele sale legitime, prin ordonanțe
sau dispoziții din ordonanțe ale Guvernului neconstituționale, se poate adresa instanței de
contencios administrativ, în condițiile prezentei legi.
(8) În condițiile prezentei legi, acțiunile în contencios administrativ pot fi introduse de
prefect și de Agenția Națională a Funcționarilor Publici, precum și de orice persoană de drept
public vătămată într-un drept sau, după caz, când s-a vătămat un interes legitim.
(9) Participarea în instanță a reprezentantului Ministerului Public este obligatorie. Pentru
situația prevăzută la alin. (5), instanța, din oficiu sau la cerere, poate introduce în cauză
organismele sociale cu personalitate juridică interesate.
Art. 2. — (1) În înțelesul prezentei legi, termenii și expresiile de mai jos au următoarele
semnificații:
a) persoana vătămată — orice persoană fizică sau juridică ori grup de persoane fizice,
titulare ale unor drepturi subiective sau interese legitime private vătămate prin acte
administrative; în sensul prezentei legi, sunt asimilate persoanei vătămate și organismele
sociale care invocă vătămarea unui interes public prin actul administrativ atacat;
b) autoritatea publică — orice organ de stat sau al unităților administrativ-teritoriale care
acționează, în regim de putere publică, pentru satisfacerea unui interes public; sunt asimilate
autorităților publice, în sensul prezentei legi, persoanele juridice de drept privat care, potrivit
legii, au obținut statut de utilitate publică sau sunt autorizate să presteze un serviciu public;
c) act administrativ — actul unilateral cu caracter individual sau normativ, emis de o
autoritate publică în vederea executării ori a organizării executării legii, dând naștere,
modificând sau stingând raporturi juridice; sunt asimilate actelor administrative, în sensul
prezentei legi, și contractele încheiate de autoritățile publice care au ca obiect:
— punerea în valoare a bunurilor proprietate publică;
— executarea lucrărilor de interes public;
— prestarea serviciilor publice;
— achizițiile publice;
d) act administrativ-jurisdicțional — actul juridic emis de o autoritate administrativă cu
atribuții jurisdicționale în soluționarea unui conflict, după o procedură bazată pe
contradictorialitate și cu asigurarea dreptului la apărare;
e) contenciosul administrativ — activitatea de soluționare, de către instanțele de contencios
administrativ competente potrivit legii, a litigiilor în care cel puțin una dintre părți este o
autoritate publică, iar conflictul s-a născut fie din emiterea sau încheierea, după caz, a unui
act administrativ, în sensul prezentei legi, fie din nesoluționarea în termenul legal ori din
refuzul nejustificat de a rezolva o cerere referitoare la un drept sau la un interes legitim;
f) instanța de contencios administrativ, denumită în continuare instanță — Secția de
contencios administrativ și fiscal a Înaltei Curți de Casație și Justiție, secțiile de contencios
administrativ și fiscal ale curților de apel și tribunalele administrativ-fiscale;
g) nesoluționarea în termenul legal a unei cereri — faptul de a nu răspunde solicitantului în
termen de 30 de zile de la înregistrarea cererii, dacă prin lege nu se prevede alt termen;
h) refuzul nejustificat de a soluționa o cerere — exprimarea explicită, cu exces de putere, a
voinței de a nu rezolva cererea;
i) plângere prealabilă — plângerea prin care se solicită autorității publice emitente sau celei
ierarhic superioare, după caz, reexaminarea unui act administrativ cu caracter individual sau
normativ, în sensul revocării acestuia;

MONITORUL OFICIAL AL ROMÂNIEI, PARTEA I, Nr. 1.154/7.XII.2004

Tutela administrativă

Excepția de nelegalitate

Actele nesupuse
controlului și limitele
controlului

Actele administrativjurisdicționale

3

j) act de comandament cu caracter militar — actul administrativ referitor la problemele strict
militare ale activității din cadrul forțelor armate, specifice organizării militare, care presupun
dreptul comandanților de a da ordine subordonaților în aspecte privitoare la conducerea trupei,
în timp de pace sau război, sau, după caz, la îndeplinirea serviciului militar;
k) serviciu public — activitatea organizată sau autorizată de o autoritate publică, în scopul
satisfacerii, după caz, a unui interes public;
l) interes public — interesul care vizează ordinea de drept și democrația constituțională,
garantarea drepturilor, libertăților și îndatoririlor fundamentale ale cetățenilor, satisfacerea
nevoilor comunitare, realizarea competenței autorităților publice;
m) exces de putere — exercitarea dreptului de apreciere, aparținând autorităților
administrației publice, prin încălcarea drepturilor și libertăților fundamentale ale cetățenilor,
prevăzute de Constituție sau de lege;
n) drept vătămat — orice drept fundamental prevăzut de Constituție sau de lege, căruia i
se aduce o atingere printr-un act administrativ;
o) interes legitim privat — posibilitatea de a pretinde o anumită conduită, în considerarea
realizării unui drept subiectiv viitor și previzibil, prefigurat;
p) interes legitim public — posibilitatea de a pretinde o anumită conduită, în considerarea
realizării unui drept fundamental care se exercită în colectiv ori, după caz, în considerarea
apărării unui interes public;
r) organisme sociale interesate — structuri neguvernamentale, sindicate, asociații, fundații și
altele asemenea, care au ca obiect de activitate protecția drepturilor diferitelor categorii de
cetățeni sau, după caz, buna funcționare a serviciilor publice administrative;
s) pagubă iminentă — prejudiciu material viitor, dar previzibil cu evidență sau, după caz,
perturbarea previzibilă gravă a funcționării unei autorități publice ori a unui serviciu public;
ș) instanță de executare — instanță care a soluționat fondul litigiului de contencios
administrativ.
(2) Se asimilează actelor administrative unilaterale și refuzul nejustificat de a rezolva o
cerere referitoare la un drept sau la un interes legitim ori, după caz, faptul de a nu răspunde
solicitantului în termenul legal.
Art. 3. — (1) Prefectul poate ataca, în termenele prevăzute la art. 11, în fața instanței de
contencios administrativ, actele emise de autoritățile administrației publice locale, dacă le
consideră nelegale.
(2) Agenția Națională a Funcționarilor Publici poate ataca în fața instanței de contencios
administrativ actele autorităților publice centrale și locale prin care se încalcă legislația privind
funcția publică, în condițiile prezentei legi și ale Legii nr. 188/1999 privind Statutul
funcționarilor publici, republicată.
(3) Până la soluționarea cauzei, actul atacat potrivit alin. (1) și (2) este suspendat de
drept.
Art. 4. — (1) Legalitatea unui act administrativ unilateral poate fi cercetată oricând în
cadrul unui proces, pe cale de excepție, din oficiu sau la cererea părții interesate. În acest
caz, instanța, constatând că de actul administrativ depinde soluționarea litigiului pe fond, va
sesiza prin încheiere motivată instanța de contencios administrativ competentă, suspendând
cauza.
(2) Instanța de contencios administrativ se pronunță, după procedura de urgență, în
ședință publică, cu citarea părților.
(3) Soluția instanței de contencios administrativ este supusă recursului, care se declară în
48 de ore de la pronunțare ori de la comunicare și se judecă în 3 zile de la înregistrare, cu
citarea părților prin publicitate.
(4) În cazul în care instanța de contencios administrativ a constatat nelegalitatea actului,
instanța în fața căreia s-a ridicat excepția va soluționa cauza, fără a ține seama de actul a
cărui nelegalitate a fost constatată.
Art. 5. — (1) Nu pot fi atacate în contenciosul administrativ:
a) actele administrative ale autorităților publice care privesc raporturile acestora cu
Parlamentul;
b) actele de comandament cu caracter militar.
(2) Nu pot fi atacate pe calea contenciosului administrativ actele administrative pentru
modificarea sau desființarea cărora se prevede, prin lege organică, o altă procedură judiciară.
(3) Actele administrative emise pentru aplicarea regimului stării de război, al stării de
asediu sau al celei de urgență, cele care privesc apărarea și securitatea națională ori cele
emise pentru restabilirea ordinii publice, precum și pentru înlăturarea consecințelor calamităților
naturale, epidemiilor și epizootiilor pot fi atacate numai pentru exces de putere.
(4) În litigiile prevăzute la alin. (3) nu sunt aplicabile prevederile art. 14 și 21.
Art. 6. — (1) Jurisdicțiile administrative speciale sunt facultative și gratuite.
(2) Actele administrativ-jurisdicționale pot fi atacate direct la instanța de contencios
administrativ competentă potrivit art. 10, în termen de 15 zile de la comunicare, dacă partea
nu exercită căile administrativ-jurisdicționale de atac.

4

MONITORUL OFICIAL AL ROMÂNIEI, PARTEA I, Nr. 1.154/7.XII.2004
(3) Dacă partea care a optat pentru jurisdicția administrativă specială înțelege să nu
utilizeze calea administrativ-jurisdicțională de atac, va notifica aceasta organului administrativjurisdicțional competent. Termenul prevăzut la alin. (2) începe să curgă de la data notificării.
(4) Dacă partea care a optat pentru jurisdicția administrativă specială înțelege să renunțe
la calea administrativ-jurisdicțională în timpul soluționării acestui litigiu, va notifica intenția sa
organului administrativ-jurisdicțional sesizat, care emite o decizie ce atestă renunțarea la
jurisdicția administrativă specială. Termenul prevăzut la alin. (2) începe să curgă de la data
comunicării acestei decizii.
CAPITOLUL II
Procedura de soluționare a cererilor în contenciosul administrativ

Procedura prealabilă

Obiectul acțiunii
judiciare

Acțiunile împotriva
ordonanțelor Guvernului

Instanța competentă

Art. 7. — (1) Înainte de a se adresa instanței de contencios administrativ competente,
persoana care se consideră vătămată într-un drept al său sau într-un interes legitim, printr-un
act administrativ unilateral, trebuie să solicite autorității publice emitente, în termen de 30 de
zile de la data comunicării actului, revocarea, în tot sau în parte, a acestuia. Plângerea se
poate adresa în egală măsură organului ierarhic superior, dacă acesta există.
(2) Prevederile alin. (1) sunt aplicabile și în ipoteza în care legea specială prevede o
procedură administrativ-jurisdicțională, iar partea nu a optat pentru aceasta.
(3) Este îndreptățită să introducă plângere prealabilă și persoana vătămată într-un drept al
său sau într-un interes legitim, printr-un act administrativ cu caracter individual, adresat altui
subiect de drept, din momentul în care a luat cunoștință, pe orice cale, de existența acestuia,
în limitele termenului de 6 luni prevăzut la alin. (7).
(4) Plângerea prealabilă, formulată potrivit prevederilor alin. (1), se soluționează în termenul
prevăzut la art. 2 alin. (1) lit. g).
(5) În cazul acțiunilor introduse de prefect, Avocatul Poporului, Ministerul Public, Agenția
Națională a Funcționarilor Publici sau al celor care privesc cererile celor vătămați prin
ordonanțe sau dispoziții din ordonanțe, precum și în cazul prevăzut la art. 4 alin. (2), nu este
obligatorie procedura prealabilă.
(6) Plângerea prealabilă în cazul acțiunilor care au ca obiect contractele administrative are
semnificația concilierii în cazul litigiilor comerciale, dispozițiile din Codul de procedură civilă
fiind aplicabile în mod corespunzător.
(7) Plângerea prealabilă în cazul actelor administrative unilaterale se poate introduce,
pentru motive temeinice, și peste termenul prevăzut la alin. (1), dar nu mai târziu de 6 luni
de la data emiterii actului. Termenul de 6 luni este termen de prescripție.
Art. 8. — (1) Persoana vătămată într-un drept recunoscut de lege sau într-un interes
legitim, printr-un act administrativ unilateral, nemulțumită de răspunsul primit la plângerea
prealabilă adresată autorității publice emitente sau dacă nu a primit nici un răspuns în
termenul prevăzut la art. 7 alin. (4), poate sesiza instanța de contencios administrativ
competentă, pentru a solicita anularea, în tot sau în parte, a actului, repararea pagubei
cauzate și, eventual, reparații pentru daune morale. De asemenea, se poate adresa instanței
de contencios administrativ și cel care se consideră vătămat într-un drept al său, recunoscut
de lege, prin nesoluționarea în termen sau prin refuzul nejustificat de soluționare a cererii.
(2) Instanța de contencios administrativ este competentă să soluționeze litigiile care apar în
fazele premergătoare încheierii unui contract administrativ, precum și orice litigii legate de
aplicarea și executarea contractului administrativ.
(3) La soluționarea litigiilor prevăzute la alin. (2) se va avea în vedere regula după care
principiul libertății contractuale este subordonat principiului priorității interesului public.
Art. 9. — (1) Persoana vătămată într-un drept al său ori într-un interes legitim prin
ordonanțe sau dispoziții din ordonanțe introduce acțiune la instanța de contencios
administrativ, însoțită de excepția de neconstituționalitate.
(2) Instanța de contencios administrativ, dacă apreciază că excepția îndeplinește condițiile
prevăzute de art. 29 alin. (1) și (3) din Legea nr. 47/1992 privind organizarea și funcționarea
Curții Constituționale, republicată, sesizează, prin încheiere motivată, Curtea Constituțională și
suspendă soluționarea cauzei pe fond.
(3) Instanța de contencios administrativ, după pronunțarea Curții Constituționale, repune
cauza pe rol și va da termen, cu citarea părților, numai dacă ordonanța sau o dispoziție a
acesteia a fost declarată neconstituțională. În caz contrar, respinge acțiunea ca inadmisibilă
pe fond.
(4) În situația în care decizia de declarare a neconstituționalității este urmarea unei excepții
ridicate în altă cauză, sesizarea instanței de contencios administrativ se va face în condițiile
art. 7 alin. (5) și ale art. 11 alin. (1) și (2), cu precizarea că termenele încep să curgă de la
data publicării deciziei Curții Constituționale în Monitorul Oficial al României, Partea I.
Art. 10. — (1) Litigiile privind actele administrative emise sau încheiate de autoritățile
publice locale și județene, precum și cele care privesc taxe și impozite, contribuții, datorii
vamale și accesorii ale acestora, de până la 5 miliarde lei, se soluționează, în fond, de
tribunalele administrativ-fiscale, iar cele privind actele administrative emise sau încheiate de

MONITORUL OFICIAL AL ROMÂNIEI, PARTEA I, Nr. 1.154/7.XII.2004

Termenul de
introducere a acțiunii

Documentele necesare

Citarea părților, relații

Suspendarea
executării actului

Solicitarea suspendării
prin acțiunea principală

5

autoritățile publice centrale, precum și cele care privesc taxe și impozite, contribuții, datorii
vamale și accesorii ale acestora, mai mari de 5 miliarde lei, se soluționează, în fond, de
secțiile de contencios administrativ și fiscal ale curților de apel, dacă prin lege specială nu se
prevede altfel.
(2) Recursul împotriva sentințelor pronunțate de tribunalele administrativ-fiscale se judecă
de secțiile de contencios administrativ și fiscal ale curților de apel, iar recursul împotriva
sentințelor pronunțate de secțiile de contencios administrativ și fiscal ale curților de apel se
judecă de Secția de contencios administrativ și fiscal a Înaltei Curți de Casație și Justiție,
dacă prin lege specială nu se prevede altfel.
(3) Reclamantul se poate adresa instanței de la domiciliul său sau celei de la domiciliul
pârâtului. Dacă reclamantul a optat pentru instanța de la domiciliul pârâtului, nu se poate
invoca excepția necompetenței teritoriale.
Art. 11. — (1) Cererile prin care se solicită anularea unui act administrativ individual sau
recunoașterea dreptului pretins și repararea pagubei cauzate se pot introduce în termen de
6 luni de la:
a) data primirii răspunsului la plângerea prealabilă sau, după caz, data comunicării
refuzului, considerat nejustificat, de soluționare a cererii;
b) data expirării termenului legal de soluționare a cererii, fără a depăși termenul prevăzut
la alin. (2);
c) data încheierii procesului-verbal de finalizare a procedurii concilierii, în cazul contractelor
administrative.
(2) Pentru motive temeinice, în cazul actului administrativ unilateral, cererea poate fi
introdusă și peste termenul prevăzut la alin. (1), dar nu mai târziu de un an de la data
emiterii actului.
(3) În cazul acțiunilor formulate de prefect, Avocatul Poporului, Ministerul Public sau
Agenția Națională a Funcționarilor Publici, termenul curge de la data când s-a cunoscut
existența actului nelegal, fiind aplicabile în mod corespunzător prevederile alin. (2).
(4) Ordonanțele sau dispozițiile din ordonanțe care se consideră a fi neconstituționale,
precum și actele administrative cu caracter normativ care se consideră a fi nelegale pot fi
atacate oricând.
(5) Termenul prevăzut la alin. (1) este termen de prescripție, iar termenul prevăzut la
alin. (2) este termen de decădere.
Art. 12. — Reclamantul va anexa la acțiune copia actului administrativ pe care îl atacă
sau, după caz, răspunsul autorității publice prin care i se comunică refuzul rezolvării cererii
sale. În situația în care reclamantul nu a primit nici un răspuns la cererea sa, va depune la
dosar copia cererii, certificată prin numărul și data înregistrării la autoritatea publică, precum și
orice înscris care face dovada îndeplinirii procedurii prealabile.
Art. 13. — (1) La primirea cererii, instanța va dispune citarea părților și va putea cere
autorității al cărei act este atacat să îi comunice de urgență acel act, împreună cu întreaga
documentație care a stat la baza emiterii lui, precum și orice alte lucrări necesare pentru
soluționarea cauzei.
(2) În situația în care reclamant este un terț în sensul art. 1 alin. (2) sau când acțiunea
este introdusă de Avocatul Poporului ori de Ministerul Public, instanța va cere autorității
publice emitente să îi comunice de urgență actul atacat împreună cu documentația care a
stat la baza emiterii lui, precum și orice alte lucrări necesare pentru soluționarea cauzei.
(3) În mod corespunzător situațiilor prevăzute la alin. (1) și (2), după caz, se va proceda
și în cazul acțiunilor care au ca obiect refuzul de rezolvare a cererii privind un drept
recunoscut de lege sau un interes legitim.
(4) Dacă autoritatea publică nu trimite în termenul stabilit de instanță lucrările cerute,
conducătorul acesteia va fi obligat, prin încheiere interlocutorie, să plătească statului, cu titlu
de amendă judiciară, 10% din salariul minim brut pe economie pentru fiecare zi de întârziere
nejustificată.
Art. 14. — (1) În cazuri bine justificate și pentru prevenirea unei pagube iminente, o dată
cu sesizarea, în condițiile art. 7, a autorității publice care a emis actul, persoana vătămată
poate să ceară instanței competente să dispună suspendarea executării actului administrativ
până la pronunțarea instanței de fond.
(2) Instanța va rezolva cererea de suspendare, de urgență, cu citarea părților.
(3) Când în cauză este un interes public major, de natură a perturba grav funcționarea
unui serviciu public administrativ de importanță națională, cererea de suspendare a actului
administrativ normativ poate fi introdusă și de Ministerul Public, din oficiu sau la sesizare,
prevederile alin. (2) aplicându-se în mod corespunzător.
(4) Încheierea sau, după caz, sentința prin care se pronunță suspendarea este executorie
de drept. Ea poate fi atacată cu recurs în termen de 5 zile de la pronunțare.
Art. 15. — (1) Suspendarea executării actului administrativ unilateral poate fi solicitată de
reclamant și prin cererea adresată instanței competente pentru anularea, în tot sau în parte,
a actului atacat. În acest caz, instanța va putea dispune suspendarea actului administrativ
atacat, până la soluționarea definitivă și irevocabilă a cauzei. Cererea de suspendare se

6

Introducerea în cauză
a funcționarului

Judecarea cererilor

Soluțiile pe care le
poate da instanța

Termenul de prescripție
pentru despăgubiri

Recursul

Judecarea recursului
în situații deosebite

MONITORUL OFICIAL AL ROMÂNIEI, PARTEA I, Nr. 1.154/7.XII.2004
poate formula o dată cu acțiunea principală sau printr-o acțiune separată, până la
soluționarea acțiunii în fond.
(2) Dispozițiile alin. (2) și (4) ale art. 14 se aplică în mod corespunzător.
(3) Hotărârea dată cererii de suspendare este executorie de drept, iar introducerea
recursului, potrivit art. 14 alin. (4), nu suspendă executarea.
Art. 16. — (1) Cererile în justiție prevăzute de prezenta lege vor putea fi formulate și
personal împotriva persoanei fizice care a elaborat, a emis sau a încheiat actul ori, după caz,
care se face vinovată de refuzul de a rezolva cererea referitoare la un drept subiectiv sau la
un interes legitim, dacă se solicită plata unor despăgubiri pentru prejudiciul cauzat ori pentru
întârziere. În cazul în care acțiunea se admite, persoana respectivă va putea fi obligată la
plata despăgubirilor, solidar cu autoritatea publică respectivă.
(2) Persoana acționată astfel în justiție îl poate chema în garanție pe superiorul său
ierarhic, de la care a primit ordin scris să elaboreze sau să nu elaboreze actul.
Art. 17. — (1) Cererile adresate instanței se judecă de urgență și cu precădere în ședință
publică, în completul stabilit de lege.
(2) Pentru cererile formulate în baza prezentei legi se percep taxele de timbru prevăzute
de Legea nr. 146/1997 privind taxele judiciare de timbru, cu modificările și completările
ulterioare, pentru cauzele neevaluabile în bani, cu excepția celor care au ca obiect contractele
administrative, care se vor taxa la valoare.
(3) Hotărârile vor fi redactate și motivate de urgență, în cel mult 10 zile de la pronunțare.
Art. 18. — (1) Instanța, soluționând cererea la care se referă art. 8 alin. (1), poate, după
caz, să anuleze, în tot sau în parte, actul administrativ, să oblige autoritatea publică să emită
un act administrativ ori să elibereze un certificat, o adeverință sau orice alt înscris.
(2) Instanța este competentă să se pronunțe, în afara situațiilor prevăzute la art. 1
alin. (8), și asupra legalității actelor sau operațiunilor administrative care au stat la baza
emiterii actului supus judecății.
(3) În cazul soluționării cererii, instanța va hotărî și asupra despăgubirilor pentru daunele
materiale și morale cauzate, dacă reclamantul a solicitat acest lucru.
(4) Atunci când obiectul acțiunii în contencios administrativ îl formează un contract
administrativ, în funcție de starea de fapt, instanța poate:
a) dispune anularea acestuia, în tot sau în parte;
b) obliga autoritatea publică să încheie contractul la care reclamantul este îndrituit;
c) impune uneia dintre părți îndeplinirea unei anumite obligații;
d) suplini consimțământul unei părți, când interesul public o cere;
e) obliga la plata unor despăgubiri pentru daunele materiale și morale.
(5) Soluțiile prevăzute la alin. (1) și la alin. (4) lit. b) și c) pot fi stabilite sub sancțiunea
unei penalități pentru fiecare zi de întârziere.
Art. 19. — (1) Când persoana vătămată a cerut anularea actului administrativ, fără a cere
în același timp și despăgubiri, termenul de prescripție pentru cererea de despăgubire
curge de la data la care acesta a cunoscut sau trebuia să cunoască întinderea pagubei.
(2) Cererile se adresează instanțelor de contencios administrativ competente, în termenul
de un an prevăzut la art. 11 alin. (2).
(3) Cererile prevăzute la alin. (2) se supun normelor prezentei legi în ceea ce privește
procedura de judecată și taxele de timbru.
Art. 20. — (1) Hotărârea pronunțată în primă instanță poate fi atacată cu recurs, în termen
de 15 zile de la pronunțare ori de la comunicare.
(2) Recursul suspendă executarea și se judecă de urgență.
(3) În cazul admiterii recursului, instanța de recurs, casând sentința, va rejudeca litigiul în
fond, dacă nu sunt motive de casare cu trimitere. Când hotărârea primei instanțe a fost dată
cu încălcarea dispozițiilor referitoare la competența materială din prezenta lege, cauza se va
trimite la instanța competentă. Când hotărârea primei instanțe a fost pronunțată fără a se
judeca fondul, cauza se va trimite, o singură dată, la această instanță.
Art. 21. — (1) Recurentul, în situații deosebite, cum ar fi împlinirea termenului până la
care își poate valorifica dreptul pretins, va putea solicita președintelui instanței competente să
soluționeze recursul și stabilirea termenului de judecată a recursului chiar înainte de primirea
dosarului.
(2) Cererea de fixare a unui termen de urgență, însoțită de dovada înregistrării recursului
la instanța de fond, se soluționează în termen de 24 de ore de la prezentarea acesteia
președintelui instanței de recurs.
(3) Soluția de admitere a cererii se comunică de îndată instanței de fond, care are
obligația redactării hotărârii atacate, a comunicării acesteia părților, precum și a expedierii
dosarului, într-un termen de 5 zile.
(4) Motivarea recursului se poate face, sub sancțiunea nulității pentru tardivitate, în termen
de două zile de la comunicare.
(5) Procedura de citare a părților și de comunicare a motivelor de recurs se va efectua cu
prescurtarea termenului la 48 de ore, prin agent procedural sau prin orice mijloc rapid de
comunicare a informațiilor scrise.

MONITORUL OFICIAL AL ROMÂNIEI, PARTEA I, Nr. 1.154/7.XII.2004

7

CAPITOLUL III
Procedura de executare
Titlul executoriu
Obligația publicării

Obligația executării

Instanța de executare

Acțiunea în regres

Art. 22. — Hotărârile judecătorești definitive și irevocabile, prin care s-au admis acțiunile
formulate potrivit dispozițiilor prezentei legi, constituie titluri executorii.
Art. 23. — Hotărârile judecătorești definitive și irevocabile, prin care s-au anulat acte
administrative cu caracter normativ, sunt general obligatorii și au putere numai pentru viitor.
Ele se publică în Monitorul Oficial al României, Partea I, sau, după caz, în monitoarele
oficiale ale județelor ori al municipiului București, la cererea instanței de executare ori a
reclamantului, fiind scutite de plata taxelor de publicitate.
Art. 24. — (1) Dacă în urma admiterii acțiunii autoritatea publică este obligată să încheie,
să înlocuiască sau să modifice actul administrativ, să elibereze un certificat, o adeverință sau
orice alt înscris, executarea hotărârii definitive și irevocabile se va face în termenul prevăzut
în cuprinsul ei, iar în lipsa unui astfel de termen, în cel mult 30 de zile de la data rămânerii
irevocabile a hotărârii.
(2) În cazul în care termenul nu este respectat, se va aplica conducătorului autorității
publice sau, după caz, persoanei obligate o amendă de 20% din salariul minim brut pe
economie pe zi de întârziere, iar reclamantul are dreptul la despăgubiri pentru întârziere.
(3) Neexecutarea sau nerespectarea hotărârilor judecătorești definitive și irevocabile
pronunțate de instanța de contencios administrativ și după aplicarea amenzii prevăzute la
alin. (2) constituie infracțiune și se sancționează cu închisoare de la 6 luni la 3 ani sau cu
amendă de la 25.000.000 lei la 100.000.000 lei.
Art. 25. — (1) Sancțiunea și despăgubirile prevăzute la art. 24 alin. (2) se aplică,
respectiv se acordă, de instanța de executare, la cererea reclamantului. Hotărârea se ia în
camera de consiliu, de urgență, cu citarea părților.
(2) Cererea prevăzută la alin. (1) este scutită de taxa de timbru.
(3) Hotărârea pronunțată de instanța de executare poate fi atacată cu recurs în termen de
5 zile de la pronunțare.
(4) Prevederile alin. (1)—(3) se aplică, în mod corespunzător, și pentru punerea în
executare a hotărârilor instanțelor de contencios administrativ date pentru soluționarea litigiilor
ce au avut ca obiect contracte administrative.
Art. 26. — Conducătorul autorității publice se poate îndrepta cu acțiune împotriva celor
vinovați de neexecutarea hotărârii, potrivit dreptului comun. În cazul în care cei vinovați sunt
funcționari publici, se vor aplica reglementările speciale.
CAPITOLUL IV
Dispoziții tranzitorii și finale

Judecarea cauzelor
aflate pe rol
Completarea cu
dreptul comun

Corelarea
terminologică
Dispoziții tranzitorii
Intrarea în vigoare

Art. 27. — Cauzele aflate pe rolul instanțelor la data intrării în vigoare a prezentei legi vor
continua să se judece potrivit legii aplicabile în momentul sesizării instanței.
Art. 28. — (1) Dispozițiile prezentei legi se completează cu prevederile Codului de
procedură civilă, în măsura în care nu sunt incompatibile cu specificul raporturilor de
autoritate dintre autoritățile publice, pe de o parte, și persoanele vătămate în drepturile sau
interesele lor legitime, pe de altă parte, precum și cu procedura reglementată de prezenta
lege. Compatibilitatea aplicării unor norme ale Codului de procedură civilă se stabilește de
instanță, cu prilejul soluționării excepțiilor.
(2) Acțiunile introduse de Avocatul Poporului, de Ministerul Public, de prefect și de Agenția
Națională a Funcționarilor Publici, precum și cele introduse împotriva actelor administrative
normative nu mai pot fi retrase.
Art. 29. — Ori de câte ori într-o lege specială anterioară prezentei legi se face trimitere la
Legea contenciosului administrativ nr. 29/1990 sau generic la instanța de contencios
administrativ, trimiterea se va socoti făcută la dispozițiile corespunzătoare din prezenta lege.
Art. 30. — Până la constituirea tribunalelor administrativ-fiscale, litigiile se soluționează de
secțiile de contencios administrativ ale tribunalelor.
Art. 31. — (1) Prezenta lege intră în vigoare la 30 de zile de la data publicării în
Monitorul Oficial al României, Partea I.
(2) Pe aceeași dată se abrogă Legea contenciosului administrativ nr. 29/1990, publicată în
Monitorul Oficial al României, Partea I, nr. 122 din 8 noiembrie 1990, cu modificările
ulterioare, precum și orice alte dispoziții contrare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 2 decembrie 2004.
Nr. 554.

8

MONITORUL OFICIAL AL ROMÂNIEI, PARTEA I, Nr. 1.154/7.XII.2004
PREȘEDINTELE ROMÂNIEI

DECRET
pentru promulgarea Legii contenciosului administrativ
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea contenciosului administrativ și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 30 noiembrie 2004.
Nr. 1.033.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 507
din 17 noiembrie 2004

asupra sesizării de neconstituționalitate a prevederilor art. 1 alin. (3), art. 7 alin. (5),
art. 11 alin. (3), art. 13 alin. (2) și ale art. 28 alin. (2) din Legea contenciosului administrativ
Cu Adresa nr. 8.963 din 5 noiembrie 2004 Avocatul
Poporului a transmis Curții Constituționale sesizarea privind
declanșarea controlului de constituționalitate asupra
dispozițiilor art. 1 alin. (3), art. 7 alin. (5), art. 11 alin. (3),
art. 13 alin. (2) și ale art. 28 alin. (2) din Legea
contenciosului administrativ. Sesizarea a fost formulată în
temeiul art. 146 lit. a) din Constituție, republicată, și al
art. 15 din Legea nr. 47/1992 privind organizarea și
funcționarea Curții Constituționale.
Sesizarea a fost înregistrată la Curtea Constituțională
sub nr. 5.988 din 5 noiembrie 2004 și formează obiectul
Dosarului nr. 623A/2004.
Autorul sesizării solicită Curții Constituționale să constate
că prevederile art. 1 alin. (3), art. 7 alin. (5), art. 11
alin. (3), art. 13 alin. (2) și ale art. 28 alin. (2) din Legea
contenciosului administrativ sunt neconstituționale, întrucât
încalcă art. 21 alin. (1) și art. 52 alin. (1) din Constituție.
Astfel, în legătură cu invocarea încălcării prevederilor
constituționale ale art. 21 alin. (1), se arată: potrivit
principiului privind liberul acces la justiție, dreptul de a se
adresa justiției poate fi exercitat de orice persoană ale
cărei drepturi, libertăți și interese legitime au fost încălcate;
or, contrar acestor prevederi, art. 1 alin. (3) din Legea
contenciosului administrativ înscrie Avocatul Poporului între
subiectele de sezină cu privire la exercitarea acțiunii în
contencios administrativ și acordă acestuia posibilitatea de
a învesti instanța de contencios administrativ cu o acțiune
formulată în numele unei persoane fizice. Prin exercitarea
acestei atribuții Avocatul Poporului s-ar substitui persoanei
fizice în exercitarea drepturilor sale procesuale, persoana

fizică dobândind automat calitate procesuală activă, contrar
literei și spiritului principiului liberului acces la justiție, în
sensul căruia persoana fizică are posibilitatea, iar nu
obligația de a se adresa justiției pentru apărarea drepturilor,
libertăților și intereselor sale legitime, într-o cauză
administrativă. Posibilitatea ca Avocatul Poporului să
sesizeze instanța de contencios administrativ în baza unei
petiții a persoanei fizice echivalează cu o extindere a
dreptului de petiționare în sfera accesului liber la justiție, de
vreme ce petiționarul dobândește de drept calitatea de
reclamant. Dreptul de petiționare nu este identic cu accesul
la justiție. Astfel, petiția persoanei fizice adresată Avocatului
Poporului se rezolvă în cadrul unei proceduri administrative,
necontencioase, ce nu poate fi transferată în justiție, din
inițiativa Avocatului Poporului, cu încălcarea principiului
disponibilității. Ca atare, în sensul dispozițiilor constituționale
ale art. 21, persoana fizică este cea care decide dacă se
adresează sau nu justiției, pentru apărarea drepturilor și a
libertăților sale, o interpretare contrară ducând la concluzia
că persoana fizică poate fi obligată să își valorifice
drepturile în justiție și să dobândească automat calitate
procesuală activă într-un conflict administrativ. Mai arată că
art. 28 din lege, care prevede că, o dată declanșată,
acțiunea în contenciosul administrativ nu mai poate fi
retrasă, nici chiar de partea în favoarea căreia această
acțiune a fost formulată, echivalează, de asemenea, cu
încălcarea art. 21 din Constituție, în sensul căruia persoana
care are dreptul de a se adresa justiției are implicit și
dreptul de a renunța la acțiunea prin care a sesizat
instanța.

MONITORUL OFICIAL AL ROMÂNIEI, PARTEA I, Nr. 1.154/7.XII.2004
În ceea ce privește încălcarea prin textele de lege ce
fac obiectul sesizării a art. 52 alin. (1) din Constituție,
potrivit căruia numai persoana vătămată poate aprecia
dacă un anumit act administrativ i-a vătămat sau nu un
drept ori un interes legitim și, respectiv, numai aceasta
este îndreptățită să obțină recunoașterea dreptului pretins
sau a interesului legitim, anularea actului și repararea
pagubei, se arată că inițierea unei acțiuni în contencios
administrativ de către Avocatul Poporului, în numele
petiționarului, ar echivala cu preluarea intereselor cetățenilor
de către această autoritate constituțională. Astfel, se
consideră că textele de lege criticate transformă dreptul, ca
posibilitate a persoanei fizice de a se adresa justiției, într-o
obligație ce are semnificația încălcării libertății persoanei de
a alege calea legală de valorificare a dreptului său. Mai
mult decât atât, prin aceste dispoziții de lege se conferă
Avocatului Poporului calitatea de parte, într-un proces de
natură administrativă în care nu are un interes propriu. De
altfel, în activitatea sa, Avocatul Poporului soluționează
petițiile cetățenilor formulate împotriva actelor administrative
ilegale, prin procedura medierii, sesizării autorităților ierarhic
superioare celei care a încălcat dreptul petiționarului și a
rapoartelor speciale adresate Parlamentului, fără a declanșa
un proces, chiar fiind din sfera contenciosului administrativ.
În sfârșit, se arată că formularea unei acțiuni în contencios
administrativ nu reprezintă o garanție reală sau o măsură
de protecție a cetățeanului, câtă vreme acea persoană,
având capacitate procesuală și interes legitim, își poate
exercita personal drepturile procesuale. Garantarea
dreptului la apărare și a liberului acces la justiție semnifică
și valorificarea lor în mod personal, în sfera justiției. Mai
arată că și la nivel european instituția ombudsman-ului
îeste concepută ca o autoritate publică ale cărei atribuții
vizează raporturile persoanelor fizice cu administrația
publică și nu cu instanțele judecătorești“.
În conformitate cu dispozițiile art. 16 alin. (2) din Legea
nr. 47/1992 privind organizarea și funcționarea Curții
Constituționale, sesizarea a fost comunicată președinților
celor două Camere ale Parlamentului, precum și
Guvernului, pentru a prezenta punctele lor de vedere cu
privire la obiecția de neconstituționalitate.
Președintele Senatului consideră că sesizarea de
neconstituționalitate este neîntemeiată. În legătură cu
susținerile privind încălcarea prevederilor art. 21 alin. (1)
din Constituție, în esență, se arată că atribuțiile conferite
Avocatului Poporului nu contravin îdreptului subiectiv al
cetățeanului de a se adresa justiției, dimpotrivă, îl sprijnă
în exercitarea acestui drept potrivit rațiunii sale
constituționale prevăzute de alin. (1) al art. 58“. Tot astfel,
se arată că înimic nu oprește ca cetățeanul care a
dobândit calitatea de reclamant, ca urmare a sesizării
instanței de contencios administrativ de către Avocatul
Poporului, și este citat în această calitate, să renunțe la
proces, potrivit principiului disponibilității“, ipoteză în care
îinstanța urmează să se pronunțe, mai ales dacă este
vorba de un act administrativ normativ, asupra legalității
acestuia“. În continuare, se arată că aceste argumente
sunt valabile și în ceea ce privește susținerile din sesizare
referitoare la încălcarea art. 52 alin. (1) din Constituție.
Președintele Camerei Deputaților consideră că
sesizarea de neconstituționalitate este neîntemeiată. Astfel,
se arată că prevederile art. 1 alin. (3) din legea ce face
obiectul sesizării, care reglementează competența

9

Avocatului Poporului de a sesiza instanța de judecată, în
temeiul atribuțiilor sale înscrise în legea specială, atunci
când constată existența unui act administrativ emis ilegal
sau excesul de putere al unei autorități administrative, nu
încalcă art. 21 din Constituție privind accesul liber la
justiție. Tot astfel, se arată că îprincipiul constituțional care
guvernează materia drepturilor și a libertăților fundamentale,
ca o condiție sine qua non a efectivității acestora, nu
admite îngrădirea acestui drept fundamental prin vreo
normă juridică, dar nu poate limita sau interzice accesul la
justiție al autorităților ori instituțiilor publice care urmăresc,
în îndeplinirea propriilor atribuții legale, realizarea și
respectarea interesului public“, așa cum este definit prin
art. 2 alin. (1) lit. l) din lege. Acordarea acestei prerogative
instituției Avocatul Poporului este prevăzută expres și
limitativ numai pentru două situații juridice, asigurând atât
ocrotirea interesului public, cât și respectarea interesului
privat al persoanei fizice vătămate, ceea ce este conform
art. 58 alin. (1) din Constituție. Pentru aceleași
considerente, Ministerul Public, prefectul și Agenția
Națională a Funcționarilor Publici îndeplinesc, în mod
circumstanțiat, aceeași competență, fără ca prin aceasta să
se limiteze sau să se aducă atingere dreptului persoanei
vătămate de a se adresa în mod direct instanței pentru
recunoașterea dreptului pretins a fi încălcat, potrivit art. 1
alin. (1) din Legea contenciosului administrativ. În legătură
cu imposibilitatea retragerii acțiunii introduse de Avocatul
Poporului, de prefect și de Agenția Națională a
Funcționarilor Publici, acțiune reglementată de art. 28
alin. (2) din Legea contenciosului administrativ, se
apreciază că nesocotirea interesului public, pe care aceste
autorități au datoria legală de a-l apăra, trebuie întotdeauna
sancționată, iar constatarea și sancționarea încălcării nu
pot fi lăsate la aprecierea subiectivă a persoanei fizice. În
sfârșit, consideră că invocarea încălcării prin textele de
lege criticate a prevederilor art. 21 alin. (1) din Constituție
este lipsită de relevanță juridică.
În ceea ce privește invocarea încălcării art. 52 din
Constituție, apreciază că reglementarea constituțională a
dreptului persoanei vătămate într-un drept ori într-un interes
legitim de către o autoritate publică, printr-un act
administrativ sau prin nesoluționarea în termenul legal a
unei cereri, de a obține recunoașterea dreptului sau a
interesului pretins, anularea actului și repararea pagubei nu
este încălcată sau limitată, prin instituirea pe cale juridică a
competenței unei autorități publice de a proteja interesul
general și de a asigura respectarea lui, în limitele și în
condițiile legii. Întrucât, în temeiul art. 1 alin. (3) teza a
doua din lege, autorul petiției înaintate Avocatului Poporului
dobândește calitatea de reclamant în acțiunea promovată
de această instituție, se consideră că susținerile din
sesizare, potrivit cărora prevederile de lege criticate conferă
acestei instituții calitatea de parte într-un proces de natură
administrativă în care Avocatul Poporului nu are un interes
propriu, sunt inexacte. În legătură cu susținerile referitoare
la oportunitatea sau relevanța textelor de lege ce fac
obiectul sesizării, se consideră că aceste aspecte sunt
atributul exclusiv al legiuitorului, Curtea Constituțională
nefiind competentă să se pronunțe.
Până la data pronunțării, Guvernul nu a comunicat
punctul său de vedere.

10

MONITORUL OFICIAL AL ROMÂNIEI, PARTEA I, Nr. 1.154/7.XII.2004
C U R T E A,

examinând sesizarea depusă de Avocatul Poporului,
punctele de vedere ale președinților celor două Camere ale
Parlamentului, raportul judecătorului-raportor, dispozițiile
art. 1 alin. (3), art. 7 alin. (5), art. 11 alin. (3), art. 13
alin. (2) și ale art. 28 alin. (2) din Legea contenciosului
administrativ, raportate la prevederile Constituției, precum și
dispozițiile din Legea nr. 47/1992 privind organizarea și
funcționarea Curții Constituționale, reține următoarele:
Curtea a fost legal sesizată și este competentă, potrivit
dispozițiilor art. 146 lit. a) din Constituție, precum și celor
ale art. 1, 10, 15 și 18 din Legea nr. 47/1992, republicată,
să se pronunțe asupra constituționalității prevederilor legale
criticate.
Obiectul controlului de constituționalitate îl constituie
dispozițiile art. 1 alin. (3), art. 7 alin. (5), art. 11 alin. (3),
art. 13 alin. (2) și ale art. 28 alin. (2) din Legea
contenciosului administrativ, care au următorul cuprins:
— Art. 1. — îSubiectele de sezină“ alin. (3): îAvocatul
Poporului, ca urmare a controlului realizat, potrivit legii sale
organice, în baza unei sesizări a unei persoane fizice, dacă
apreciază că ilegalitatea actului sau excesul de putere al
autorității administrative nu poate fi înlăturat decât prin justiție,
poate sesiza instanța competentă de contencios administrativ
de la domiciliul petentului. Petiționarul dobândește, de drept,
calitatea de reclamant, urmând a fi citat în această calitate.“;
— Art. 7. — îProcedura prealabilă“ alin. (5): îÎn cazul
acțiunilor introduse de prefect, Avocatul Poporului, Ministerul
Public, Agenția Națională a Funcționarilor Publici sau al celor
care privesc cererile celor vătămați prin ordonanțe sau
dispoziții din ordonanțe, precum și în cazul prevăzut la art. 4
alin. (2), nu este obligatorie procedura prealabilă.“;
— Art. 11. — îTermenul de introducere a acțiunii“
alin. (3): îÎn cazul acțiunilor formulate de prefect, Avocatul
Poporului, Ministerul Public sau Agenția Națională a
Funcționarilor Publici, termenul curge de la data când s-a
cunoscut existența actului nelegal, fiind aplicabile în mod
corespunzător prevederile alin. (2).“;
— Art. 13. — îCitarea părților, relații“ alin. (2): îÎn situația
în care reclamant este un terț în sensul art. 1 alin. (2) sau când
acțiunea este introdusă de Avocatul Poporului ori de Ministerul
Public, instanța va cere autorității publice emitente să îi
comunice de urgență actul atacat împreună cu documentația
care a stat la baza emiterii lui, precum și orice alte lucrări
necesare pentru soluționarea cauzei.“;
— Art. 28. — îCompletarea cu dreptul comun“ alin. (2):
îAcțiunile introduse de Avocatul Poporului, de Ministerul Public,
de prefect și de Agenția Națională a Funcționarilor Publici,
precum și cele introduse împotriva actelor administrative
normative nu mai pot fi retrase.“
Textele constituționale considerate de către Avocatul
Poporului ca fiind încălcate — art. 21 alin. (1) și art. 52
alin. (1) din Constituție — au următoarea redactare:
— Art. 21 alin. (1): îOrice persoană se poate adresa
justiției pentru apărarea drepturilor, a libertăților și a intereselor
sale legitime.“;
— Art. 52 alin. (1): îPersoana vătămată într-un drept al
său ori într-un interes legitim, de o autoritate publică, printr-un
act administrativ sau prin nesoluționarea în termenul legal al
unei cereri, este îndreptățită să obțină recunoașterea dreptului
pretins sau a interesului legitim, anularea actului și repararea
pagubei.“
În esență, potrivit criticilor de neconstituționalitate, textele
de lege enunțate contravin principiului constituțional privind
accesul liber la justiție, consacrat de art. 21 din Constituție,

precum și de art. 52 din aceasta. Încălcarea prevederilor
constituționale ale art. 21 constă în aceea că:
— art. 1 alin. (3) din Legea contenciosului administrativ
înscrie Avocatul Poporului între subiectele de sezină cu
privire la exercitarea acțiunii în contencios administrativ și
acordă acestuia posibilitatea de a învesti instanța de
contencios administrativ cu o acțiune formulată în numele
unei persoane fizice;
— sesizarea instanțelor judecătorești pentru valorificarea
unui drept subiectiv, nesocotit ori încălcat, sau pentru
realizarea unui interes legitim care se poate obține numai
pe calea justiției nu este un aspect al dreptului de
petiționare prevăzut de art. 51 din Constituție;
— dispozițiile art. 28 alin. (2) din lege nu permit
retragerea acțiunii în contencios administrativ nici chiar de
partea în favoarea căreia aceasta a fost formulată, deși, în
sensul accesului liber la justiție, persoana care are dreptul
de a se adresa justiției are implicit și dreptul de a renunța
la acțiunea prin care a sesizat instanța de judecată.
În legătură cu contrarietatea dintre dispozițiile de lege
ce fac obiectul controlului de constituționalitate și
prevederile art. 52 din Constituție, referitoare la îDreptul
persoanei vătămate de o autoritate publică“, se arată că
dreptul, ca posibilitate a persoanei fizice de a se adresa
justiției, se transformă într-o obligație care echivalează cu
încălcarea libertății acesteia de a alege calea legală de
valorificare a dreptului său.
Examinând textele de lege criticate, prin raportare la
dispozițiile din Constituție invocate ca fiind încălcate, Curtea
Constituțională reține următoarele:
În urma revizuirii Constituției, care a introdus printre
subiecții care pot sesiza Curtea Constituțională, în cadrul
controlului prealabil, asupra constituționalității legilor, precum
și direct pe calea excepției de neconstituționalitate și
instituția Avocatul Poporului, au fost amplificate atribuțiile
acesteia privind apărarea drepturilor și libertăților cetățenilor
în raporturile lor cu autoritățile publice.
Nici o prevedere constituțională nu interzice Avocatului
Poporului să apere drepturile și libertățile cetățenilor în
raport cu toate autoritățile publice, inclusiv cu autoritatea
judecătorească.
Potrivit dispozițiilor art. 59 alin. (1) din Constituție,
îAvocatul Poporului își exercită atribuțiile din oficiu sau la
cererea persoanelor lezate în drepturile și în libertățile lor, în
limitele stabilite de lege“. În consecință, prin Legea
nr. 35/1997 privind organizarea și funcționarea instituției
Avocatul Poporului, al cărei scop este, conform art. 1
alin. (1) din aceasta, î[…] apărarea drepturilor și libertăților
cetățenilor în raporturile acestora cu autoritățile publice“, sunt
prevăzute atribuțiile Avocatului Poporului, printre care și
cea cuprinsă în art. 13 lit. c), constând în urmărirea
rezolvării legale a cererilor primite, precum și solicitarea
adresată autorităților sau funcționarilor administrației publice
în cauză de a înceta încălcarea drepturilor și libertăților
cetățenești, repunerea în drepturi a petiționarului și
repararea pagubelor. În sensul acestor atribuții legale,
art. 1 alin. (3) din Legea contenciosului administrativ
stabilește că: îAvocatul Poporului, ca urmare a controlului
realizat, potrivit legii sale organice, în baza unei sesizări a unei
persoane fizice, dacă apreciază că ilegalitatea actului sau
excesul de putere al autorității administrative nu poate fi
înlăturat decât prin justiție, poate sesiza instanța competentă
de contencios administrativ de la domiciliul petentului.
Petiționarul dobândește, de drept, calitatea de reclamant,
urmând a fi citat în această calitate.“ În opinia autorului
sesizării, această prevedere de lege contravine art. 21

MONITORUL OFICIAL AL ROMÂNIEI, PARTEA I, Nr. 1.154/7.XII.2004
alin. (1) din Constituție, care consacră principiul accesului
liber la justiție, prin aceea că înscrie Avocatul Poporului
între subiectele care pot sesiza instanța de contencios
administrativ cu o acțiune formulată în numele unei
persoane fizice. Or, în aceeași opinie, accesul liber la
justiție semnifică dreptul, iar nu obligația, oricărei persoane
ale cărei drepturi, libertăți și interese legitime au fost
încălcate de a se adresa justiției, într-o cauză
administrativă.
Din analiza textului de lege criticat reiese că Avocatul
Poporului are posibilitatea de a sesiza instanța de
contencios administrativ, în mod circumstanțiat, atunci când,
ca urmare a controlului sesizării formulate de o persoană
fizică, apreciază că ilegalitatea actului sau excesul de
putere al autorității administrative nu poate fi înlăturat
decât prin justiție. În sensul prevederilor art. 2 alin. (1)
lit. b) din Legea contenciosului administrativ, prin îautoritate
publică“ se înțelege îorice organ de stat sau al unităților
administrativ-teritoriale care acționează, în regim de putere
publică, pentru satisfacerea unui interes public; sunt asimilate
autorităților publice, în sensul prezentei legi, persoanele
juridice de drept privat care, potrivit legii, au obținut statut de
utilitate publică sau sunt autorizate să presteze un serviciu
public“, iar conform lit. m) a aceluiași articol, îexcesul de
putere“ semnifică îexercitarea dreptului de apreciere,
aparținând autorităților administrației publice, prin încălcarea
drepturilor și libertăților fundamentale ale cetățenilor, prevăzute
de Constituție sau de lege“. Interesul public ce trebuie
satisfăcut de către autoritatea publică este, potrivit art. 2
alin. (1) lit. l) din lege, îinteresul care vizează ordinea de
drept și democrația constituțională, garantarea drepturilor,
libertăților și îndatoririlor fundamentale ale cetățenilor,
satisfacerea nevoilor comunitare, realizarea competenței
autorităților publice“. Așadar, instituirea pentru Avocatul
Poporului a atribuției referitoare la posibilitatea sesizării
instanței de contencios administrativ în condițiile prevăzute
de art. 1 alin. (3) din legea supusă controlului de
constituționalitate asigură atât ocrotirea interesului public,
cât și respectarea interesului privat al persoanei fizice ale
cărei drepturi, libertăți sau interese legitime au fost
vătămate, fără a fi încălcat art. 21 alin. (1) din Constituție.
Aceasta deoarece acordarea unei asemenea competențe
Avocatului Poporului, precum și celorlalte autorități —
prefect, Ministerul Public, Agenția Națională a Funcționarilor
Publici — prevăzute de art. 1 alin. (4) și (8) din lege, la
care însă prezenta obiecție de neconstituționalitate nu face
referire, nu exclude și nu limitează dreptul persoanei
vătămate într-un drept al său ori într-un interes legitim de
către o autoritate publică de a se adresa justiției. Mai mult,
potrivit art. 1 din lege, intitulat îSubiectele de sezină“, primul
subiect de sezină prevăzut de alin. (1) este persoana.
Astfel, potrivit acestui articol al legii: îOrice persoană care
se consideră vătămată într-un drept al său ori într-un interes
legitim, de către o autoritate publică, printr-un act administrativ
sau prin nesoluționarea în termenul legal a unei cereri, se
poate adresa instanței de contencios administrativ competente,
pentru anularea actului, recunoașterea dreptului pretins sau a
interesului legitim și repararea pagubei ce i-a fost cauzată.
Interesul legitim poate fi atât privat, cât și public.“ Așa fiind,
Curtea nu poate reține că prin dispoziția de lege criticată
este încălcat accesul liber la justiție prevăzut de art. 21 din
Constituție.
Tot astfel, în legătură cu susținerea din obiecția de
neconstituționalitate potrivit căreia instituția Avocatul
Poporului se substituie persoanei fizice vătămate într-un
drept al său, prin exercitarea atribuției de sesizare a
instanței de contencios administrativ, Curtea constată că

11

aceasta nu poate fi reținută. Exercitând atribuția prevăzută
de textul de lege criticat, Avocatul Poporului nu se
substituie în drepturile procesuale ale cetățeanului, ci îl
sprijină pe acesta, inclusiv prin introducerea acțiunii la
instanța de contencios administrativ, el fiind singurul care
decide continuarea sau nu a procesului împotriva autorității
administrative abuzive.
Astfel, petiționarul care, în virtutea legii, a dobândit
calitatea de reclamant poate, potrivit regulilor dreptului
comun, să declare în fața instanței, la primul termen de
judecată, în ce măsură își însușește acțiunea introdusă de
Avocatul Poporului, după cum, pe parcursul judecății, poate
renunța la acțiune sau poate să o lase în nelucrare.
Această procedură își are corespondentul în principiul
disponibilității și, în consecință, este în concordanță cu
principiul înscris la art. 21 alin. (1) din Constituție referitor
la accesul liber la justiție.
Așa fiind, Curtea constată că prevederile art. 1 alin. (3)
din Legea contenciosului administrativ sunt constituționale,
prin raportare la art. 21 alin. (1) din Constituție. Pe cale
de consecință, Curtea constată că și prevederile art. 7
alin. (5), art. 11 alin. (3) și ale art. 13 alin. (2), care conțin
dispoziții de ordin procedural aflate într-o strânsă corelare
cu art. 1 alin. (3) din lege, sunt constituționale.
În ceea ce privește neconstituționalitatea art. 28
alin. (2), care în opinia autorului sesizării ar încălca
principiul constituțional referitor la accesul liber la justiție,
este de observat că textul, deși are unele imperfecțiuni de
ordin redacțional, instituie o excepție de la principiul
disponibilității prevăzut în dreptul procesual comun, în
sensul că are în vedere numai acele acțiuni de contencios
obiectiv introduse de Avocatul Poporului, ce se întemeiază
pe apărarea interesului public. îInteresul public“, astfel cum
este definit prin art. 2 alin. (1) lit. l) din Legea
contenciosului administrativ, este îinteresul care vizează
ordinea de drept și democrația constituțională, garantarea
drepturilor, libertăților și îndatoririlor fundamentale ale
cetățenilor, satisfacerea nevoilor comunitare, realizarea
competenței autorităților publice“. Or, art. 28 alin. (2) din
legea criticată dispune numai cu privire la acțiunile ce se
întemeiază pe apărarea interesului public pe care Avocatul
Poporului le poate introduce la instanța de contencios
administrativ, iar nu cu privire la acțiunile pe care acesta le
poate promova în numele persoanelor fizice, în condițiile
art. 1 alin. (3). Fiind vorba de nesocotirea și încălcarea
interesului public, acesta nu poate fi lăsat la aprecierea
persoanelor fizice și, ca atare, imposibilitatea retragerii
acțiunilor introduse în cadrul contenciosului administrativ
obiectiv privește instituția Avocatul Poporului, iar nu persoana
fizică al cărei drept sau interes legitim a fost lezat.
De asemenea, nu pot fi retrase acțiunile introduse de
Avocatul Poporului care au ca obiect legalitatea unui act
administrativ cu caracter normativ, indiferent dacă acestea
au fost introduse la instanța de contencios administrativ pe
baza sesizării unei persoane fizice în temeiul alin. (3) al
art. 1 sau au fost introduse din oficiu. În virtutea
principiului disponibilității, cetățeanul care a făcut plângerea
ce a stat la baza acțiunii introduse de Avocatul Poporului
poate să renunțe, în orice fază a procesului, la judecata
pricinii.
De altfel, potrivit art. 28 alin. (2) din lege, interdicția
retragerii acțiunii privește numai subiectele de sezină
enumerate expres în cuprinsul acestuia, și anume Avocatul
Poporului, Ministerul Public, prefect și Agenția Națională a
Funcționarilor Publici.

12

MONITORUL OFICIAL AL ROMÂNIEI, PARTEA I, Nr. 1.154/7.XII.2004

În raport cu argumentele prezentate, Curtea constată că
dispozițiile art. 28 alin. (2) din lege sunt constituționale,
întrucât nu încalcă prevederile art. 21 alin. (1) din
Constituție referitoare la accesul liber la justiție.
Autorul sesizării mai susține că prevederile art. 1
alin. (3) din lege, care conferă Avocatului Poporului
posibilitatea sesizării instanței de contencios administrativ,
îechivalează cu o extindere a dreptului de petiționare în
sfera accesului liber la justiție“. Examinând această
susținere, Curtea constată că exercitarea dreptului de
petiționare prevăzut de art. 51 din Constituție este o
modalitate eficientă de rezolvare a unor probleme
personale și se poate realiza fie individual, de către
cetățean, fie de un grup de cetățeni, fie de către
organizații legal constituite. Conform acestui drept
constituțional, persoanele lezate se pot adresa instituției
Avocatul Poporului cu cereri privind încălcarea drepturilor
sau libertăților cetățenești de către autoritățile publice. În
temeiul art. 59 din Constituție, exercitându-și atribuțiile ce-i
revin potrivit Legii nr. 35/1997 privind organizarea și
funcționarea instituției Avocatul Poporului, acesta urmărește
rezolvarea legală a cererilor primite și cere autorităților sau
funcționarilor administrației publice în cauză încetarea
încălcării drepturilor și libertăților cetățenești, repunerea în
drepturi a petiționarului și repararea pagubelor, potrivit
modalităților prevăzute de aceeași lege. Așadar, cetățeanul
se adresează instituției Avocatul Poporului în virtutea
dreptului său de petiționare, pe când acestuia din urmă i
se conferă prin Legea contenciosului administrativ
posibilitatea de a veni în sprijinul cetățeanului și pe calea
acțiunii în justiție, în mod circumstanțiat, în condițiile legii,
fără ca prin aceasta dispozițiile criticate să echivaleze îcu
o extindere a dreptului de petiționare în sfera accesului
liber la justiție“.
În legătură cu susținerea potrivit căreia posibilitatea
persoanei fizice de a se adresa justiției se transformă
într-o obligație care semnifică încălcarea libertății acesteia
de a alege calea legală de valorificare a dreptului său,
ceea ce încalcă prevederile art. 52 din Constituție
referitoare la îDreptul persoanei vătămate de o autoritate

publică“, Curtea constată că instituirea unei asemenea
competențe pentru o autoritate publică reprezintă o garanție
a protejării interesului public și asigurarea respectării lui, în
limitele și în condițiile legii.
În sfârșit, în cadrul examinării dispozițiilor socotite de
Avocatul Poporului ca neconstituționale, Curtea a constatat
că unele dintre prevederile legii sunt discutabile sub aspect
redacțional sau incomplete, ceea ce ar putea da naștere la
unele dificultăți în procesul de aplicare a legii.
Este de remarcat că, în cadrul controlului de
constituționalitate, Curtea nu poate modifica sau completa
textele din legea supusă controlului. O intervenție a Curții
în procesul de control constituțional ar echivala cu o
intervenție în activitatea de legiferare, ceea ce ar
contraveni prevederilor art. 61 din Constituție, potrivit cărora
unica autoritate legiuitoare a țării este Parlamentul.
Curtea a statuat în mai multe rânduri că orice demers
al său, dincolo de limitele sesizării, ar avea drept
consecință ignorarea prevederilor constituționale și ale legii
sale organice privind imposibilitatea sesizării din oficiu.
Curtea nu poate acționa decât în limitele sesizării. Dacă ar
proceda altfel, Curtea ar exercita un control de
constituționalitate din oficiu, ceea ce este inadmisibil în
raport cu prevederile art. 146 lit. a) din Constituție și ale
Legii nr. 47/1992 privind organizarea și funcționarea Curții
Constituționale.
În legătură cu susținerea potrivit căreia îAvocatul
Poporului ar fi învestit cu o atribuție excesivă și, în plus,
lipsită de consistență, respectiv aceea de formulare a unei
acțiuni în contencios, în numele unei persoane care se
consideră vătămată în drepturile sau în interesele sale
legitime“, precum și cu unele considerații referitoare la
oportunitatea sau relevanța textelor de lege în discuție,
Curtea constată că aceste probleme sunt de competența
exclusivă a Parlamentului.
În ceea ce privește posibilitatea pentru Avocatul
Poporului de a sesiza instanța de judecată în numele unei
persoane fizice, precizăm că soluții similare se regăsesc și
în alte legislații.

Având în vedere considerentele expuse în prezenta decizie, dispozițiile art. 1 alin. (3), art. 7 alin. (5), art. 11
alin. (3), art. 13 alin. (2) și ale art. 28 alin. (2) din Legea contenciosului administrativ, dispozițiile art. 146 lit. a) din
Constituție, precum și prevederile art. 11 alin. (1) lit. A.a), art. 15 și 18 din Legea nr. 47/1992 privind organizarea și
funcționarea Curții Constituționale, cu majoritate de voturi,
CURTEA

CONSTITUȚIONALĂ

În numele legii
D E C I D E:

Constată că dispozițiile referitoare la Avocatul Poporului din cuprinsul art. 1 alin. (3), art. 7 alin. (5), art. 11
alin. (3), art. 13 alin. (2) și ale art. 28 alin. (2) din Legea contenciosului administrativ sunt constituționale.
Definitivă și general obligatorie.
Decizia se comunică Președintelui României și se publică în Monitorul Oficial al României, Partea I.
Dezbaterile au avut loc în ședințele din data de 10 și 17 noiembrie 2004 și la acestea au participat: Ioan Vida,
președinte, Nicolae Cochinescu, Aspazia Cojocaru, Constantin Doldur, Acsinte Gaspar, Kozsokár Gábor, Petre Ninosu,
Ion Predescu și Șerban Viorel Stănoiu, judecători.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Gabriela Dragomirescu

MONITORUL OFICIAL AL ROMÂNIEI, PARTEA I, Nr. 1.154/7.XII.2004

13

OPINIE SEPARATĂ
Contrar punctului de vedere al majorității membrilor
Curții, care și-a găsit expresia în Decizia nr. 507 din
17 noiembrie 2004, considerăm, pentru rațiunile pe care le
vom înfățișa, că sesizarea Avocatului Poporului privind
neconstituționalitatea dispozițiilor art. 1 alin. (3), art. 7
alin. (5), art. 11 alin. (3), art. 13 alin. (2) și art. 28 alin. (2)
din Legea contenciosului administrativ este întemeiată, ceea
ce ar fi impus adoptarea unei soluții diametral opuse celei
adoptate prin decizia menționată, respectiv constatarea că
normele legale deduse controlului sunt neconstituționale,
întrucât contravin prevederilor art. 21 alin. (1) și art. 52
alin. (1) din Legea fundamentală.
Astfel, cu referire la primul text constituțional se impune
remarcat că acesta înțelege să califice sau, altfel spus, să
personalizeze calitatea de beneficiar al accesului liber la
justiție, condiționând-o de apărarea drepturilor, libertăților și
intereselor legitime proprii. Așadar, în viziunea legiuitorului
constituțional, astfel cum rezultă din interpretarea literală a
textului, numai la prima vedere, titularul calității procesuale
active este nedeterminat, putând fi orice persoană, întrucât,
în continuare, textul precizează că o asemenea calitate
este subsecventă exclusiv apărării drepturilor, libertăților și
intereselor legitime ale acestuia. În sensul și sub aspectul
evidențiat, norma constituțională este restrictivă, aceeași
concluzie fiind, în egală măsură, valabilă și cât privește
celălalt text constituțional de referință — art. 52 alin. (1) —
care reglementează de o manieră specifică, proprie
domeniului supus incidenței sale, acela al contenciosului
administrativ, legitimarea procesuală activă, supunând-o,
însă, aceleiași condiționări principiale.
Or, așa fiind, consacrarea, prin art. 1 alin. (3) din Legea
contenciosului administrativ, a dreptului Avocatului Poporului
de a sesiza instanța de contencios administrativ cu o
acțiune prin care se tinde la restabilirea legalității sau la
înlăturarea excesului de putere în considerarea unui drept
sau interes legitim al petiționarului pe baza sesizării căruia
a acționat, contravine textelor constituționale de referință
menționate.
Contradicția nu rezidă într-o restrângere arbitrară, pe
calea reglementării legale, a accesului liber la justiție, ci,
într-o extindere nepermisă a sferei titularilor acestui drept,
dincolo de limitele sale constituționale, astfel cum rezultă
din formula redacțională a textelor de referință. În atare
condiții, negarea relației de contrarietate dintre norma legală
și normele constituționale presupune în mod necesar
conferirea, pe cale de interpretare, pentru acestea din
urmă, a unei accepțiuni, nu doar fără suport în litera
textului, ci, chiar împotriva înțelesului univoc al acestuia. O
asemenea manieră de interpretare extensivă, prin care se
atribuie legiuitorului ceea ce acesta nu a găsit cu cale să
exprime in terminis, nerecomandabilă, în principiu, datorită
riscului major pe care îl implică, acela de a adăuga la
lege, este cu atât mai dificil de acceptat atunci când este
vorba despre legiuitorul constituțional și când interpretarea
aparține Curții Constituționale, așadar, autorității publice
chemate să fie garantul supremației Constituției.
Art. 1 alin. (3) din Legea contenciosului administrativ
este — în opinia noastră — neconstituțional și pentru că
prevede dobândirea de drept a calității de reclamant de

către petiționar, în procesul declanșat, pe baza sesizării
sale, dar din inițiativa exclusivă a Avocatului Poporului. În
condițiile în care ambele texte constituționale de referință
consacră implicit dar indubitabil principiul disponibilității în
valorificarea accesului liber la justiție (așa cum rezultă din
sintagmele «orice persoană se poate adresa justiției...»,
prevăzută de art. 21 alin. (1), și «persoana vătămată... este
îndreptățită să obțină...», prevăzută de art. 52 alin. (1) din
Constituție), implicarea de drept a petiționarului într-un
proces, nu declanșat de el, ci de un terț, chiar dacă
acesta este o autoritate publică, reprezintă o încălcare a
principiului disponibilității.
Nu s-ar putea invoca în contracararea acestui fine de
neconstituționalitate faptul că, potrivit legii, acțiunea
Avocatului Poporului este subsecventă sesizării persoanei
fizice titular al dreptului de acces liber la justiție care, pe
această cale, l-ar fi mandatat să acționeze în numele și
interesul său, o asemenea construcție fiind invalidată de o
serie de principii și concepte juridice fundamentale, ca și
de însăși economia reglementării căreia i se subsumează.
Astfel, dacă, incontestabil, sesizarea adresată Avocatului
Poporului constituie o modalitate concretă de valorificare a
dreptului constituțional de petiționare, consacrat de art. 51
din Constituție, a conferi acesteia valența juridică a unei
împuterniciri constitutive de mandat ar însemna a excede
cadrului și finalității reglementării. Într-adevăr, nu se vede
cum obligația autorităților publice de a răspunde la petiții în
termenele și condițiile stabilite potrivit legii, prevăzută de
alin. (4) al textului constituțional mai sus menționat, ar
putea fi convertită în posibilitatea respectivelor autorități de
a se substitui petiționarului și a exercita, în numele și
interesul acestuia, dreptul de acces liber la justiție, fără ca
reglementarea legală care ar consacra-o să nu contravină
premisei sale constituționale.
Tot astfel, dacă legitimarea procesuală activă a
Avocatului Poporului este consecutivă unui mandat conferit
de petiționar, introducerea de drept a acestuia din urmă în
proces, în calitate de reclamant, apare lipsită de orice
justificare, iar consacrarea sa legală infirmă întreaga
construcție teoretică.
În sfârșit, teza mandatului este contrazisă de prevederea
art. 28 alin. (2) din Legea contenciosului administrativ,
potrivit căreia «acțiunile introduse de Avocatul Poporului...
nu mai pot fi retrase». Examinată cu atenție, această
prevedere impune concluzia că autoritatea publică în cauză
nu acționează în temeiul unui mandat, ci are o legitimare
procesuală activă proprie care, deși condiționată de o
prealabilă sesizare din partea titularului dreptului de acces
liber la justiție, are o existență autonomă, independentă de
opțiunea acestuia în sensul refuzului de a continua
procesul.
Așa fiind, nu putem decât să subscriem constatării
pertinente a Avocatului Poporului din cuprinsul obiecției sale
de neconstituționalitate, potrivit căreia reglementarea legală
criticată convertește, nu doar fără temei constituțional, ci
chiar împotriva acestuia, dreptul de acces liber la justiție
într-o obligație.
Din acest punct de vedere și pentru rațiuni similare
celor care evidențiază încălcarea principiului disponibilității

14

MONITORUL OFICIAL AL ROMÂNIEI, PARTEA I, Nr. 1.154/7.XII.2004

și, pe cale de consecință, neconstituționalitatea art. 1
alin. (3) din Legea contenciosului administrativ în raport cu
prevederile art. 21 alin. (1) și art. 52 alin. (1) din
Constituție, s-ar fi impus aceeași concluzie și cu privire la
art. 28 alin. (2) din aceeași lege a contenciosului
administrativ care, în sensul și cu semnificația evidențiate,
contravine, de asemenea, normelor constituționale de
referință.
Conștientizând fragilitatea argumentelor aduse în
susținerea
opțiunii
sale
în
sensul
constatării
constituționalității textelor legale deduse controlului,
majoritatea Curții a simțit nevoia ca, în considerentele
deciziei, să stăruie asupra a două aspecte apreciate ca
deosebit de nevralgice ale reglementării criticate.
În considerarea acestei preocupări s-a susținut că,
«exercitând atribuția prevăzută de textul de lege criticat,
Avocatul Poporului nu se substituie în drepturile procesuale
ale cetățeanului, ci îl sprijină pe acesta, inclusiv prin
introducerea acțiunii la instanța de contencios administrativ,
el fiind singurul care decide continuarea sau nu a
procesului împotriva autorității administrative abuzive». Fără
îndoială, o atare susținere, dacă ar fi avut suport în
reglementarea legală criticată, ar fi lipsit de plano de orice
pertinență obiecția de neconstituționalitate la care
subscriem. În realitate, însă, respectiva susținere este
lipsită de un atare suport, de vreme ce reglementarea în
cauză conferă de drept calitatea procesuală activă
petiționarului, într-un proces declanșat din inițiativa altei
persoane și, mai mult decât atât, lipsește de eficiență
juridică manifestarea de voință a aceluiași în sensul
încetării procesului, prin consacrarea interdicției de
retragere a acțiunii promovate de Avocatul Poporului.
S-a mai susținut, pe aceeași linie de gândire, că, în
realitate, «art. 28 alin. (2) din legea criticată dispune numai
cu privire la acțiunile ce se întemeiază pe apărarea
interesului public pe care Avocatul Poporului le poate
introduce la instanța de contencios administrativ, iar nu cu
privire la acțiunile pe care acesta le poate promova în
numele persoanelor fizice, în condițiile art. 1 alin. (3)». Or,
se arată, tot acolo, «fiind vorba de nesocotirea și
încălcarea interesului public, acesta nu poate fi lăsat la
aprecierea subiectivă a persoanelor fizice și, ca atare,
imposibilitatea retragerii acțiunilor introduse în cadrul
contenciosului administrativ obiectiv privește instituția
Avocatul Poporului, iar nu persoana fizică al cărei drept
sau interes legitim a fost lezat». Examinarea textului legal
menționat infirmă însă o asemenea interpretare, înțelesul
ce-i este astfel atribuit detașându-se de o manieră
susceptibilă de rezerve de cel care se desprinde în mod
necesar, pe cale de interpretare literală, logică și
gramaticală a termenilor reglementării. În acest sens, se
impune observat că art. 28 alin. (2) din lege consacră o
dihotomie neștiințifică, întrucât utilizează un criteriu neunitar
potrivit căruia acțiunile care nu mai pot fi retrase
subsumează acțiunile introduse de Avocatul Poporului și de
celelalte autorități publice acolo menționate (acestea
constituind în economia reglementării o primă categorie),
precum și cele introduse împotriva actelor administrative
normative (care formează a doua categorie). Or, prima
categorie este structurată după criteriul organului emitent,
iar cea de a doua, după acela al obiectului. Astfel

redactat, textul în cauză ridică serioase dificultăți de
aplicare. Nu rezultă din cuprinsul său care este obiectul
acțiunilor din prima categorie, și anume dacă acesta îl
constituie un act administrativ individual sau/și normativ,
după cum nu rezultă dacă interesul urmărit este exclusiv
public sau/și privat. De asemenea, formula redacțională
ambiguă lasă să se înțeleagă că titularii acțiunilor introduse
împotriva actelor din a doua categorie ar fi alte autorități
decât cele menționate in terminis cu referire la actele din
prima categorie sau, oricum, și alte asemenea autorități.
S-ar părea, urmare interpretării logice a celor două
sintagme corelate, că titularii ambelor categorii de acțiuni
sunt aceiași, și anume autoritățile publice enumerate
expres și limitativ cu referire la prima categorie.
S-ar părea, de asemenea, raționând per a contrario, că
obiectul primei categorii de acțiuni îl constituie numai actele
administrative individuale. În condițiile în care, însă, textul
legal nu conține nici o referire la criteriul interesului, iar
potrivit principiului de interpretare ubi lex non distinguit nec
nos distinguere debemus, nu există nici un temei și nici un
argument de logică formală sau de tehnică juridică care să
îndreptățească susținerea din considerentele deciziei, pe
care am reprodus-o, în sensul că interdicția de retragere a
acțiunilor promovate de Avocatul Poporului ar avea în
vedere exclusiv pe acelea care urmăresc apărarea
interesului public.
Cele arătate în precedentul imediat anterior reconfirmă
astfel concluzia deja enunțată, și anume că art. 28 alin. (2)
din Legea contenciosului administrativ este neconstituțional.
În tentativa de a demonstra deplina legitimitate a noii
atribuții conferite Avocatului Poporului prin art. 1 alin. (3)
din Legea contenciosului administrativ, în considerentele
deciziei se stăruie asupra deplinei concordanțe dintre
prevederile acestui text și cele ale art. 13 lit. c) din Legea
nr. 35/1997 privind organizarea și funcționarea instituției
Avocatul Poporului, potrivit cărora acesta este ținut, cu titlu
de atribuții, la urmărirea rezolvării legale a cererilor primite
și la solicitarea adresată autorităților sau funcționarilor
administrației publice în cauză de a înceta încălcarea
drepturilor și libertăților cetățenești, de a-l repune în
drepturi pe petiționar și de a-i repara eventualele pagube.
Altfel spus, se consideră că posibilitatea recunoscută
Avocatului Poporului, prin textul legal criticat, de a sesiza,
pe cale de acțiune, instanța de contencios administrativ nu
face decât să dea expresie acestor atribuții.
Nu putem subscrie acestei teze, întrucât, în ansamblul
lor, atribuțiile menționate exclud o implicare directă a
Avocatului Poporului în activitatea de soluționare a
sesizărilor, concluzie impusă de înșiși termenii
reglementării, sintagma «urmărirea rezolvării legale»
evidențiind că, în viziunea legiuitorului, acesta are o poziție
extrinsecă activității propriu-zise de soluționare a litigiilor, la
care contribuie de o manieră proprie, «utilizând în acest
sens procedura medierii, sesizării autorităților ierarhic
superioare celei care a încălcat dreptul petiționarului,
rapoartele adresate Parlamentului, fără a declanșa un
proces, chiar dacă obiectul acestuia este circumscris sferei
contenciosului administrativ», așa cum, corect, se arată în
cadrul obiecției de neconstituționalitate.
Mai mult decât atât, nu se poate pune semnul egalității
între «solicitarea», menționată de legea sa organică, printre

MONITORUL OFICIAL AL ROMÂNIEI, PARTEA I, Nr. 1.154/7.XII.2004
atribuțiile Avocatului Poporului și «acțiune», nu doar pentru
că, din punct de vedere juridic, au o altă semnificație
conceptuală, ci, și, întrucât, cu referire la solicitare, Legea
nr. 35/1997 precizează că aceasta este adresată
autorităților sau funcționarilor administrației publice care au
încălcat drepturile și libertățile cetățenești, având deci
caracterul unui recurs grațios, ceea ce lipsește de temei
orice posibilă analogie cu acțiunea în justiție.
Dincolo de rațiunile de neconstituționalitate pe care
le-am evidențiat, orientarea pe care o exprimă normele
legale deduse controlului Curții, și anume de a conferi
Avocatului Poporului, pe lângă atribuțiile sale de mediator,
și pe aceea de sesizare, pe cale de acțiune, a instanțelor
judecătorești, suscită serioase rezerve din partea unor
specialiști ai Comunității Europene. Astfel, într-un raport
prezentat la 16 iulie 2003, în cadrul Comisiei pentru
probleme juridice și drepturile omului a Adunării

15

Parlamentare a Consiliului Europei, având ca obiect
instituția mediatorului, d-na Lili Nabholz-Heidegger din
Elveția «estimează că intentarea unei acțiuni în justiție [...]
plasează mediatorul într-o situație dificilă. Mediatorul este
capabil să joace cu eficiență rolul său — care nu este
acela de mandatar privat, ci de mediator între cetățean și
administrație — numai adoptând o poziție de strictă
neutralitate. Apariția sa la tribunal ca adversar al
administrației [...] compromite relațiile cu aceasta».
Dacă înțelegem să conferim caracter axiomatic tezei
care dă expresie esenței democrației, potrivit căreia, într-o
colectivitate, majoritatea are întotdeauna dreptate,
argumentele înfățișate în cadrul prezentei opinii separate
nu pot fi receptate ca urmărind să demonstreze contrariul,
ci exclusiv ca o tentativă de justificare rațională a acestei
opinii, diferită de aceea a majorității membrilor Curții
Constituționale.

Șerban Viorel Stănoiu

ORDONANȚE

ALE

GUVERNULUI

ROMÂNIEI

GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Legii nr. 571/2003 privind Codul fiscal
Având în vedere recomandările Comisiei Europene cu privire la măsurile fiscale care trebuie implementate în
vederea finalizării negocierilor la capitolul 6 îPolitica în domeniul concurenței“,
în vederea asigurării siguranței circuitului civil prin stimularea înscrierii în cartea funciară a actelor translative de
proprietate care au ca obiect terenuri fără construcții,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 571/2003 privind Codul fiscal,
publicată în Monitorul Oficial al României, Partea I, nr. 927
din 23 decembrie 2003, cu modificările și completările
ulterioare, se modifică și se completează după cum
urmează:
1. La articolul 6, după alineatul (4) se introduc patru noi
alineate, alineatele (5), (6), (7) și (8), cu următorul cuprins:
î(5) Comisia fiscală centrală constituită în baza
prevederilor prezentului articol are competența de a emite
soluții fiscale individuale anticipate, la solicitarea
contribuabililor mari, definiți astfel potrivit legii, iar de la
1 ianuarie 2007, și la solicitarea celorlalți contribuabili, în
baza analizelor efectuate asupra documentațiilor depuse de
către aceștia. Criteriile și documentele necesare pentru
obținerea soluției fiscale individuale anticipate vor fi
aprobate prin hotărâre a Guvernului.
(6) Soluția fiscală individuală anticipată este actul
administrativ fiscal emis de Comisia centrală fiscală în

vederea soluționării unei cereri a contribuabilului referitoare
la reglementarea unor situații fiscale de fapt viitoare.
(7) Soluția fiscală individuală anticipată este opozabilă și
obligatorie față de organele fiscale numai dacă situația de
fapt ulterioară coincide cu prezentările și documentele avute
în vedere la emiterea soluției fiscale individuale anticipate.
În caz contrar, soluția fiscală individuală anticipată se
consideră desființată cu efect retroactiv.
(8) Soluția fiscală individuală anticipată nu mai este
valabilă dacă prevederile legale în baza cărora a fost
luată decizia se modifică.“
2. Articolul 121 se abrogă.
3. Alineatul (10) al articolului 38 va avea următorul
cuprins:
î(10) Societatea Comercială «Sidex» — S.A. beneficiază
de scutire de la plata impozitului pe profit până la data de
31 decembrie 2004.“

16

MONITORUL OFICIAL AL ROMÂNIEI, PARTEA I, Nr. 1.154/7.XII.2004

4. La articolul 284, după alineatul (11) se introduce un
nou alineat, alineatul (12), cu următorul cuprins:
î(12) Taxele de timbru prevăzute de art. 4 alin. (1) din
Ordonanța Guvernului nr. 12/1998, republicată, cu
modificările ulterioare, referitoare la autentificarea actelor
între vii, translative ale dreptului de proprietate și ale altor
drepturi reale ce au ca obiect terenuri fără construcții, se
reduc la jumătate.“
5. La articolul 2961 alineatul (1), litera a) se abrogă.
6. La articolul 296 1 alineatul (2), litera c) va avea
următorul cuprins:

îc) cu închisoare de la 6 luni la 2 ani cele prevăzute la
lit. j) și k);“.
Art. II. — Aplicarea prevederilor alin. (5) al art. 221 din
Legea nr. 571/2003 privind Codul fiscal, cu modificările și
completările ulterioare, se suspendă până la data de 1 iulie 2005.
Art. III. — Prevederile prezentei ordonanțe de urgență
intră în vigoare la data de 1 ianuarie 2005, cu excepția
prevederilor art. I pct. 1 și 3, care intră în vigoare la data
publicării prezentei ordonanțe de urgență în Monitorul
Oficial al României, Partea I.

PRIM-MINISTRU

ADRIAN NĂSTASE
Contrasemnează:
Ministrul finanțelor publice,
Mihai Nicolae Tănăsescu

București, 24 noiembrie 2004.
Nr. 123.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.154/7.XII.2004 conține 16 pagini.

Prețul de vânzare 18.500 lei

ISSN 1453—4495

