PARTEA

Anul 172 (XVI) — Nr. 1.148

I

Luni, 6 decembrie 2004

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina
LEGI ȘI DECRETE

555. — Lege privind unele măsuri pentru privatizarea
Societății Naționale a Petrolului îPetrom“ — S.A.
București ...................................................................

1–7

1.034. — Decret pentru promulgarea Legii privind unele
măsuri pentru privatizarea Societății Naționale a
Petrolului îPetrom“ — S.A. București ....................

7

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind unele măsuri pentru privatizarea Societății Naționale a Petrolului îPetrom“ — S.A.
București
Parlamentul României adoptă prezenta lege.
CAPITOLUL I
Cadrul juridic al privatizării. Definiții
Art. 1. — Prezenta lege stabilește cadrul juridic pentru
privatizarea Societății Naționale a Petrolului îPetrom“ —
S.A. București și pentru îndeplinirea anumitor obligații
contractuale, în vederea dobândirii de către OMV
AKTIENGESELLSCHAFT din Austria a 51% din capitalul
social al societății, precum și pentru executarea contractului
de privatizare.

Art. 2. — În sensul prezentei legi, termenii și expresiile
de mai jos au următoarele semnificații:
a) acțiuni referitoare la terenuri — orice acțiuni emise
către vânzător, ca urmare a oricărei majorări de capital
social efectuate cu valoarea terenurilor în curs de
clarificare;
b) agentul Escrow — ING Bank N.V. Amsterdam —
Sucursala București;
c) angajamentul de despăgubire privind mediul —
prevederile detaliate ale contractului de privatizare privind
răspunderea pentru obligațiile de mediu ale societății,

2

MONITORUL OFICIAL AL ROMÂNIEI, PARTEA I, Nr. 1.148/6.XII.2004

rezultând din contaminarea istorică și pentru costurile de
abandonare a sondelor oprite, închise sau care așteaptă
să fie abandonate;
d) ANRM — Agenția Națională pentru Resurse Minerale,
organ de specialitate al administrației publice centrale, care
se organizează și funcționează conform Hotărârii
Guvernului nr. 756/2003 privind organizarea și funcționarea
Agenției Naționale pentru Resurse Minerale;
e) BERD — Banca Europeană pentru Reconstrucție și
Dezvoltare;
f) concurent — orice persoană care este implicată în
mod activ, direct sau printr-un afiliat al său, în sectorul
petrolului și gazelor naturale;
g) contaminare istorică — afectarea, realizată până la
data finalizării, cu substanțe sau produse rezultate din
activități în sectorul petrolului și gazelor naturale a solului,
a apelor subterane sau a apelor de suprafață, ținându-se
seama și de migrația acestor substanțe sau produse,
precum și de expunerea unor persoane la acestea, astfel
cum sunt definite în contractul de privatizare;
h) contractul de privatizare — contractul de privatizare
semnat în data de 23 iulie 2004 între Ministerul Economiei
și Comerțului din România, prin Oficiul Participațiilor Statului
și Privatizării în Industrie, și OMV AKTIENGESELLSCHAFT
din Austria;
i) contul Escrow pentru prețul de cumpărare — contul
deschis de agentul Escrow în beneficiul vânzătorului și în
care cumpărătorul va depune prețul pentru acțiunile
cumpărate de la vânzător;
j) contul Escrow pentru prețul de subscriere — contul
deschis de agentul Escrow în beneficiul societății și în care
cumpărătorul va depune prețul de subscriere;
k) cumpărător — OMV AKTIENGESELLSCHAFT,
societate pe acțiuni de naționalitate austriacă;
l) data finalizării — data la care are loc finalizarea;
m) finalizare — finalizarea procesului de privatizare,
astfel cum este acesta avut în vedere în contractul de
privatizare, cumpărătorul dobândind în mod efectiv dreptul
de proprietate asupra unui număr de acțiuni reprezentând
51% din capitalul social al societății;
n) îndatorarea netă — totalul, exprimat în euro, al
tuturor sumelor datorate de societate băncilor și altor
instituții financiare sau de credit, al oricăror titluri de debit
emise de societate pe piețele de capital românești și/sau
internaționale, al oricăror dividende datorate acționarilor și
al oricăror taxe și impozite curente scadente, din care se
scad numerarul din casă, cecurile emise societății și
soldurile active ale conturilor bancare ale societății;
o) partea corespunzătoare din acțiunile referitoare la
terenuri — numărul de acțiuni emise de societate, ca
urmare a majorărilor de capital social cu valoarea aferentă
terenurilor în curs de clarificare, pe care vânzătorul le
vinde cumpărătorului, pentru ca acesta să dețină 51% din
capitalul social al societății, după efectuarea fiecăreia dintre
aceste majorări de capital social;
p) societatea — Societatea Națională a Petrolului
îPetrom“ — S.A. București;

q) terenuri în curs de clarificare — ansamblul tuturor
terenurilor folosite de societate și cu privire la care
societatea este îndreptățită să primească certificate de
atestare a dreptului său de proprietate, conform Hotărârii
Guvernului nr. 834/1991 privind stabilirea și evaluarea unor
terenuri deținute de societățile comerciale cu capital de
stat, cu modificările și completările ulterioare, cu privire la
care, până la data semnării contractului, nu s-a efectuat o
majorare de capital social, conform cerințelor legislației
privatizării;
r) valoarea maximă a terenurilor — valoarea totală estimată
a terenurilor în curs de clarificare, respectiv suma de
25.000.000 USD (douăzeci și cinci milioane dolari S.U.A.);
s) vânzător — Ministerul Economiei și Comerțului din
România, prin Oficiul Participațiilor Statului și Privatizării în
Industrie, instituție publică cu personalitate juridică, înființată
în baza Ordonanței de urgență a Guvernului nr. 88/2001
privind înființarea Oficiului Participațiilor Statului și
Privatizării în Industrie, aprobată cu modificări prin Legea
nr. 552/2001, cu sediul social situat în Calea Victoriei
nr. 152, sectorul 1, 010072 București, România, care,
potrivit art. 1 alin. (4) din Ordonanța de urgență a
Guvernului nr. 88/2001, cu modificările ulterioare,
desfășoară, în numele Ministerului Economiei și Comerțului,
activități legate de exercitarea calității acestuia de acționar
în numele statului, la societățile din portofoliul său.
Art. 3. — (1) Se aprobă contractul de privatizare,
semnat la data de 23 iulie 2004 între Ministerul Economiei
și Comerțului din România, prin Oficiul Participațiilor Statului
și Privatizării în Industrie, și OMV AKTIENGESELLSCHAFT
din Austria, al cărui obiect este reprezentat de vânzareacumpărarea unui număr de 12.739.341.312 acțiuni ale
societății, reprezentând 33,34% din capitalul social al
societății, și majorarea capitalului social al societății cu un
număr de acțiuni care să-i permită cumpărătorului să
dețină, după subscrierea de către acționarii minoritari ai
societății, BERD și cumpărător, 51% din capitalul social al
societății.
(2) Semnarea contractului de privatizare, în forma și cu
conținutul negociate între părți, a fost aprobată prin
Hotărârea Guvernului nr. 1.090/2004 privind unele măsuri
pentru privatizarea Societății Naționale a Petrolului
îPetrom“ — S.A. București, din data de 8 iulie 2004,
publicată în Monitorul Oficial al României, Partea I, nr. 650
din 19 iulie 2004.
(3) Contractul de privatizare va fi angajant, din punct de
vedere juridic, pentru părți, și va fi executat în conformitate
cu prevederile sale.
CAPITOLUL II
Condiții generale privind transferul acțiunilor
Art. 4. — (1) Plata pentru acțiunile emise de societate
și subscrise de cumpărător la majorarea capitalului social
se consideră efectuată în mod valabil, în sensul art. 220
din Legea nr. 31/1990 privind societățile comerciale,
republicată, la data la care suma aportului este vărsată în
contul Escrow pentru prețul de subscriere, deschis și
administrat de agentul Escrow în beneficiul societății.

MONITORUL OFICIAL AL ROMÂNIEI, PARTEA I, Nr. 1.148/6.XII.2004
(2) Prețul pe acțiune pentru subscriere poate fi ajustat
în condițiile prevăzute în contractul de privatizare, dar nu
va fi mai mic de 95% din prețul pe acțiune, convenit în
contractul de privatizare.
(3) Echivalentul în lei al prețului pe acțiune pentru
subscriere, stabilit conform contractului de privatizare, se va
determina pe baza cursului de referință leu/euro sau
leu/dolar S.U.A., după caz, stabilit de Banca Națională a
României, pentru data hotărârii adunării generale
extraordinare a acționarilor de majorare a capitalului social
al societății.
Art. 5. — (1) O sumă de 50.000.000 euro (cincizeci de
milioane euro) din prețul de cumpărare va fi păstrată în
contul Escrow pentru prețul de cumpărare și după data
finalizării, cu destinația de a acoperi, în întregime sau
parțial, obligațiile eventuale ale vânzătorului, rezultând din
creșterea îndatorării nete a societății.
(2) Vânzătorul va elibera garanția de participare numai
după primirea, din partea cumpărătorului, a unei garanții —
în forma agreată de părți în contractul de privatizare, în
valoare de 50.000.000 euro (cincizeci de milioane euro),
acoperind obligațiile eventuale ale cumpărătorului, rezultând
din scăderea îndatorării nete a societății.
Art. 6. — La data finalizării, mandatul membrilor
consiliului de administrație al societății încetează de drept.
La aceeași dată, cumpărătorul are dreptul și obligația de a
numi doi administratori provizorii pentru conducerea
societății, aceștia având drepturile și obligațiile prevăzute
pentru consiliul de administrație de Legea nr. 31/1990,
republicată, până la numirea unui nou consiliu de
administrație de către adunarea generală a acționarilor
societății.
Art. 7. — Încasarea prețului de cumpărare se consideră
realizată la data la care este creditat contul bancar al
vânzătorului, deschis la agentul Escrow, cu suma
reprezentând prețul de cumpărare, mai puțin suma reținută
în contul Escrow pentru prețul de cumpărare, pentru
garantarea răspunderii vânzătorului pentru creșterea
îndatorării nete și a onorariului de succes, cuvenit
consultantului vânzătorului.
CAPITOLUL III
Prevederi fiscale
Art. 8. — (1) Cota de cheltuieli necesare pentru
dezvoltarea și modernizarea producției de țiței și gaze
naturale, rafinării, transportului și distribuției petroliere,
înregistrată conform prevederilor Hotărârii Guvernului
nr. 168/1998 privind stabilirea cotelor de cheltuieli necesare
dezvoltării și modernizării producției de țiței și gaze
naturale, rafinării, transportului și distribuției petroliere, cu
modificările ulterioare, așa cum a fost aplicată de societate
pentru perioada de până la data de 31 decembrie 2004,
este deductibilă la calculul profitului impozabil și nu va face
obiectul impozitării sau al unei obligații de rambursare
ulterioară, pe durata existenței societății. Această cotă va
putea fi folosită în scopul efectuării de investiții stabilite în
conformitate cu prevederile Hotărârii Guvernului
nr. 168/1998, cu modificările ulterioare. În cazul în care a

3

fost efectuată o investiție în scopurile permise de
Hotărârea Guvernului nr. 168/1998, cu modificările
ulterioare, valoarea rezervei constituite în baza acestei
hotărâri nu se reduce nici cu suma investită, nici pe
măsura amortizării activelor finanțate din această sursă sau
a scăderii lor din evidență. Această rezervă nu poate fi
distribuită.
(2) Cheltuielile cu amortizarea mijloacelor fixe, precum
și cheltuielile de cercetare geologică în vederea descoperirii
de noi rezerve de țiței și gaze naturale, finanțate din
această rezervă, vor fi considerate cheltuieli deductibile la
calcularea impozitului pe profit.
Art. 9. — (1) Prin derogare de la prevederile Legii
nr. 571/2003 privind Codul fiscal, cu modificările și
completările ulterioare, începând cu data de 1 ianuarie
2005 și până la data de 31 decembrie 2006 inclusiv,
societatea și filialele sale, în măsura în care înregistrează
venituri din activitatea de producție de țiței și gaze
naturale, constituie o rezervă în limita unei cote de 35%,
aplicată asupra:
a) prețului de referință al tonei de țiței extras, stabilit de
ANRM, în scopul calculării redevenței petroliere;
b) prețului de referință și cantităților respective de gaze
naturale livrate de către producătorii de gaze naturale,
stabilit de ANRM, în scopul calculării redevenței petroliere,
excluzând contravaloarea impozitului pe gaz și a serviciilor
de înmagazinare, transport și distribuție.
(2) Rezerva este deductibilă la calculul profitului
impozabil, înainte de calculul impozitului pe profit, și va fi
evidențiată în contabilitate într-un analitic distinct.
(3) Rezerva se utilizează pentru acoperirea cheltuielilor
cu achiziționarea mijloacelor fixe pentru activitatea de
explorare, dezvoltare și producție de țiței și gaze naturale,
modernizarea echipamentelor din dotare și lucrări de
cercetare geologică, destinate descoperirii de noi rezerve
din sectorul de producție petrolieră și de gaze naturale.
(4) Rezerva menționată la alin. (1) nu va face obiectul
vreunei obligații de impozitare sau rambursare, pe durata
existenței societății.
(5) Cheltuielile cu amortizarea mijloacelor fixe, precum
și cheltuielile cu lucrările de cercetare geologică destinate
descoperirii de noi rezerve, efectuate din aceste rezerve,
sunt cheltuieli deductibile la calculul profitului impozabil.
(6) Pe perioada în care beneficiază de facilitățile
prevăzute la alin. (1)—(5), societatea și filialele acesteia nu
vor aplica prevederile art. 24 alin. (6) lit. b) referitoare la
amortizarea accelerată și alin. (12) din Legea nr. 571/2003,
cu modificările și completările ulterioare, în ceea ce
privește mijloacele fixe pentru activitatea de explorare,
dezvoltare și producție de țiței și gaze naturale,
modernizarea echipamentelor din dotare și lucrări de
cercetare geologică, destinate descoperirii de noi rezerve
din sectorul de producție petrolieră și de gaze naturale.
(7) În cazul în care a fost efectuată o investiție, în
scopurile prevăzute la alin. (3), valoarea rezervei constituite
conform alin. (1) nu se reduce nici cu suma investită, nici
pe măsura amortizării activelor finanțate din această sursă

4

MONITORUL OFICIAL AL ROMÂNIEI, PARTEA I, Nr. 1.148/6.XII.2004

sau a scăderii lor din evidență. Această rezervă nu poate
fi distribuită.
(8) În cazul în care, prin constituirea acestei rezerve,
societatea sau filialele acesteia realizează pierdere fiscală,
aceasta se recuperează potrivit art. 26 din Legea
nr. 571/2003, cu modificările și completările ulterioare.
(9) Nu intră sub incidența acestui articol activitățile de
rafinare, transport, distribuție de țiței și gaze naturale.
(10) Orice dispoziții contrare prevederilor art. 8 și
prezentului articol nu sunt aplicabile societății și filialelor
acesteia.
Art. 10. — (1) Cu excepția cerințelor legilor sau
reglementărilor general aplicabile statelor membre ale
Uniunii Europene și care devin aplicabile și României,
următoarele prevederi se vor aplica societății și filialelor
sale și nu se vor modifica în defavoarea acestora, până la
data de 31 decembrie 2014:
a) pe durata pe care sunt autorizate să desfășoare
activitate în domeniul exploatării zăcămintelor naturale,
societatea și filialele acesteia sunt obligate să înregistreze
în evidența contabilă și să deducă provizioane pentru
refacerea terenurilor afectate și pentru redarea acestora în
circuitul economic, silvic sau agricol, în limita unei cote de
1% aplicate asupra diferenței dintre veniturile și cheltuielile
din exploatare, pe toată durata de funcționare a exploatării
zăcămintelor naturale;
b) pe durata cât sunt titulari de acorduri petroliere și
desfășoară operațiuni petroliere în perimetre marine ce
includ zone cu adâncime de apă mai mare de 100 metri,
cota provizionului constituit de societate sau filialele
acesteia pentru dezafectarea sondelor, demobilizarea
instalațiilor, a dependințelor și anexelor, precum și pentru
reabilitarea mediului este de 10%, aplicată asupra diferenței
dintre veniturile și cheltuielile înregistrate, pe toată perioada
exploatării petroliere;
c) sunt considerate mijloace fixe amortizabile și
investițiile efectuate de societate și filialele sale pentru
descopertă, în vederea valorificării de substanțe minerale
utile, precum și pentru lucrările de deschidere și pregătire
a extracției în subteran și la suprafață;
d) pentru societate și filialele sale, amortizarea clădirilor
și a construcțiilor minelor, salinelor cu extracție în soluție
prin sonde, carierelor, exploatărilor la zi, pentru substanțe
minerale solide și cele din industria extractivă de petrol, a
căror durată de folosire este limitată de durata rezervelor și
care nu pot primi alte utilizări după epuizarea acestora,
precum și a investițiilor pentru descopertă se calculează pe
unitate de produs, în funcție de rezerva exploatabilă de
substanță minerală utilă;
e) pentru societate și filialele sale, cheltuielile aferente
localizării, explorării, dezvoltării sau oricărei activități
pregătitoare pentru exploatarea resurselor naturale se
recuperează, în rate egale, pe o perioadă de 5 ani,
începând cu luna în care sunt efectuate cheltuielile.
Cheltuielile aferente achiziționării oricărui drept de
exploatare a resurselor naturale se recuperează pe măsură
ce resursele naturale sunt exploatate, proporțional cu

valoarea recuperată, raportată la valoarea totală estimată a
resurselor;
f) pentru societate și filialele sale, pe perioada în care
sunt titulari de acorduri petroliere sau subcontractanți ai
acestora, care desfășoară operațiuni petroliere în perimetre
marine ce includ zone cu adâncime de apă de peste 100
metri, se calculează amortizarea imobilizărilor corporale și
necorporale aferente operațiunilor petroliere, a căror durată
de folosire este limitată de durata rezervelor, pe unitatea
de produs, cu un grad de utilizare de 100%, în funcție de
rezerva exploatabilă de substanță minerală utilă, pe durata
acordului petrolier. Cheltuielile aferente investițiilor în curs,
imobilizărilor corporale și necorporale efectuate pentru
operațiunile petroliere vor fi reflectate în contabilitate atât în
lei, cât și în euro; aceste cheltuieli, înregistrate în
contabilitate în lei, vor fi reevaluate la sfârșitul fiecărui
exercițiu financiar, pe baza valorilor înregistrate în
contabilitate în euro, la cursul de schimb euro/leu,
comunicat de Banca Națională a României pentru ultima zi
a fiecărui exercițiu financiar.
(2) Până la data de 31 decembrie 2014, cu excepția
cerințelor contrare ale legilor sau reglementărilor general
aplicabile în Uniunea Europeană, care devin aplicabile
României, regimul de impozitare aplicabil activităților de
explorare și producție ale societății și filialelor sale nu va
deveni, indiferent sub ce formă, mai oneros pentru
societate, inclusiv prin majorarea ratelor impozitelor
aplicabile ori prin introducerea de noi impozite cu privire la
explorare și producție.
(3) Regimul de impozitare, aplicabil activităților de
explorare și producție ale societății și filialelor sale,
prevăzut la alin. (2), nu se referă la impozitele și taxele
care sunt general aplicabile tuturor agenților economici,
indiferent de obiectul lor de activitate.
(4) Prevederile alin. (1), (2) și (3) se aplică, pe întreaga
perioadă în care sunt aplicabile societății, și celorlalte
societăți care întreprind activități de explorare și exploatare
petrolieră și de gaze naturale în România.
Art. 11. — Orice obligații reprezentând impozite, taxe,
contribuții și alte venituri bugetare, datorate și neachitate
bugetului general consolidat, precum și dobânzile și
penalitățile de orice fel aferente obligațiilor și oricăror alte
venituri bugetare, datorate și neachitate de societate către
bugetul general consolidat până la 8 aprilie 2004, în
măsura în care nu au fost deja scutite la plată până la
data intrării în vigoare a prezentei legi, inclusiv sumele
rămase neacoperite prin Ordonanța de urgență a
Guvernului nr. 249/2000 privind constituirea și utilizarea
Fondului special pentru produse petroliere, aprobată cu
modificări și completări prin Legea nr. 382/2002, cu
modificările ulterioare, reprezentând obligațiile către bugetul
de stat rezultând din importul de țiței din Egipt și Iran,
precum și dividendele cuvenite Ministerului Finanțelor
Publice, în conformitate cu prevederile Ordonanței de
urgență a Guvernului nr. 205/2000 privind conversia în
acțiuni a creanțelor cuvenite bugetului de stat, bugetului
asigurărilor sociale, bugetului fondurilor speciale și Fondului

MONITORUL OFICIAL AL ROMÂNIEI, PARTEA I, Nr. 1.148/6.XII.2004
Proprietății de Stat la unele societăți comerciale, sunt
scutite de plată.
Art. 12. — În cadrul operațiunilor de majorare a
capitalului social al societății, prețul de subscriere va fi
stabilit conform prevederilor contractului de privatizare.
CAPITOLUL IV
Obligațiile postfinalizare ale vânzătorului
Art. 13. — (1) Ulterior finalizării procesului de
privatizare, vânzătorul îi va vinde cumpărătorului partea
corespunzătoare din acțiunile referitoare la terenuri, la un
preț egal cu valoarea nominală a acestor acțiuni, sub
condiția ca prețul total de cumpărare ce urmează a fi plătit
de cumpărător pentru a-și menține procentul de 51% din
capitalul social al societății să nu depășească în nici un
caz 51% din valoarea maximă a terenurilor. Majorările de
capital social cu privire la terenurile în curs de clarificare
se vor efectua după cum urmează:
a) cu privire la o suprafață totală de aproximativ 2.000
(două mii) de hectare din terenurile în curs de clarificare,
în termen de un an de la data finalizării;
b) cu privire la toate celelalte terenuri în curs de
clarificare, în termen de 3 (trei) luni de la data la care
societatea notifică vânzătorului că au fost obținute toate
certificatele de atestare a dreptului de proprietate.
(2) În cazul în care, prin vânzarea la valoarea nominală,
prețul total ce urmează a fi plătit de cumpărător în
conformitate cu prevederile alin. (1) lit. a) și b) ar depăși
51% din valoarea maximă a terenurilor, prețul pe acțiune la
vânzarea către cumpărător a părții corespunzătoare din
acțiunile referitoare la terenuri, emise ca urmare a majorării
de capital social efectuate conform alin. (1) lit. b), poate fi
mai mic decât valoarea nominală, astfel încât prețul total
plătit de cumpărător ca urmare a ambelor majorări să nu
depășească valoarea menționată mai sus.
(3) Din momentul înregistrării vânzătorului în calitate de
proprietar al unor acțiuni referitoare la terenuri și până la
data care survine prima dintre:
a) momentul la care se consideră că cumpărătorul nu
și-a exercitat dreptul de a dobândi partea corespunzătoare
din acțiunile referitoare la terenuri; sau
b) momentul vânzării și al transferului efectiv al acestora
către cumpărător,
drepturile de vot ale vânzătorului aferente acțiunilor
referitoare la terenuri se suspendă.
Art. 14. — (1) Dacă, în orice moment ulterior finalizării
procesului de privatizare, avut în vedere în contractul de
privatizare, vânzătorul sau succesorul acestuia va dori să
vândă sau să transfere către un concurent, în alte cazuri
decât în situația unui transfer obligatoriu, necesar potrivit
unor prevederi legale cu caracter imperativ, toate sau doar
o parte din acțiunile rămase în urma procesului de
privatizare, printr-o altă metodă decât în baza unei oferte
publice, fie la inițiativa sa ori în urma unei oferte primite
din partea unei entități active în sectorul petrolului și
gazelor naturale, vânzătorul sau succesorul acestuia va
oferi acțiunile mai întâi cumpărătorului, printr-o notificare în
formă scrisă, iar cumpărătorul va avea dreptul de a

5

achiziționa toate acțiunile oferite sau doar o parte din
acestea, în termeni și condiții care nu vor fi mai puțin
favorabile decât cele oferite respectivei terțe persoane sau
oferite de aceasta din urmă.
(2) Vânzătorul sau succesorul acestuia nu va avea
dreptul de a vinde sau de a transfera în alt mod
respectivele acțiuni către concurent, în schimbul unui preț
mai mic sau în termeni ori condiții mai favorabile decât
cele oferite cumpărătorului, fără să le fi oferit, în prealabil,
din nou, cumpărătorului, pe baza unei alte notificări în
formă scrisă, trimisă acestuia.
Art. 15. — (1) Pe o perioadă de 10 ani de la data
finalizării vor fi menținute nivelul procentual, baza și
modalitatea de calcul al redevențelor datorate de societate
conform contractelor individuale de concesiune încheiate de
aceasta, aplicabile la data intrării în vigoare a prezentei
legi.
(2) Până la data de 31 decembrie 2014, prevederile
alin. (1) se aplică, la cerere, tuturor titularilor de acorduri
individuale de concesiune în domeniul explorării și
exploatării zăcămintelor de petrol și gaze naturale,
încheiate cu ANRM.
Art. 16. — ANRM este autorizată să adopte și să
publice, în termen de 24 de luni de la data finalizării, un
cadru de reglementări pentru transportul țițeiului, care să
reflecte principiul accesului nediscriminatoriu la conducte al
tuturor participanților de pe piața petrolului. Se va evita
includerea în tarifele de transport reglementate,
implementate prin acest cadru de reglementare, a oricărui
element de cost excesiv.
CAPITOLUL V
Despăgubiri postprivatizare
Art. 17. — Vânzătorul este autorizat să despăgubească
cumpărătorul pentru orice majorare a îndatorării nete a
societății, de la data semnării contractului de privatizare
până la data finalizării.
Art. 18. — (1) Prin derogare de la dispozițiile art. 27—30
din Legea nr. 137/2002 privind unele măsuri pentru
accelerarea privatizării, cu modificările și completările
ulterioare, vânzătorul este autorizat ca, pe o perioadă de
15 ani de la data finalizării, să despăgubească, în
totalitate, societatea pentru orice pretenții în legătură cu
contaminarea istorică a mediului, conform termenilor și
condițiilor prevăzute în angajamentul de despăgubire privind
mediul.
(2) Prin derogare de la dispozițiile art. 27—30 din
Legea nr. 137/2002, cu modificările și completările
ulterioare, vânzătorul este autorizat ca, pe o perioadă de
30 de ani de la data finalizării, să despăgubească, în
totalitate, societatea pentru orice pretenții în legătură cu
abandonarea și scoaterea din funcțiune a sondelor
abandonate, oprite, închise sau care așteaptă să fie
abandonate, la data finalizării, în conformitate cu termenii
și condițiile prevăzute în angajamentul de despăgubire
privind mediul.
Art. 19. — (1) Prin derogare de la dispozițiile art. 27—30
din Legea nr. 137/2002, cu modificările și completările
ulterioare, suma totală a despăgubirilor datorate de

6

MONITORUL OFICIAL AL ROMÂNIEI, PARTEA I, Nr. 1.148/6.XII.2004

vânzător cumpărătorului, în baza contractului de privatizare,
în legătură cu:
a) majorarea îndatorării nete, survenită între data
semnării contractului de privatizare și finalizarea procesului
de privatizare;
b) pretențiile cu privire la nevalabilitatea contractelor
individuale de concesiune încheiate de societate;
c) pretențiile cu privire la încălcarea de către vânzător a
oricăreia dintre declarațiile și garanțiile acestuia, conform
prevederilor din anexa A la contractul de privatizare;
d) pretențiile cu privire la nerespectarea prevederilor din
contractul de privatizare, reflectate în art. 8, 9, 10, 11 și
15 din prezenta lege;
e) pretențiile cu privire la investigațiile aflate în
desfășurare la data semnării contractului de privatizare și
menționate în acesta, privind activitățile de natură
anticoncurențială în care este implicată societatea,
nu va depăși suma prețului aferent acțiunilor vândute și a
prețului aferent acțiunilor subscrise de cumpărător la
majorarea capitalului social.
(2) Suma totală a despăgubirilor datorate de vânzător
cumpărătorului în baza contractului de privatizare, altele
decât cele prevăzute la alin. (1), nu va depăși 50% din
prețul de cumpărare.
(3) Răspunderea totală a vânzătorului, conform alin. (1)
și (2), nu va depăși suma prețului aferent acțiunilor
vândute și a prețului aferent acțiunilor subscrise de
cumpărător la majorarea capitalului social.
Art. 20. — (1) Din veniturile virate de vânzător din
vânzarea acțiunilor societății Ministerul Finanțelor Publice va
reține echivalentul în lei al sumei de 50 milioane euro
într-un cont distinct al Trezoreriei Statului, pe o perioadă
de 15 ani de la data finalizării, din care se vor suporta
cheltuielile pentru pretențiile cu privire la contaminarea
istorică, precum și sumele care nu sunt acoperite prin
provizioane, constituite pentru operațiunile de abandonare
din industria petrolieră, potrivit angajamentului de
despăgubire privind mediul.
(2) Suma prevăzută la alin. (1) va fi virată, distinct, în
contul Ministerului Finanțelor Publice de către vânzător,
care va notifica data finalizării.
(3) Ministerul Finanțelor Publice are obligația de a
transforma în lei suma prevăzută la alin. (1), în termen de
5 zile lucrătoare de la încasarea sumei în valută de la
vânzător.
(4) Dacă în cursul oricărui an bugetar, pe perioada
celor 15 ani de la data finalizării, o parte sau toată suma
alimentată inițial se cheltuiește în scopurile prevăzute la
alin. (1), în anul bugetar următor echivalentul în lei al
sumei de 50 milioane euro se va reconstitui, integral, din
veniturile din privatizare, iar în lipsa acestei surse, din
sume alocate de la bugetul de stat prin bugetul Ministerului
Mediului și Gospodăririi Apelor.
(5) În cazul în care, în cursul oricărui an bugetar, pe
perioada celor 15 ani de la data finalizării, suma necesară
pentru suportarea cheltuielilor prevăzute la alin. (1)
depășește contravaloarea în lei a sumei de 50 milioane
euro, în anul bugetar următor contul prevăzut la alin. (1)

va fi alimentat suplimentar echivalentului în lei a
50 milioane euro cu sumele aferente pretențiilor neachitate
în perioada anterioară, precum și cu sumele necesare plății
dobânzilor și/sau eventualelor daune, ca urmare a neachitării,
în termen, a pretențiilor potrivit angajamentului de
despăgubire privind mediul, din sursele prevăzute la alin. (4).
(6) Gestionarea contului menționat la alin. (1) se va
asigura de către Ministerul Finanțelor Publice, pe baza
documentelor prezentate de Ministerul Mediului și
Gospodăririi Apelor, care își va crea un organism
specializat în acest scop, într-un termen de 3 luni de la
data intrării în vigoare a prezentei legi, ce va prelua
îndatoririle vânzătorului cu privire la problemele de mediu,
prevăzute în contractul de privatizare.
(7) Soldul contului, menționat la alin. (1), neutilizat la
finele anului se reportează în anul următor cu aceeași
destinație, pe o perioadă de 15 ani de la data finalizării.
Art. 21. — Costurile privind răspunderea pentru
obligațiile de mediu ale societății, rezultând din
contaminarea istorică, precum și costurile de abandonare a
sondelor oprite, închise sau care așteaptă să fie
abandonate la data finalizării, se achită de către societate
și se recuperează, în conformitate cu angajamentul de
despăgubire privind mediul, din contul deschis potrivit
art. 20, la solicitarea Ministerului Mediului și Gospodăririi
Apelor.
Art. 22. — (1) Sumele necesare pentru plata de către
vânzător a despăgubirilor prevăzute în contractul de
privatizare sunt asigurate de Ministerul Finanțelor Publice
din veniturile încasate de instituțiile publice implicate în
procesul de privatizare, din vânzarea acțiunilor deținute de
stat la societățile comerciale și din dividende.
(2) În situația în care sumele rezultate din sursele
prevăzute la alin. (1) nu acoperă integral cuantumul
despăgubirilor, diferența va fi acordată de la bugetul de
stat, prin bugetul Ministerului Finanțelor Publice — acțiuni
generale, urmând ca reconstituirea sumelor alocate de la
bugetul de stat să fie realizată din veniturile obținute
potrivit alin. (1).
(3) În cazul în care sumele alocate de la bugetul de
stat nu se pot reconstitui integral până la data de
31 decembrie a anului respectiv, acestea rămân cheltuieli
ale bugetului aferent anului bugetar respectiv.
CAPITOLUL VI
Dispoziții finale
Art. 23. — (1) Sumele reprezentând prețul aferent
acțiunilor rezultate ca urmare a conversiei creanțelor
bugetare, pe care Ministerul Finanțelor Publice și Ministerul
Muncii, Solidarității Sociale și Familiei le-au avut asupra
societății și care au fost transferate pe bază de protocol
către Ministerul Economiei și Comerțului, se vor vira către
cele două ministere după încasarea de către Ministerul
Economiei și Comerțului a sumei reprezentând prețul
acțiunilor, aferent procentului deținut de fiecare minister și
după deducerea, din această sumă, a cuantumului
cheltuielilor efectuate cu privatizarea societății, reprezentând

MONITORUL OFICIAL AL ROMÂNIEI, PARTEA I, Nr. 1.148/6.XII.2004
onorariul cuvenit consultanților vânzătorului, precum și cu
sumele reprezentând îndatorarea netă, proporțional
procentului deținut de fiecare minister.
(2) În cazul în care suma plătită de vânzător
cumpărătorului pentru îndatorarea netă depășește suma
reținută de la cele două ministere, în baza comunicării
scrise a vânzătorului, diferența va fi virată de către cele
două ministere în contul curent general al Trezoreriei
Statului, într-un termen de 10 zile de la comunicare.
Art. 24. — (1) Cheltuielile legate de plata componentei
variabile a onorariului consultantului vânzătorului, aferente
sumelor încasate efectiv de vânzător pentru acțiunile
vândute, vor fi suportate de către vânzător.
(2) Cheltuielile legate de plata componentei variabile a
onorariului consultantului vânzătorului, aferente sumelor de
care beneficiază societatea în cadrul majorării de capital
social efectuate de cumpărător, vor fi suportate de către
societate.
Art. 25. — În vederea semnării contractului de
privatizare și executării obligațiilor contractuale, societatea a
întocmit și situații financiare, conform standardelor
internaționale de raportare financiară.
Art. 26. — Între data ședinței adunării generale a
acționarilor societății, care hotărăște distribuirea de
dividende aferente anului 2003 și repartizarea acestora, și

7

data la care acestea sunt virate în contul vânzătorului nu
se datorează și nu se calculează dobânzi și penalități de
întârziere.
Art. 27. — Vânzătorul, membrii comisiei de privatizare
și ai comisiei de negociere pentru privatizarea societății nu
răspund pentru informațiile furnizate cumpărătorului, în
conformitate cu declarația, pe propria răspundere, a
reprezentanților societății. Declarațiile și garanțiile acordate
de vânzător cumpărătorului, conform contractului de
privatizare, se aplică și actelor, faptelor, operațiunilor a
căror cauză a apărut între data semnării contractului de
privatizare și data finalizării.
Art. 28. — În derularea procesului postprivatizare a
societății, vânzătorul și/sau orice entitate care vor prelua,
în tot sau în parte, atribuțiile de urmărire a derulării
postprivatizare a contractului de privatizare vor putea
angaja consultanți și/sau firme de avocatură, prevăzând în
cadrul bugetului propriu de venituri și cheltuieli al fiecărei
instituții sumele aferente onorariilor acestora.
Art. 29. — Măsurile de natura ajutorului de stat,
prevăzute în prezenta lege, vor fi notificate potrivit Legii
nr. 143/1999 privind ajutorul de stat, cu modificările și
completările ulterioare, și se vor acorda numai după
autorizarea acestora de către Consiliul Concurenței, în
condițiile îndeplinirii criteriilor prevăzute în legislația
secundară privind ajutorul de stat.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 2 decembrie 2004.
Nr. 555.

PREȘEDINTELE ROMÂNIEI

DECRET
pentru promulgarea Legii privind unele măsuri
pentru privatizarea Societății Naționale a Petrolului
îPetrom“ — S.A. București
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind unele măsuri pentru
privatizarea Societății Naționale a Petrolului îPetrom“ — S.A. București și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 2 decembrie 2004.
Nr. 1.034.

P R E Ț U R I L E

publicațiilor legislative pentru anul 2005
— pe suport tradițional —
Nr.
crt.

1.
2.
3.
4.
5.
6.
7.
8.
9.
10.
11.
12.

Valoarea
abonamentului
anual
— lei —

Trim. I

Trim. II

Trim. III

română
română,

12.340.000
2.135.000

3.085.000
—

3.085.000
—

3.085.000
—

3.085.000
—

maghiară

9.480.000
15.000.000
3.040.000
12.820.000
11.820.000
3.130.000
5.190.000

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

2.370.000
3.750.000
760.000
3.205.000
2.955.000
782.500
1.297.500

800.000
565.000
3.000.000

—
—
—

—
—
—

—
—
—

—
—
—

Denumirea publicației

Monitorul Oficial, Partea I, în limba
Monitorul Oficial, Partea I, în limba
numere bis*)
Monitorul Oficial, Partea I, în limba
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Colecția Legislația României
Colecția de hotărâri ale Guvernului
acte normative
Repertoriul actelor normative
Decizii ale Curții Constituționale
Ediții trilingve

și alte

Valoarea
abonamentului trimestrial
— lei —
Trim. IV

**) Cu excepția numerelor bis în care se publică acte cu un volum extins și care interesează doar un număr restrâns de utilizatori.

Toate publicațiile Regiei Autonome îMonitorul Oficial“ sunt purtătoare de T.V.A. în cotă de 9%, aceasta fiind
inclusă în prețul de abonament.
Pentru siguranța clienților, abonamentele la publicațiile Regiei Autonome îMonitorul Oficial“ se pot efectua prin
următorii difuzori:
u COMPANIA NAȚIONALĂ îPOȘTA ROMÂNĂ“ — S.A. — prin oficiile sale poștale
u RODIPET — S.A.
— prin toate filialele
u INTERPRESS SPORT — S.R.L.
— București, str. Hristo Botev nr. 6
(telefon/fax: 313.85.07; 313.85.08; 313.85.09)
u PRESS EXPRES — S.R.L.
— Otopeni, str. Flori de Câmp nr. 9
(telefon/fax: 221.05.37; 0745.133.712)
u M.T. PRESS IMPEX — S.R.L.
— București, bd. Basarabia nr. 256
(telefon/fax: 255.48.15; 255.48.16)
u INFO EUROTRADING — S.A.
— București, Splaiul Independenței nr. 202A
(telefon/fax: 212.73.54)
u ACTA LEGIS — S.R.L.
— București, str. Banul Udrea nr. 10,
(telefon/fax: 411.91.79)
u CURIER PRESS — S.A.
— Brașov, str. Traian Grozăvescu nr. 7
(telefon/fax: 0268/47.05.96)
u MIMPEX — S.R.L.
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
u CALLIOPE — S.R.L.
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
u ASTOR-MED — S.R.L.
— Iași, str. Sucidava nr. 2, bl. U2, sc. C, ap. 2
(telefon/fax: 0232/27.91.76, 0232/25.84.27)
u ART ADVERTISING — S.R.L.
— Râmnicu Vâlcea, str. Regina Maria nr. 7, bl. C1, sc. C, mezanin II
(tel. 0250/73.54.75, 0744.50.90.99)
u ZIRKON MEDIA — S.R.L.
— București, str. Călin Ottoi nr. 29
(tel. 250.52.77, 250.22.94, fax 250.56.30)
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.148/6.XII.2004 conține 8 pagini.

Prețul de vânzare 9.500 lei

ISSN 1453—4495

