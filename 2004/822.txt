Anul 172 (XVI) — Nr. 822

PARTEA

I

LEGI, DECRETE, HOTĂRÂRI ȘI ALTE ACTE

Marți, 7 septembrie 2004

SUMAR

Nr.

Pagina

Nr.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.367. — Ordin al ministrului mediului și gospodăririi
apelor pentru modificarea anexei la Ordinul
ministrului mediului și gospodăririi apelor
nr. 117/2004 privind aprobarea Normelor
metodologice de aplicare a Hotărârii Guvernului
nr. 166/2004 pentru aprobarea proiectului
îDezvoltarea sistemului de colectare a deșeurilor
de ambalaje PET postconsum în vederea
reciclării“ ...................................................................

Pagina
efectuarea sterilizării și păstrarea sterilității
obiectelor și materialelor sanitare în unitățile
sanitare de stat și private ......................................

454.

1–3

1.031. — Ordin al ministrului sănătății privind modificarea
și completarea Ordinului ministrului sănătății și
familiei nr. 185/2003 pentru aprobarea Normelor
tehnice privind asigurarea curățeniei, dezinfecției,

197.

3–5

ACTE ALE BĂNCII NAȚIONALE A ROMÂNIEI
— Hotărâre privind respingerea cererii de
aprobare a fuziunii prin absorbție a cooperativelor
de credit îSperanța“ Domnești și îEconomia“
Măgurele de către Cooperativa de credit îVictoria“
București, în calitate de cooperativă absorbantă .....

5–6

ACTE ALE CONSILIULUI CONCURENȚEI
— Ordin privind punerea în aplicare a
Regulamentului pentru modificarea și completarea
Regulamentului de organizare, funcționare și
procedură al Consiliului Concurenței .....................

6–8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MEDIULUI ȘI GOSPODĂRIRII APELOR

ORDIN
pentru modificarea anexei la Ordinul ministrului mediului și gospodăririi apelor nr. 117/2004
privind aprobarea Normelor metodologice de aplicare a Hotărârii Guvernului nr. 166/2004
pentru aprobarea proiectului îDezvoltarea sistemului de colectare a deșeurilor de ambalaje
PET postconsum în vederea reciclării“
În temeiul art. 7 din Hotărârea Guvernului nr. 166/2004 pentru aprobarea proiectului îDezvoltarea sistemului de
colectare a deșeurilor de ambalaje PET postconsum în vederea reciclării“, publicată în Monitorul Oficial al României,
Partea I, nr. 148 din 19 februarie 2004,
în baza art. 5 alin. (8) din Hotărârea Guvernului nr. 408/2004 privind organizarea și funcționarea Ministerului
Mediului și Gospodăririi Apelor, publicată în Monitorul Oficial al României, Partea I, nr. 285 din 31 martie 2004,
ministrul mediului și gospodăririi apelor emite următorul ordin:
Art. I. — Se aprobă modificarea anexei la Ordinul

privind aprobarea Normelor metodologice de aplicare a

ministrului mediului și gospodăririi apelor nr. 117/2004

Hotărârii Guvernului nr. 166/2004 pentru aprobarea

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 822/7.IX.2004

proiectului îDezvoltarea sistemului de colectare a deșeurilor
de ambalaje PET postconsum în vederea reciclării“,
publicat în Monitorul Oficial al României, Partea I, nr. 490
din 1 iunie 2004, conform anexei care face parte integrantă
din prezentul ordin.

Art. II. — Administrația Fondului pentru Mediu, aflată în
coordonarea Ministerului Mediului și Gospodăririi Apelor, va
duce la îndeplinire prevederile prezentului ordin.
Art. III. — Prezentul ordin va fi publicat în Monitorul
Oficial al României, Partea I.

Ministrul mediului și gospodăririi apelor,
Speranța Maria Ianculescu
București, 31 august 2004.
Nr. 367.
ANEXĂ

I. Anexa la Ordinul ministrului mediului și gospodăririi
apelor nr. 117/2004 privind aprobarea Normelor
metodologice de aplicare a Hotărârii Guvernului
nr. 166/2004 pentru aprobarea proiectului îDezvoltarea
sistemului de colectare a deșeurilor de ambalaje PET
postconsum în vederea reciclării“ se modifică astfel:
1. Articolul 3 va avea următorul cuprins:
îArt. 3. — (1) Agenții economici care realizează
operațiuni de reciclare a deșeurilor de ambalaje PET
postconsum sunt finanțați nerambursabil din bugetul
Fondului pentru mediu cu 9.600 lei pentru fiecare kilogram
de deșeuri de ambalaje PET postconsum, exclusiv TVA,
colectat în vederea reciclării.
(2) Solicitanții sunt finanțați numai după ce prezintă
dovada cantităților de deșeuri de ambalaje PET
postconsum care au fost introduse în procesul de producție
și au fost prelucrate și transformate prin reciclare în
materie primă secundară sub formă de fulgi, granule și alte
produse.“
2. Articolul 5 se abrogă.
3. Restul articolelor, respectiv articolele 6—20, se
renumerotează, devenind articolele 5—19.
4. Articolul 10 devine articolul 9 cu următorul cuprins:
îArt. 9. — Nu se finanțează agenții economici care
introduc pe piață bunuri ambalate în ambalaje din PET,
pentru cantitățile colectate în vederea reciclării, individual
sau prin transfer de responsabilitate, în vederea atingerii
obiectivelor de recuperare și reciclare ce le revin conform
Hotărârii Guvernului nr. 349/2002 privind gestionarea
ambalajelor și deșeurilor de ambalaje, cu modificările
ulterioare.“
5. Articolul 11 devine articolul 10 cu următorul cuprins:
îArt. 10. — Administrația Fondului pentru Mediu acordă
finanțare beneficiarului numai pentru cantitățile de deșeuri
de ambalaje PET postconsum achiziționate de la colectori,
începând cu data intrării în vigoare a contractului de
finanțare nerambursabilă, cantități pentru care se face
dovada prelucrării și transformării prin reciclare în materie
primă secundară.“
6. Articolul 14 devine articolul 13, iar alineatele (1), (7),
(8) și (9) vor avea următorul cuprins:
îArt. 13. — (1) După aprobarea cererii, finanțarea
beneficiarului se realizează sub forma unui plafon de
finanțare, pe baza contractului de finanțare nerambursabilă,
însoțit de graficul de finanțare nerambursabilă, încheiat cu
Administrația Fondului pentru Mediu.
..............................................................................................
(7) Verificarea datelor înscrise în centralizatorul prevăzut
în anexa nr. 4.3 la cererea de tragere, precum și a
documentelor care dovedesc cantitățile de deșeuri de
ambalaje PET postconsum introduse în procesul de
producție, prelucrate și transformate de către beneficiar în
materie primă secundară, se face la sediul beneficiarului de
către personalul Administrației Fondului pentru Mediu,
concluziile fiind înscrise într-o notă de control.

(8) Tragerile lunare din plafonul de finanțare respectă
graficul de finanțare nerambursabilă, anexă la contract.
(9) Ultima tragere de finanțare aferentă anului în curs
se efectuează până la data limită de 15 decembrie.“
7. După alineatul (10) al articolului 13 (fost articol 14) se
introduc trei alineate noi, alineatele (11), (12) și (13), cu
următorul cuprins:
î(11) Îndeplinirea obligațiilor beneficiarului rezultate din
contractul de finanțare nerambursabilă este garantată prin
constituirea de către acesta a unei scrisori de garanție
bancară de bună execuție în favoarea Administrației
Fondului pentru Mediu, al cărei cuantum este cuprins între
5—10% din valoarea contractului, și prin emiterea de bilete
la ordin cu clauza «fără protest» pentru fiecare tragere din
finanțarea acordată.
(12) Scrisoarea de garanție bancară de bună execuție
constituie anexă la contractul de finanțare nerambursabilă.
(13) Administrația Fondului pentru Mediu are obligația de
a restitui garanțiile de bună execuție constituite de către
beneficiar, în termen de 14 zile de la finalizarea
contractului, cu excepția cazului în care este nevoită să
ceară executarea lor.“
II. Anexa nr. 1 îSpecificația termenilor utilizați“ la
normele metodologice se modifică astfel:
— Al 6-lea alineat va avea următorul cuprins:
îReciclarea mecanică a deșeurilor de ambalaje PET
postconsum — proces care constă în prelucrarea mecanică
a deșeurilor de ambalaje PET în scopul obținerii de fulgi,
care reprezintă materia primă secundară pentru obținerea
de produse noi: recipiente pentru băuturi, țesături, materiale
termoizolante, folie pentru ambalarea alimentelor etc.“
III. Anexa nr. 2 îCerere de finanțare nerambursabilă
pentru agenții economici reciclatori“ la normele
metodologice se modifică astfel:
1. La al 6-lea alineat, partea introductivă va avea
următorul cuprins:
îSolicitantul are obligația de a anexa la sfârșitul
prezentei cereri de finanțare următoarele documente:“
2. Litera l) a alineatului al 6-lea va avea următorul
cuprins:
îl) adresă din partea agenției teritoriale de protecția
mediului, din care să rezulte că solicitantul nu se
încadrează în nici una dintre categoriile de contribuabili
prevăzute în art. 8 alin. (1) din Legea nr. 73/2000,
republicată, cu modificările ulterioare;“
3. Litera m) a alineatului al 6-lea va avea următorul
cuprins:
îm) declarație notarială pe propria răspundere a
reprezentantului legal desemnat al solicitantului, conform
modelului prezentat în anexa nr. 2.3;“
4. Litera q) a alineatului al 6-lea va avea următorul
cuprins:
îq) notă de prezentare privind aspectele tehnice ale
solicitantului, din care să rezulte obligatoriu: fluxul
tehnologic și capacitatea liniei sau liniilor tehnologice,
descrierea utilajelor componente, instalațiile de tratare a
apelor uzate rezultate din procesul tehnologic, în cazul în
care există;“

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 822/7.IX.2004
5. La alineatul al 6-lea, după litera s) se introduce
o nouă literă, litera ș), cu următorul cuprins:
îș) copia autorizației de mediu, atât pentru sediul social,
cât și pentru punctele de lucru;“
6. Tabelul de la punctul 1 îStructura estimată a
finanțării pe perioada de valabilitate a contractului plafon
de finanțare“ va cuprinde la coloana a 5-a și, respectiv,
a 6-a:
îSuma alocată din bugetul Fondului pentru mediu pentru
kilogramul de deșeuri de ambalaje PET postconsum,
introdus în procesul de producție, prelucrat și transformat
în materie primă secundară (lei/kg), exclusiv TVA“
îValoarea estimată de încasat din bugetul Fondului
pentru mediu (col. 2 x col. 5) (lei)“.
IV. Anexa nr. 3 îContract de finanțare nerambursabilă“
la normele metodologice se modifică astfel:
1. Alineatul 1 al articolului 2 va avea următorul cuprins:
î1. Plafonul de finanțare este acordat pentru finanțarea
deșeurilor de ambalaje PET postconsum de la agenții
economici autorizați în vederea colectării lor de la
persoanele fizice.“
2. Alineatul 8 al articolului 4 va avea următorul cuprins:
î8. Anularea sumelor neutilizate la sfârșitul perioadei de
finanțare se va notifica, în scris, BENEFICIARULUI și se
va reflecta în mod corespunzător în graficul de finanțare
nerambursabilă.“

3

3. Alineatul 9 al articolului 4 va avea următorul cuprins:
î9. Graficul de finanțare nerambursabilă modificat se
comunică BENEFICIARULUI în anexă la notificare.“
4. La articolul 5, alineatul existent se va numerota 1,
iar după el se va introduce un nou alineat, alineatul 2, cu
următorul cuprins:
î2. Îndeplinirea obligațiilor BENEFICIARULUI rezultate
din contractul de finanțare nerambursabilă este garantată
prin constituirea de către acesta a unei scrisori de garanție
bancară de bună execuție în favoarea Administrației
Fondului pentru Mediu, al cărei cuantum este cuprins între
5—10% din valoarea contractului și care se va constitui în
anexă la contract.“
V. Anexa nr. 3.1 se va intitula îGraficul de finanțare
nerambursabilă“ și se modifică astfel:
1. La semnături, pentru AFM vor semna în ordine:
director general, director economic, director Direcția de
proiecte și de implementare, șef serviciu și șef Serviciu
juridic.
2. Asteriscul din subsolul paginii va avea următorul
cuprins:
î*) Se întocmește în …… exemplare, din care
3 exemplare pentru AFM și …… exemplare pentru
BENEFICIAR.“

MINISTERUL SĂNĂTĂȚII

ORDIN
privind modificarea și completarea Ordinului ministrului sănătății și familiei nr. 185/2003
pentru aprobarea Normelor tehnice privind asigurarea curățeniei, dezinfecției, efectuarea sterilizării
și păstrarea sterilității obiectelor și materialelor sanitare în unitățile sanitare de stat și private
Văzând Referatul de aprobare al Direcției generale sănătate publică și inspecția sanitară de stat
nr. OB 9.421/2004,
în temeiul prevederilor Hotărârii Guvernului nr. 743/2003 privind organizarea și funcționarea Ministerului Sănătății,
cu modificările și completările ulterioare,
ministrul sănătății emite următorul ordin:
Art. I. — Ordinul ministrului sănătății și familiei
nr. 185/2003 pentru aprobarea Normelor tehnice privind
asigurarea curățeniei, dezinfecției, efectuarea sterilizării și
păstrarea sterilității obiectelor și materialelor sanitare în
unitățile sanitare de stat și private, publicat în Monitorul
Oficial al României, Partea I, nr. 194 și nr. 194 bis din
26 martie 2003, se modifică și va avea următorul cuprins:
1. Articolul 1 din anexa nr. 2 va avea următorul cuprins:
îSterilizarea este operațiunea prin care sunt eliminate
sau omorâte microorganismele, inclusiv cele aflate în stare
vegetativă, de pe obiectele inerte contaminate, rezultatul
acestei operațiuni fiind starea de sterilitate. Probabilitatea
teoretică a existenței microorganismelor trebuie să fie mai
mică sau egală cu 10–6.
Standardele Normelor tehnice privind asigurarea curățeniei,
dezinfecției, efectuarea sterilizării și păstrarea sterilității
obiectelor și materialelor sanitare în unitățile sanitare de stat
și private sunt menționate în anexa nr. 3, dar se pot folosi și
alte standarde prin care să se demonstreze respectarea
cerințelor prevăzute de prezentul ordin.
Conform normelor în vigoare, «sterilizarea face parte din
categoria procedurilor speciale, ale cărei rezultate nu pot fi
verificate integral prin controlul final al produsului, efectuat
a posteriori, trebuind să fie supusă validării, supravegherii
bunei funcționări, precum și asigurării unei păstrări
corespunzătoare a materialelor sterilizate. Sunt necesare
atât controlul permanent al operațiunilor, cât și respectarea

permanentă a procedurilor stabilite, pentru asigurarea
conformării la exigențele specificate».
Obținerea stării de «sterilitate», precum și menținerea ei
(până în momentul utilizării) reprezintă obligații de rezultat,
unitățile sanitare fiind obligate să creeze sistemele de
calitate bazate pe normele care se referă la cerințele
sistemelor de calitate.
Unitățile sanitare trebuie să garanteze același nivel de
securitate pentru pacienți atât în cazul utilizării de
dispozitive medicale achiziționate de pe piață, cât și al
celor sterilizate în unitatea sanitară.
Dispozitivele și materialele de unică folosință nu vor fi
niciodată reprocesate în vederea reutilizării.
Dispozitivele medicale care, prin modul de proiectare
sau prin natura materialului din care sunt construite, nu
suportă nici un tip de sterilizare trebuie să fie supuse unei
dezinfecții adecvate, al cărei efect să fie bactericid,
fungicid, virulicid și sporicid.
Termenii produs sterilizant sau sterilizare chimică sunt
utilizați pentru o gamă restrânsă de compuși chimici
(formaldehidă, glutaraldehidă) care, în condiții controlate,
pot distruge sporii bacterieni.
Toate dispozitivele medicale și materialele care urmează
a fi sterilizate trebuie curățate prin metode fizice și
dezinfectate chimic înainte de a fi supuse unui proces de
sterilizare standardizat.
Toate instrumentele chirurgicale, materialele textile și
alte obiecte sau soluții care pătrund în țesuturile sterile sau

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 822/7.IX.2004

în sistemul vascular, inclusiv instrumentele stomatologice,
trebuie să fie sterile (instrumente/obiecte critice).
Organizarea activităților propriu-zise de sterilizare,
precum și a activităților conexe (spălarea, decontaminarea
și împachetarea, stocarea și livrarea) va ține cont de
necesitatea respectării circuitelor, a evitării golurilor de
control pe parcursul realizării lor și a utilizării altor spații
decât cele anume desemnate, serviciul central de sterilizare
trebuind să aibă un caracter unitar geografic pentru toate
etapele menționate.
La organizarea activității serviciului central de sterilizare
vor fi avute în vedere:
— circuitul de colectare, recipientele și mijloacele de
transport ale dispozitivelor murdare, nesterile;
— diminuarea încărcăturii microbiene și eliminarea
încărcăturii organice și a biofilmului1) de pe dispozitivele
medicale;
— controlul condițiilor de mediu, verificarea stării de
funcționare a aparaturii;
— spațiul curat pentru inventarierea și împachetarea
dispozitivelor medicale;
— sterilizarea propriu-zisă și sistemul de control al
procesului;
— procedurile de control și marcare a produselor finite;
— tratarea neconformităților;
— înregistrarea și arhivarea datelor privind parcursul
procesului, în vederea asigurării trasabilității, care este un
element de sistem de calitate și este parte componentă a
materiovigilenței2);
— circuitul de stocare, distribuție, transport la utilizatori;
— instruirea personalului;
— echipamentul de protecție a personalului, diferențiat
pe etape de proces.
Pentru fiecare etapă SPCIN va elabora protocoale de
procedură, conținând instrucțiuni clare și bine definite, iar
personalul serviciului central de sterilizare va fi certificat.
Circuitele vor fi stabilite în așa fel încât să asigure
securitatea personalului, a mediului și integritatea
dispozitivelor medicale.
Controlul mediului este important, întrucât permite:
— să se evalueze problemele existente;
— să se remedieze defecțiunile;
— să se supravegheze și să se corecteze condițiile de
desfășurare a procesului de sterilizare și a activităților
conexe.
Pentru aceasta vor fi ținute sub observație și verificate:
— calitatea aerului, apei și a fluidelor utilizate;
— starea de igienă a suprafețelor;
— modul de funcționare a echipamentelor de sterilizare;
— modul de funcționare a echipamentelor de control,
măsură și testare;
— ținuta și formarea profesională a personalului.
În unitățile de asistență medicală sterilizarea se poate
realiza prin: metode fizice — abur sub presiune (sau abur
la temperatură și presiune ridicate/scăzute), căldură uscată,
metode chimice — oxid de etilenă, «sterilizanți» chimici:
formaldehidă și abur la temperaturi joase și presiune
subatmosferică.
În stadiul actual al datelor științifice, sterilizarea cu
vapori de apă saturați sub presiune trebuie să fie metoda
de elecție dacă dispozitivul medical suportă această
procedură.“

2. Punctul 2.4.1 al articolului 2 din anexa nr. 2 va avea
următorul cuprins:
î2.4.1. Curățarea/Decontaminarea instrumentarului
chirurgical/Predezinfecție (în blocul operator, în secții de
spital, cabinete medicale, săli de tratament)
Se poate realiza: manual sau automat cu ajutorul unor
echipamente automate de curățare.
Metoda: curățare manuală
Imediat, la sfârșitul intervenției chirurgicale sau efectuării
pansamentului, instrumentarul folosit se imersează într-un
produs etichetat și avizat ca detergent, detergent enzimatic
sau detergent dezinfectant ori produs de curățaredecontaminare pentru instrumentar, în concentrația
recomandată de producător (gama pe care producătorul
instrumentului o recomandă, compatibilă cu materialul din
care este fabricat). Concentrația de lucru a produsului
utilizat în această etapă trebuie să acopere spectrul de
acțiune virulicid (inactivarea VHB și HIV).
Este de preferat ca în această etapă să fie utilizați
dezinfectanți etichetați și avizați ca «dezinfectant pentru
instrumentar» cu proprietăți de curățare și avizați de către
Ministerul Sănătății conform legislației în vigoare.
Prin folosirea în această etapă a unui produs etichetat
ca detergent, detergent enzimatic sau detergent
dezinfectant ori produs de curățare-decontaminare pentru
instrumentar există pericolul contaminării personalului care
efectuează această operație cu agenți patogeni
transmisibili. Utilizând în această etapă un dezinfectant cu
proprietăți de curățare, etichetat ca dezinfectant pentru
instrumentar, este eliminat acest risc.
Atenție la eticheta produsului utilizat!
Sunt produse chimice etichetate «Curățare și
decontaminare», «Detergent dezinfectant», care conțin pe
lângă agenți de spumare cel puțin un principiu activ
recunoscut cu proprietăți bactericide, fungicide, folosite
înainte de dezinfecție.
Pentru dezinfecție se utilizează dezinfectante anume
destinate dezinfecției instrumentarului, care sunt avizate de
Ministerul Sănătății și care se folosesc în mod obligatoriu
după decontaminare (curățare).
Protocol de lucru:
— se perie cu grijă, insistând asupra articulațiilor și
canelurilor, utilizând o perie moale din nailon;
— instrumentarul se demontează complet;
— se curăță canelurile cu o compresă;
— se curăță bine toate părțile scobite, jgheaburile,
cavitățile, cu ajutorul unei seringi.
Metoda: curățare automată în mașini de curățat
automate cu program de dezinfecție/baie cu ultrasunete.
Se pot folosi mașini de spălat automate cu program de
dezinfecție inclus pentru instrumente, avizate de Ministerul
Sănătății.
Dezinfecția în mașina de curățat automată cu program
de dezinfecție inclus se realizează la o temperatură și un
timp de expunere care variază în funcție de fabricant:
— 75șC, 20 minute sau 80șC, 10 minute (sunt distruse
formele vegetative ale bacteriilor, inclusiv Mycobacteriile,
dar nu și VHB);
— 93șC, 10 minute (sunt distruse formele vegetative ale
bacteriilor, inclusiv Mycobacteriile);

1)

Biofilm — ansamblul de produse organice având incluse microorganisme (bacterii Gram negative) capabile să secrete produse
macromoleculare pe suprafața unor materiale. Acesta se constituie în decurs de 3 ore de la utilizarea dispozitivului într-un mediu contaminat.
Neîndepărtat, constituie o protecție pentru bacteriile remanente, permițându-le să elibereze toxine responsabile de producerea șocului septic. Biofilmul
permite bacteriilor să reziste la tratamentele de sterilizare și dezinfecție. Majoritatea procedurilor obișnuite de pretratare nu elimină încărcătura de
endotoxine, fiind necesare un pretratament și o curățare riguroase, utilizându-se detergenți enzimatici înaintea oricărui alt tratament.
2) Obligația de a declara incidentele sau riscurile de producere a unor incidente legate de utilizarea dispozitivelor medicale; incidentele pot fi
legate de sterilizarea acestora.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 822/7.IX.2004
— 105șC, un minut (sunt distruse formele vegetative ale
bacteriilor, inclusiv Mycobacteriile) sau 105șC, 5 minute sau
105șC, 7 minute (sunt distruse formele vegetative ale
bacteriilor, inclusiv Mycobacteriile, precum și sporii de
Bacillus antracis).
Utilizarea mașinilor automate pentru dezinfecția
instrumentelor are avantajul că reduce expunerea
personalului la substanțele chimice toxice, iar timpul de
contact cu dezinfectantul poate fi standardizat.“
3. Punctul 3.2 al articolului 3 din anexa nr. 2 va avea
următorul cuprins:
î3.2. Materialele care se sterilizează pot fi împachetate în:
— cutii metalice (pentru sterilizarea cu aer cald);
— cutii metalice perforate (pentru sterilizarea cu abur
sub presiune);
— casolete perforate cu colier (pentru sterilizarea cu
abur sub presiune);
— hârtie specială, pentru împachetarea instrumentarului
sau materialului textil, fabricată special pentru sterilizarea cu
abur sub presiune;
— pungi/role din hârtie sau din plastic fabricate special
pentru sterilizarea cu aer cald sau oxid de etilenă cu
indicatori fizico-chimici de temperatură;

5

— pungi/role din hârtie sau din plastic fabricate special
pentru sterilizarea cu abur sub presiune sau abur și
formaldehidă la temperaturi joase la presiune subatmosferică,
cu indicatori fizico-chimici de temperatură.“
4. După anexa nr. 2 se introduce anexa nr. 3 cu
următorul cuprins:
îANEXA Nr. 3
STANDARDE

SR EN 556:2001 Sterilizarea dispozitivelor medicale.
Cerințe pentru dispozitive medicale etichetate îSteril“
SR EN ISO 9001:2001 Sisteme de management al
calității. Cerințe
SR EN 46001:2000 Sistemele calității. Dispozitive
medicale. Cerințe particulare pentru aplicarea EN ISO 9001
SR EN 46002:2000 Sistemele calității. Dispozitive
medicale. Cerințe particulare pentru aplicarea EN ISO 9002
SR EN 1275:2002 Antiseptice și dezinfectante chimice.
Activitatea fungicidă de bază. Metode de testare și
prescripții (faza 1)
SR EN 1040:2000 Antiseptice și dezinfectante chimice.
Activitatea bactericidă de bază. Metoda de testare și
prescripții (faza 1).“
Art. II. — Prezentul ordin va fi publicat în Monitorul
Oficial al României, Partea I.

Ministrul sănătății,
Ovidiu Brînzan
București, 18 august 2004.
Nr. 1.031.

ACTE

ALE

BĂNCII

NAȚIONALE

A

ROMÂNIEI

BANCA NAȚIONALĂ A ROMÂNIEI

HOTĂRÂRE
privind respingerea cererii de aprobare a fuziunii prin absorbție a cooperativelor de credit
îSperanța“ Domnești și îEconomia“ Măgurele de către Cooperativa de credit îVictoria“ București,
în calitate de cooperativă absorbantă
Având în vedere prevederile art. 9 alin. (1) și alin. (2) lit. a) din Normele Băncii Naționale a României nr. 6/2003 privind
fuziunea și divizarea cooperativelor de credit, precum și cererea CREDITCOOP Casa Centrală de aprobare a fuziunii prin
absorbție a cooperativelor de credit îSperanța“ Domnești și îEconomia“ Măgurele de către Cooperativa de credit îVictoria“
București, în calitate de cooperativă absorbantă, din care a rezultat că documentația prezentată este incompletă și nu este
întocmită în conformitate cu dispozițiile Ordonanței de urgență a Guvernului nr. 97/2000 privind organizațiile cooperatiste
de credit, aprobată și modificată prin Legea nr. 200/2002, cu modificările ulterioare, și ale reglementărilor în vigoare,
în temeiul prevederilor art. 214 alin. 2 din Ordonanța de urgență a Guvernului nr. 97/2000, aprobată și modificată
prin Legea nr. 200/2002, cu modificările și completările ulterioare,
Banca Națională a României

h o t ă r ă ș t e:

Art. 1. — Se respinge cererea CREDITCOOP Casa
Centrală de aprobare a fuziunii prin absorbție a
cooperativelor de credit îSperanța“ Domnești și îEconomia“
Măgurele de către Cooperativa de credit îVictoria“
București, în calitate de cooperativă absorbantă, pentru
următoarele motive:
— în cadrul Proiectului de act adițional la actul
constitutiv al Cooperativei de credit îVictoria“ București nu
sunt coroborate modificările propuse a surveni în cadrul
art. 15 lit. b) și art. 16 lit. a), cu privire la cuantumul
fondului social;

— formularul mod. 4180 îContul de profit și pierderi“ la
data de 31 ianuarie 2004 aferent Cooperativei de credit
îVictoria“ București este incomplet;
— opinia contrară a auditorului financiar consemnată în
Raportul de audit nr. 1.247 din 29 iunie 2004 și Raportul
de audit nr. 1.262 din 14 iulie 2004, potrivit căreia situațiile
financiare, bilanțul de fuziune și studiul de fezabilitate, care
au făcut obiectul auditului, nu prezintă în mod corect
capitalurile proprii ale cooperativei de credit rezultate în
urma fuziunii la data de 31 ianuarie 2004 și rezultatele
din fuziune la această dată și nu sunt în conformitate cu
prevederile Ordonanței de urgență a Guvernului nr. 97/2000

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 822/7.IX.2004

privind organizațiile cooperatiste de credit, aprobată și
modificată prin Legea nr. 200/2002, cu modificările și
completările ulterioare.
Art. 2. — Prezenta hotărâre va fi transmisă
CREDITCOOP Casa Centrală și va intra în vigoare la data
publicării ei în Monitorul Oficial al României, Partea I.

Art. 3. — Prezenta hotărâre poate fi contestată la
Consiliul de administrație al Băncii Naționale a României,
în termen de 15 zile de la data comunicării, în
conformitate cu prevederile art. 202 alin. 1 din Ordonanța
de urgență a Guvernului nr. 97/2000, aprobată și
modificată prin Legea nr. 200/2002, cu modificările și
completările ulterioare.

p. GUVERNATORUL BĂNCII NAȚIONALE A ROMÂNIEI,

EMIL IOTA GHIZARI
București, 19 august 2004.
Nr. 454.

ACTE

ALE

CONSILIULUI

CONCURENȚEI

CONSILIUL CONCURENȚEI

ORDIN
privind punerea în aplicare a Regulamentului pentru modificarea și completarea
Regulamentului de organizare, funcționare și procedură al Consiliului Concurenței
În baza:
— Decretului nr. 57/2004 pentru numirea membrilor Plenului Consiliului Concurenței;
— prevederilor art. 21 alin. (4) lit. f), ale art. 28 alin. (1) și (2) și ale art. 29 alin. (1) din Legea concurenței
nr. 21/1996, cu modificările și completările ulterioare,
având în vedere avizul favorabil al Consiliului Legislativ,
președintele Consiliului Concurenței emite următorul ordin:
Art. 1. — În urma adoptării în Plenul Consiliului
Concurenței, se pune în aplicare Regulamentul pentru
modificarea și completarea Regulamentului de organizare,
funcționare și procedură al Consiliului Concurenței, prevăzut
în anexa care face parte integrantă din prezentul ordin.

Art. 2. — Compartimentele de specialitate din cadrul
Consiliului Concurenței vor urmări punerea în aplicare a
prevederilor prezentului ordin.
Art. 3. — Prezentul ordin și regulamentul menționat la
art. 1 vor fi publicate în Monitorul Oficial al României,
Partea I.

Președintele Consiliului Concurenței,
Mihai Berinde
București, 12 august 2004.
Nr. 197.
ANEXĂ

REGULAMENT
pentru modificarea și completarea Regulamentului de organizare, funcționare și procedură al Consiliului Concurenței
În temeiul art. 28 alin. (1) din Legea concurenței nr. 21/1996, cu modificările și completările ulterioare,
Consiliul Concurenței adoptă prezentul regulament.
Art. I. — Regulamentul de organizare, funcționare și
procedură al Consiliului Concurenței, pus în aplicare prin
Ordinul președintelui Consiliului Concurenței nr. 61/2004,
publicat în Monitorul Oficial al României, Partea I, nr. 288
din 1 aprilie 2004, cu modificările și completările ulterioare,
se modifică și se completează după cum urmează:
1. Litera c) a alineatului (3) al articolului 6 va avea
următorul cuprins:
îc) adoptă, în cazul investigațiilor efectuate, deciziile
prevăzute de Legea nr. 143/1999 privind ajutorul de stat;“.
2. După litera g) a alineatului (3) al articolului 6 se
introduce litera g1) cu următorul cuprins:
îg1) examinează propunerile de retragere a beneficiului
exceptării de la prevederile art. 5 alin. (1) din Legea
concurenței nr. 21/1996, stabilit prin regulament al

Consiliului Concurenței pentru unele categorii de înțelegeri,
decizii luate de asociațiile de agenți economici sau practici
concertate, atunci când constată că acestea nu mai
îndeplinesc prevederile art. 5 alin. (2) din Legea
nr. 21/1996;“.
3. Litera j) a alineatului (3) al articolului 6 va avea
următorul cuprins:
îj) sesizează autoritatea emitentă a unui act normativ
prin care se instituie măsuri de ajutor de stat care nu au
fost notificate sau au fost interzise prin decizie a Consiliului
Concurenței, în vederea modificării sau abrogării.“
4. Alineatul (4) al articolului 7 va avea următorul
cuprins:
î(4) Președintele Consiliului Concurenței ordonă
efectuarea de investigații, desemnează raportorul pentru

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 822/7.IX.2004
fiecare investigație, abilitează cu puteri de inspecție membrii
echipei de investigație și poate recomanda, în cazuri
justificate, un termen de finalizare a investigației, în funcție
de specificul fiecărui caz.“
5. Alineatul (8) al articolului 7 va avea următorul
cuprins:
î(8) Președintele Consiliului Concurenței își poate
organiza, în conformitate cu dispozițiile legale, propriul
cabinet.“
6. Alineatul (1) al articolului 8 va avea următorul
cuprins:
îArt. 8. — (1) Consiliul Concurenței își desfășoară
activitatea și în comisii, în scopul aplicării sancțiunilor
pentru contravențiile prevăzute la art. 55 lit. a) și la art. 56
alin. (1) lit. c) și d), precum și a amenzilor cominatorii
prevăzute la art. 59 din Legea nr. 21/1996.“
7. Alineatul (7) al articolului 8 va avea următorul
cuprins:
î(7) Comisia Consiliului Concurenței poate funcționa
numai în formație completă, luând hotărâri cu majoritate de
voturi.“
8. Litera d) a alineatului (8) al articolului 8 va avea
următorul cuprins:
îd) aplică amenzile cominatorii conform art. 59 din
Legea nr. 21/1996, amenzile pentru omisiunea notificării
operațiunilor de concentrare economică, amenzile pentru
începerea unei operațiuni de concentrare declarată
incompatibilă cu Legea nr. 21/1996 printr-o decizie a
Consiliului Concurenței și amenzile pentru neîndeplinirea
unei obligații sau a unei condiții impuse printr-o decizie
luată în conformitate cu prevederile legii.“
9. După alineatul (11) al articolului 8 se introduce
alineatul (12) cu următorul cuprins:
î(12) Notificările măsurilor de ajutor de stat, primite de
către Consiliul Concurenței, se soluționează printr-o
procedură care cuprinde, după caz, următoarele faze:
a) analiza acestora de către direcția de specialitate,
care, în termenele legale, înaintează comisiei coordonatoare
propunerea de soluționare a cazului: emiterea uneia dintre
deciziile prevăzute de art. 12 din Legea nr. 143/1999 sau
declanșarea unei investigații;
b) propunerea Comisei se înaintează președintelui
Consiliului Concurenței, în vederea emiterii de către acesta
a deciziei de autorizare sau de neautorizare, după caz, ori
a ordinului de declanșare a investigației.“
10. Alineatul (2) al articolului 10 va avea următorul
cuprins:
î(2) În structura Consiliului Concurenței intră, de
asemenea, și inspectoratele teritoriale de concurență, care
sunt unități teritoriale fără personalitate juridică ale
Consiliului Concurenței. Acestea acționează în limitele
competențelor și atribuțiilor prevăzute de dispozițiile legale,
activitatea lor fiind coordonată și îndrumată de către
Direcția monitorizare teritorială.“
11. Litera j) a alineatului (6) al articolului 11 va avea
următorul cuprins:
îj) colaborează cu direcțiile din cadrul Consiliului
Concurenței în scopul obținerii unor informații utile pentru
analiza ajutoarelor de stat notificate.“
12. Litera a) a alineatului (7) al articolului 11 va avea
următorul cuprins:
îa) elaborează regulamente pentru aplicarea Legii
nr. 143/1999 în limita competențelor ce decurg din
prezentul regulament;“
13. Litera f) a alineatului (7) al articolului 11 va avea
următorul cuprins:
îf) evaluează cuantumul anual al ajutorului de stat
pentru principalii beneficiari, pe baza informațiilor colectate
privind ajutoarele de stat acordate în economie, atât sub
formă de schemă de ajutor, cât și ca ajutoare individuale;“
14. Litera l) a alineatului (7) al articolului 11 va avea
următorul cuprins:

7

îl) monitorizează actele normative și administrative prin
care se instituie măsuri ce constituie ajutoare de stat,
organizând un sistem de evidență computerizată a acestora
după criterii prestabilite;“
15. După litera r) a alineatului (7) al articolului 11 se
introduc literele s), t), u), v) și x) cu următorul cuprins:
îs) propune sesizarea autorității emitente și informează
concomitent furnizorul și beneficiarul de ajutor de stat în
cazul în care constată încălcarea prevederilor art. 5 și 6
din Legea nr. 143/1999;
t) întocmește puncte de vedere asupra materialelor
transmise de Direcția monitorizare teritorială ca urmare a
activității de control desfășurate de inspectoratele teritoriale
de concurență;
u) colaborează cu Direcția juridic-contencios la
întocmirea actelor necesare sesizării instanțelor
judecătorești în cazul ajutoarelor de stat ilegale sau
interzise;
v) propune sesizarea furnizorului de ajutor de stat în
cazul în care se constată nerespectarea condițiilor
prevăzute în decizia de autorizare și/sau nerespectarea
regulamentelor emise în aplicarea Legii nr. 143/1999;
x) inițiază și propune măsuri menite să faciliteze
dezvoltarea pieței și a concurenței în vederea elaborării de
către Consiliul Concurenței a unor recomandări către
Guvern.“
16. Litera n) a alineatului (11) al articolului 11 se
abrogă.
17. După litera g) a articolului 12 se introduce litera g1)
cu următorul cuprins:
îg 1 ) creează o bază centralizată de date care să
prezinte situația concurenței pe diferite piețe ale produsului
sau serviciului pe plan local (date de identificare, cote de
piață, clienți, furnizori).“
18. După litera d) a alineatului (4) al articolului 16 se
introduc literele d1) și d2) cu următorul cuprins:
îd1) autorizarea condiționată a măsurii de ajutor de stat;
d2) interzicerea măsurii de ajutor de stat în cazul în
care nu există dubii că acesta denaturează semnificativ
mediul concurențial normal și afectează aplicarea
corespunzătoare a acordurilor internaționale la care
România este parte;“.
19. Alineatul (5) al articolului 16 va avea următorul
cuprins:
î(5) Propunerile prevăzute la alin. (4) vor fi înaintate
președintelui, care va emite decizii sau ordine, după caz,
ce se vor înregistra în registrele speciale.“
20. Litera f) a alineatului (2) al articolului 17 va avea
următorul cuprins:
îf) depune dosarul cauzei, cuprinzând raportul și
documentele, datele, informațiile și alte probe rezultate în
urma investigației, la președintele Consiliului Concurenței,
asigurând respectarea termenelor legale.“
21. După alineatul (4) al articolului 17 se introduce
alineatul (5) cu următorul cuprins:
î(5) Membrii echipei de investigație au următoarele
atribuții:
a) colaborează cu raportorul pentru soluționarea cazului
investigat;
b) au acces la toate actele procedurii de investigație;
c) participă la întocmirea raportului asupra investigației
și propun măsuri de comun acord cu raportorul;
d) participă la completarea investigației și/sau raportului;
e) controlează și urmăresc aplicarea deciziilor Consiliului
Concurenței pentru cazul respectiv și informează prin
raportare.“
Art. II. — Organigrama Consiliului Concurenței, aprobată
de Plen, este prevăzută în anexa care face parte
integrantă din prezentul regulament.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 822/7.IX.2004
ANEXĂ
la regulament

Numărul de posturi = 350
PLENUL CONSILIULUI CONCURENȚEI
PREȘEDINTE

Cabinet președinte

Direcția relații
externe și integrare
europeană
Direcția
juridic-contencios

Compartiment audit
public intern

Vicepreședinte
Fuziuni și antitrust

Consilier de
concurență

Direcția
cercetare-sinteze

Vicepreședinte
Ajutor de stat

Consilier de
concurență

Consilier de
concurență

Consilier de
concurență
Secretar general
Direcția buget,
resurse umane

Direcția
monitorizare
teritorială

Direcția
servicii

Direcția
bunuri
de consum

Direcția
industrie
și energie

Direcția
autorizare
ajutor de stat

Direcția
raportare,
monitorizare
și control ajutor
de stat

Direcția
administrativă
Serviciul relații
publice
și protocol

Inspectorate
teritoriale

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 822/7.IX.2004 conține 8 pagini.

Prețul de vânzare 8.500 lei

ISSN 1453—4495

PDF compression, OCR, web-optimization with CVISION's PdfCompressor

