PARTEA

Anul 172 (XVI) — Nr. 819

I

LEGI, DECRETE, HOTĂRÂRI ȘI ALTE ACTE

Luni, 6 septembrie 2004

SUMAR

Nr.

Pagina

199.

624.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al președintelui Agenției Naționale pentru
Întreprinderi Mici și Mijlocii și Cooperație pentru
aprobarea Procedurii de implementare a
Programului privind dezvoltarea abilităților
antreprenoriale în rândul tinerilor și facilitarea
accesului acestora la finanțare — START .............
— Ordin al ministrului agriculturii, pădurilor și
dezvoltării rurale privind revizuirea pe categorii de
resurse a volumului maxim de masă lemnoasă pe

1–12

Nr.

Pagina
picior care poate fi recoltată în anul 2004 și pe
destinații pentru pădurile proprietate publică a
statului administrate de Regia Națională a
Pădurilor — Romsilva și pentru aprobarea
repartizării pe județe a volumului maxim de masă
lemnoasă provenind din pădurile proprietate
publică a unităților administrativ-teritoriale, din
pădurile proprietate privată a persoanelor fizice și
a persoanelor juridice de drept privat și din
vegetația forestieră situată pe terenuri din afara
fondului forestier național..........................................

12–16

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
AGENȚIA NAȚIONALĂ PENTRU ÎNTREPRINDERI MICI ȘI MIJLOCII ȘI COOPERAȚIE

ORDIN
pentru aprobarea Procedurii de implementare a Programului privind dezvoltarea abilităților
antreprenoriale în rândul tinerilor și facilitarea accesului acestora la finanțare — START
În temeiul art. 25 din Legea nr. 346/2004 privind stimularea înființării și dezvoltării întreprinderilor mici și mijlocii,
al art. 4 alin. (1) pct. 12 și al art. 5 alin. (4) din Hotărârea Guvernului nr. 753/2003 privind organizarea și funcționarea
Agenției Naționale pentru Întreprinderi Mici și Mijlocii și Cooperație,
președintele Agenției Naționale pentru Întreprinderi Mici și Mijlocii și Cooperație emite prezentul ordin.
Articol

unic.

—

(1)

Se

aprobă

Procedura

de

implementare a Programului privind dezvoltarea abilităților
antreprenoriale în rândul tinerilor și facilitarea accesului

acestora la finanțare — START, prevăzută în anexa care
face parte integrantă din prezentul ordin.
(2) Prezentul ordin va fi publicat în Monitorul Oficial al
României, Partea I, și va intra în vigoare la data publicării.

Președintele Agenției Naționale pentru Întreprinderi Mici și Mijlocii și Cooperație,
Eugen Ovidiu Chirovici
București, 26 august 2004.
Nr. 199.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 819/6.IX.2004
ANEXĂ

PROCEDURA
de implementare a Programului privind dezvoltarea abilităților antreprenoriale în rândul tinerilor
și facilitarea accesului acestora la finanțare — START
1. Obiectivul Programului
Obiectivul Programului pentru dezvoltarea abilităților
antreprenoriale în rândul tinerilor și facilitarea accesului
acestora la finanțare — START îl constituie promovarea
unui sistem formativ care să faciliteze mobilitatea tinerilor
între sistemul de învățământ și piața forței de muncă,
precum și dezvoltarea aptitudinilor antreprenoriale
ale tinerilor în scopul implicării acestora în structuri
economice private, ceea ce constituie o direcție prioritară a
Planului Național de Acțiune pentru Tineret în România
(PNAT — R).
Programul urmărește:
• dezvoltarea aptitudinilor antreprenoriale bazate pe
cunoașterea și gestionarea optimă a resurselor, în vederea
adaptării rapide la rigorile determinate de globalizarea
piețelor și integrarea României în Uniunea Europeană;
• creșterea numărului de întreprinzători de succes;
• stimularea înființării de noi întreprinderi mici și mijlocii
(IMM), precum și îmbunătățirea performanțelor economice
ale microîntreprinderilor existente, prin creșterea gradului de
pregătire a personalului acestora;
• creșterea potențialului de accesare a surselor de
finanțare.
2. Bugetul Programului
2.1. Programul se va derula în două etape, respectiv:
2.1.1. etapa I — organizarea și desfășurarea cursurilor
de pregătire antreprenorială destinate beneficiarilor
Programului;
2.1.2. etapa a II-a — finanțarea primelor 100 de planuri
de afaceri selectate, prin acordarea de microcredite în
condiții avantajoase, conform prevederilor stipulate la
pct. 2.3.
2.2. Pentru realizarea etapei I a programului se alocă
de la bugetul de stat pe anul 2004 suma de 2,5 miliarde
lei, defalcată astfel:
— 2,25 miliarde lei — pentru finanțarea cursurilor de
pregătire (inclusiv cheltuielile aferente desfășurării acestora);
— 0,50 miliarde lei — pentru asistența tehnică destinată
Agenției Naționale pentru Întreprinderi Mici și Mijlocii și
Cooperație (ANIMMC), constând în cheltuieli pentru
implementarea, administrarea, monitorizarea și evaluarea
Programului.
2.3. În cadrul etapei a II-a a Programului se vor finanța
primele 100 de planuri de afaceri, selectate prin acordarea
de microcredite în condiții avantajoase de către Banca
Comercială Română (BCR), conform condițiilor de creditare
specifice.
3. Beneficiarii Programului
Beneficiază de prevederile Programului: persoanele
fizice, persoanele fizice autorizate și persoanele juridice
care îndeplinesc, cumulativ, la data depunerii formularelor
de înscriere, următoarele criterii de eligibilitate:
3.1. Persoanele fizice:
a) au vârsta cuprinsă între 18 ani și 35 de ani
(neîmpliniți);
b) sunt absolvenți ai învățământului liceal sau superior;
c) au obținut un număr de minimum 50 de puncte, ca
urmare a evaluării datelor din formularul de înscriere.

3.2. Persoanele juridice:
a) sunt organizate în baza Legii nr. 31/1990 privind
societățile comerciale, republicată, cu modificările și
completările ulterioare;
b) au capital social integral privat;
c) au numărul mediu scriptic de personal de până la
9 salariați inclusiv și cifra de afaceri echivalentă cu până la
100.000 euro;
d) asociatul unic/asociații/acționarii persoanei juridice
beneficiare are/au vârsta cuprinsă între 18 ani și 35 de ani
(neîmpliniți) (un singur asociat/acționar al persoanei juridice
eligibile poate beneficia de acest curs);
e) au maximum un an de la înființare la data depunerii
formularului de înscriere;
f) au ca obiect principal de activitate, conform clasificării
și activității preponderente desfășurate, așa cum rezultă din
documentele financiar-contabile, producția de bunuri
materiale și/sau prestarea de servicii;
g) îndeplinesc criteriul independenței. Sunt considerate
independente întreprinderile care nu sunt deținute în
proporție de peste 25% din capitalul social sau din
drepturile de vot de către o altă întreprindere sau, în
comun, de către mai multe întreprinderi care nu sunt
întreprinderi mici și mijlocii. Acest prag poate fi depășit în
două cazuri:
i(i) dacă întreprinderea este deținută de instituții
publice de investiții, societăți de capital de risc
sau investitori instituționali, cu condiția să nu se
exercite nici un control individual sau comun;
(ii) dacă întreprinderea are capitalul repartizat într-o
asemenea manieră încât nu este posibil să se
determine cine este deținătorul și dacă
întreprinderea declară pe propria răspundere că
nu este deținută în proporție de 25% sau mai
mult de către o singură întreprindere ori, în
comun, de către mai multe întreprinderi care nu
se încadrează în definiția pentru întreprinderi mici
și mijlocii.
Nu beneficiază de prevederile Programului: societățile
bancare, societățile de asigurare și reasigurare, societățile
de administrare a fondurilor financiare de investiții,
societățile de valori mobiliare, agenții economici cu
activitate principală de comerț, activități de intermedieri
financiare, activități auxiliare intermedierilor financiare,
activități de consultanță pentru afaceri și management,
activități juridice, de contabilitate și revizie contabilă,
consultanță în domeniul fiscal, selecția și plasarea forței de
muncă, alte activități prestate în principal întreprinderilor,
precum și furnizorii de instruire.
3.3. Persoanele fizice sau juridice eligibile nu au mai
beneficiat în ultimii 2 ani de alocații financiare de la
bugetul de stat. În acest scop, persoanele menționate la
pct. 3.1 și 3.2 vor completa declarația pe propria
răspundere, prevăzută în anexa nr. 3 la prezenta procedură.
4. Tipurile de ajutor financiar:
4.1. Prin Program se organizează și se finanțează în
etapa I cursuri de pregătire destinate beneficiarilor eligibili
în domenii de interes pentru dezvoltarea capacităților
antreprenoriale, în scopul dobândirii cunoștințelor teoretice
și cu aplicabilitate practică necesare începerii și dezvoltării

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 819/6.IX.2004
unei afaceri, conform tematicii prevăzute în anexa nr. 1 la
prezenta procedură.
4.2. În etapa a II-a a Programului se acordă
microcredite de către BCR, pentru finanțarea primelor 100
de planuri de afaceri elaborate de beneficiarii cursurilor de
pregătire antreprenorială, selectate de către o comisie de
evaluare constituită din specialiști din cadrul ANIMMC, BCR
și Fondul Național de Garantare a Creditelor pentru
Întreprinderile Mici și Mijlocii — S.A. (FNGCIMM).
5. În vederea implementării primei etape a Programului,
ANIMMC va încheia parteneriate cu instituții publice
locale, instituții de învățământ superior sau organizații
neguvernamentale, în baza protocoalelor de colaborare
încheiate cu fiecare instituție.
6. Procedura de înscriere la cursurile de pregătire
antreprenorială
6.1. Fiecare potențial beneficiar trebuie să completeze
integral formularul de înscriere prevăzut în anexa nr. 2 la
prezenta procedură.
6.2. În cazul beneficiarilor prevăzuți la pct. 3.1,
formularul de înscriere va fi însoțit de următoarele
documente justificative:
a) copie a buletinului/cărții de identitate al/a solicitantului;
b) copie legalizată de pe ultima diplomă de studii;
c) declarația pe propria răspundere că nu a mai
beneficiat de ajutor de stat (anexa nr. 3 la prezenta
procedură).
6.3. În cazul beneficiarilor prevăzuți la pct. 3.2,
formularul de înscriere va fi însoțit de următoarele
documente justificative:
a) copie a certificatului de înregistrare a solicitantului
sau, după caz, a certificatului de înmatriculare, precum și o
copie a certificatului de înregistrare fiscală;
b) certificat constatator emis de oficiul registrului
comerțului de pe lângă tribunalul unde își are sediul
societatea, în care să se menționeze reprezentanții legali
ai acesteia, precum și domeniile de activitate principală și
secundare ale societății solicitante;
c) copie a buletinului/cărții de identitate al/a asociatului
unic/asociaților/acționarilor persoanei juridice beneficiare;
d) copie legalizată de pe diploma de studii a persoanei
menționate la pct. 3.2 lit. d);
e) dovada numărului mediu scriptic de personal și a
cifrei de afaceri;
f) certificate privind îndeplinirea obligațiilor exigibile de
plată a impozitelor, taxelor și datoriilor la bugetul de stat și
bugetele locale, precum și la fondul asigurărilor de stat,
asigurărilor sociale de sănătate și asigurărilor sociale de
șomaj;
g) documentele financiar-contabile din care să rezulte
activitatea preponderentă generatoare de venit;
h) declarația pe propria răspundere că nu a mai
beneficiat de ajutor de stat (anexa nr. 3 la prezenta
procedură).
6.4. Formularul de înscriere, completat, însoțit de
documentele justificative, va fi depus la Unitatea de
Implementare a Programului (UIP) — îSTART“ din cadrul
ANIMMC, str. Poterași nr. 11, sectorul 4, cod 040623,
București. Formularul de înscriere poate fi ridicat de la
sediul ANIMMC, fiind disponibil și pe pagina de Internet la
adresa: www.mimmc.ro.
6.5. Perioada de depunere a formularului de înscriere,
însoțit de documentele justificative, va fi anunțată pe
pagina de Internet, la adresa: www.mimmc.ro, și în presa
locală.

3

7. Procedura de înregistrare, evaluare și selecție a
beneficiarilor cursurilor de pregătire antreprenorială
7.1. Formularul de înscriere completat, însoțit de
documentele justificative, va fi înregistrat în Registrul
special al Programului, pentru fiecare centru, menționându-se
data, ora și numărul de înregistrare.
7.2. Formularele vor fi analizate și selectate, în ordinea
datei și orei înregistrării în Registrul special al Programului,
pe baza conformității criteriilor de eligibilitate.
7.3. Lista beneficiarilor eligibili va fi făcută publică prin
afișare la fiecare centru, în termen de 5 zile de la
expirarea termenului limită de depunere a formularelor de
înscriere.
7.4. În vederea implementării corespunzătoare a
Programului, se va constitui Unitatea de Implementare a
Programului (UIP), în cadrul ANIMMC. Structura organizatorică,
numărul de persoane, atribuțiile și responsabilitățile vor fi
stabilite prin ordin al președintelui ANIMMC.
8. Organizarea cursurilor de pregătire antreprenorială
8.1. Cursurile de pregătire antreprenorială se vor
desfășura în următoarele centre: București, Brașov,
Constanța, Craiova, Iași și Timișoara. Aceste cursuri de
pregătire antreprenorială vor fi organizate pe module,
tematica acestora fiind prezentată în anexa nr. 1 la
prezenta procedură.
8.2. Cursurile de pregătire antreprenorială vor avea ca
finalitate elaborarea unui plan de afaceri, de către fiecare
beneficiar eligibil, într-un termen ce va fi anunțat la
încheierea cursurilor.
8.3. Prin cursurile de pregătire antreprenorială se vor
instrui peste 600 de tineri potențiali întreprinzători.
9. Evaluarea și selectarea planurilor de afaceri
9.1. Evaluarea planurilor de afaceri se va face de către
o comisie de evaluare constituită din specialiști din cadrul
ANIMMC, BCR și FNGCIMM. Componența Comisiei de
evaluare și regulamentul vor fi aprobate prin ordin al
președintelui ANIMMC.
9.2. Evaluarea și selectarea planurilor de afaceri vor fi
făcute pe baza criteriilor prevăzute în normele de creditare
BCR și în normele de garantare ale FNGCIMM.
9.3. În urma centralizării punctajului general obținut, vor
fi selectate primele 100 de planuri de afaceri pentru a fi
finanțate. Autorii lor vor beneficia de microcredite în condiții
avantajoase, în valoare de maximum 5.000 euro, pentru
implementarea planului de afaceri selectat. Persoanele
fizice ale căror planuri de afaceri au fost selectate
beneficiază de creditare cu condiția autorizării conform legii —
persoană fizică autorizată/societate comercială.
9.4. ANIMMC va încheia un protocol de colaborare cu
BCR privind Programul START pentru dezvoltarea
abilităților antreprenoriale în rândul tinerilor și facilitarea
accesului acestora la finanțare, prin care BCR va asigura
creditarea acestor planuri de afaceri în următoarele condiții:
termenul de creditare este de 1,5—3 ani, perioada de
grație de până la un an, garanții asigurate de către
FNGCIMM și prin investiția propriu-zisă a beneficiarului; în
condițiile în care aceasta are ca obiect și un bun corporal,
dobânda practicată va fi cu două puncte procentuale sub
nivelul dobânzii la creditele în lei și cu un punct procentual
sub nivelul dobânzii la creditele în valută.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 819/6.IX.2004
ANEXA Nr. 1
la procedură

Programul pentru dezvoltarea abilităților antreprenoriale în rândul tinerilor și facilitarea
accesului acestora la finanțare — START se va derula în următoarele etape:
A. Perioada de promovare: întreaga perioadă de derulare a Programului
B. Perioada de înscrieri: în termen de 10 zile lucrătoare de la publicarea în Monitorul Oficial
al României, Partea I
C. Cursurile se vor desfășura pe parcursul a 3 săptămâni (vineri — sâmbătă — duminică),
după următorul orar:
• 9,00—11,00
— curs
• 11,00—11,30 — pauză
• 11,30—13,30 — curs
• 13,30—14,00 — pauză
• 14,00—16,00 — curs
• 16,00—16,30 — pauză
• 16,30—18,30 — curs.
Tematica cursurilor și desfășurarea acestora pe module:
Nr.
crt.

Conținutul modulelor de curs

Nr. de
ore

1.

Aspecte legislative privind înființarea firmei
Managementul resurselor umane

4 ore
6 ore

2.

Managementul microîntreprinderilor
Management financiar

6 ore
6 ore

3.

Marketing
Tehnici de negociere

8 ore
6 ore

4.

Accesarea surselor de finanțare și modul de construire a suportului
de finanțare pentru planul de afaceri

10 ore

5.

Planul de afaceri

10 ore

6.

Planul de afaceri

8 ore

7.

Sesiuni de întrebări și răspunsuri

8 ore

D. Elaborarea și depunerea planurilor de afaceri se vor realiza în termen de 10 zile de la
terminarea cursurilor.
E. Evaluarea și anunțarea planurilor de afaceri ce au fost selectate se vor realiza în termen
de 10 zile lucrătoare de la expirarea perioadei de depunere a planurilor de afaceri.
TEMATICA DETALIATĂ
1. ASPECTE LEGISLATIVE PRIVIND ÎNFIINȚAREA UNEI FIRME

Prin cercetarea normelor juridice referitoare la formalitățile de constituire a societăților
comerciale se definește statutul comerciantului colectiv, în funcție de forma juridică de societate
aleasă. Principiul libertății comerțului se aplică, în acest caz, prin opțiunea comerciantului de a
alege o anumită formă juridică, în funcție de specificul acesteia privind constituirea, organizarea,
funcționarea și încetarea existenței. Noile modificări legislative impun cunoașterea obiectivelor
urmărite de legiuitor, precum și a obligațiilor legale ale comerciantului, din momentul constituirii
societății comerciale. O importanță deosebită prezintă normele cu caracter financiar și fiscal, în
contextul noilor măsuri legislative de adaptare a legislației la cerințele europene.
CAPITOLUL I
Formalități de înregistrare a societăților comerciale
1.1. Alegerea formei de organizare (forma juridică)
1.2. Particularități ale formelor de organizare
1.3. Aspecte relevante ale modalităților de organizare, în funcție de forma juridică a societății
comerciale
1.4. Etapele ce trebuie parcurse pentru constituirea unei societăți comerciale

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 819/6.IX.2004

5

1.5. Efectele juridice ale parcurgerii etapelor obligatorii, în conformitate cu procedura de
înregistrare a societății comerciale
1.6. Jurisprudență în domeniu
CAPITOLUL II
Legislație fiscală și comercială
1.1. Legea nr. 31/1990 privind societățile comerciale, republicată, cu modificările și
completările ulterioare
1.2. Legea nr. 346/2004 privind stimularea înființării și dezvoltării întreprinderilor mici și
mijlocii
1.3. Legea nr. 571/2003 — Codul fiscal, titlul II îImpozitul pe profit“
Jurisprudență în domeniu
2. MANAGEMENTUL RESURSELOR UMANE

Familiarizarea cursanților cu noțiunile și cu metodologiile proiectării structurilor organizatorice
și conducerii organizațiilor, însușirea conceptelor și tehnicilor de comunicare și negociere colectivă,
studierea culturii de organizație și a celor mai eficiente tehnici și metode de conducere în
concordanță cu aceasta.
Cap. 1. — Mediul extern și funcția de personal a firmei
Conceptul de mediu. Micromediul firmei. Macromediul firmei. Funcția de personal a firmei.
Schimbarea conținutului funcției de personal și constituirea managementului resurselor umane
Cap. 2. — Managementul resurselor umane: esența, scop, componente
2.1. Esența managementului resurselor umane
2.2. Managementul grupurilor
2.3. Managementul comunicațiilor
2.4. Managementul conflictelor
2.5. Managementul stresului
Cap. 3. — Managementul grupurilor
3.1. Contextul organizațional
3.2. Structura organizațională
3.3. Elemente de bază ale conducerii organizației
3.4. Grupurile de lucru
3.5. Teoriile motivației
Cap. 4. — Managementul comunicațiilor
4.1. Definirea și componentele comunicării interne
4.2. Tipologia comunicărilor interne
4.3. Deficiențe înregistrate în procesul comunicării
4.4. Modalități de perfecționare a comunicării
Cap. 5. — Managementul relațiilor industriale
5.1. Organizațiile sindicale
5.2. Organizațiile patronale
5.3. Conflictul de muncă
5.4. Revendicările
5.5. Greva
5.6. Proceduri de restabilire a relațiilor management-sindicate
5.7. Tendințe de evoluție a relațiilor management—sindicate
Cap. 6. — Salarizarea personalului
6.1. Evaluarea posturilor
6.2. Sisteme, principii și criterii de salarizare
6.3. Politica de salarizare a firmei
6.4. Forme de salarizare
6.5. Negocierile salariale
Cap. 7. — Prognoza și planificarea resurselor umane
7.1. Utilizarea eficientă a forței de muncă
7.2. Prognoza și planificarea necesarului de personal
3. MANAGEMENTUL MICILOR AFACERI

Aprofundarea cunoștințelor privind aspectele esențiale ale teoriei și practicii managementului
organizațiilor economice în domeniul complex al afacerilor și al tehnologiei manageriale a viitorului:

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 819/6.IX.2004
antreprenoriatul. Însușirea de către cursanți a metodelor și tehnicilor de management și
dezvoltarea abilităților absolut necesare pentru a putea conștientiza și valorifica ocaziile favorabile
din mediul economic și social al firmei și pentru a se putea impune în competiția pieței
Tema 1. — Mediul de afaceri al firmei (1)
1.1. Lumea afacerilor: caracteristici, tendințe, dinamică
1.2. Forțele economice și influența asupra afacerilor
Tema 2. — Mediul de afaceri al firmei (2)
2.1. Marile și micile afaceri — conlucrare și confruntare
2.2. Restricții, facilități și privilegii în lumea afacerilor
Tema 3. — Afaceri: conștientizarea ocaziei favorabile de pe piață
3.1. Factorii externi firmei: piața, concurenții, consumatorii, autoritățile
3.2. Factorii interni: resursele și managementul
Tema 4. — Parteneri și clienți într-o afacere
4.1. Caracteristicile de bază ale unei afaceri
4.2. Tipologia partenerilor și a clienților într-o afacere
Tema 5. — Planificarea în afaceri
5.1. Abordarea afacerii: întrebările esențiale
5.2. Planificând necunoscutul: premise, obiective, etape, control, efecte
Tema 6. — Organizarea firmelor pentru afaceri
6.1. Structuri moderne de afaceri
6.2. Eficiența organizării: unde, ce, când și cum schimbăm
Tema 7. — Decizia în afaceri
7.1. Risc și incertitudine în afaceri
7.2. Decizie și negociere
Tema 8. — Conducerea afacerilor (1)
8.1. Echipa: constituire; motivare; coordonare; performanțe
8.2. Metode de conducere în afaceri
Tema 9. — Conducerea afacerilor (2)
9.1. Liderul și arta conducerii afacerii
9.2. Gafe în afaceri
Tema 10. — Strategii în afaceri
10.1. Strategii: caracteristici, variante, evaluare
10.2. Modele de analiză strategică în afaceri
Tema 11. — Antreprenoriatul — noua tehnologie managerială
11.1. Antreprenoriatul — concepte de bază
11.2. Structuri antreprenoriale
Tema 12. — Antreprenoriatul și inovația economică și socială
12.1. Inovația tehnică — inovație socială — inovație economică
12.2. Antreprenoriatul în instituțiile publice
Tema 13. — Strategii antreprenoriale (1)
13.1. Strategia riscului maxim
13.2. Strategia imitației
Tema 14. — Strategii antreprenoriale (2)
14.1. Strategia nișei de piață
14.2. Strategia schimbării valorilor și caracteristicilor
4. MANAGEMENTUL FINANCIAR

Cursul urmărește să formeze deprinderea de a integra cunoștințe legate de dezvoltarea și
specializarea pieței de capital și bancare cu cele referitoare la modul în care managerul financiar
rezolvă aspectele specifice ale activității economico-financiare ale firmei. Problematica seminarului
își propune fixarea și dezvoltarea cunoștințelor dobândite de către cursanți, precum și efectuarea
de aplicații practice legate de activitatea specifică managementului financiar și bancar.
Cap. I. — Managementul financiar. Definiție. Obiective: Importanța managementului financiar;
funcția financiară a firmei și responsabilitățile managerului financiar; scopurile firmei; maximizarea
valorii firmei ca scop

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 819/6.IX.2004

7

Cap. II. — Mediul decizional al managementului financiar: Structura pieței financiare; tipuri
de instrumente financiare; formarea prețului pe piața financiară; instituții ale pieței financiare în
România; rolul statului pe piața financiară
Cap. III. — Analiza financiară — baza managementului financiar: Documentele financiare de
bază: bilanț, cont de profit și pierdere, tabloul fluxului de numerar; analiza financiară pe baza
bilanțului și a contului de profit și pierdere; utilizatorii informațiilor financiare și necesitățile lor de
informare
Cap. IV. — Concepte financiare de bază: Premisele existenței valorii în timp a banilor;
valoarea în timp a banilor: dobânzi, fructificare, actualizare, anuități; legătura dintre valoarea firmei
și valoarea în timp a banilor
Cap. V. — Decizii financiare în condiții de certitudine: Cadrul strategic al deciziei financiare;
decizia de investiții: alegerea variantei optime de proiect; proiecte cu durata de viață diferită;
decizia de înlocuire a activelor fixe
Cap. VI. — Decizii financiare în condiții de risc și incertitudine: Teoria riscurilor și a
profiturilor: riscul și profitul ca obiect al alegerii; prețul titlurilor de valoare, eficiența pieței și a
portofoliului, model de evaluare a activelor financiare (CAPM); modalități de asumare și controlare
a riscurilor: considerații generale, asumarea controlată a riscului prin folosirea instrumentelor
financiare; derivate
Cap. VII. — Riscul și valoarea firmei: Riscul, structura și costul capitalurilor firmei; levierul
financiar, riscul și structura capitalurilor firmei; stabilirea valorii firmei; necesitate, factori de
influență, metode de evaluare; riscul, politica de dividend și valoarea firmei
Cap. VIII. — Strategii financiare pe termen scurt. Managementul ciclului de exploatare:
Conținutul ciclului de exploatare; managementul activelor circulante; managementul pasivelor pe
termen scurt; strategii financiare pe termen scurt
Cap. IX. — Strategii financiare pe termen lung: Finanțarea firmei din surse proprii; finanțarea
prin împrumut obligatar; finanțarea prin împrumut bancar; finanțarea prin leasing; planul de
finanțare pe termen lung
Cap. X. — Strategii dinamice pentru creșterea valorii firmei: Achiziții: fuziuni, preluări;
formarea grupurilor; metode de contracarare a achizițiilor; managementul restructurării și lichidării;
management financiar internațional
Cap. XI. — Managementul sistemului bancar în România: Activitatea Băncii Naționale a
României: natura juridică, atribuții; instrumente ale politicii Băncii Naționale a României
Cap. XII. — Activitatea băncilor — parte a sistemului economic și de afaceri din România:
Băncile și mediul de afaceri; autorizarea băncilor în România; principalele operațiuni efectuate
de bănci
Cap. XIII. — Managementul operațiunilor bancare: Managementul operațiunilor pasive;
managementul operațiunilor active; managementul serviciilor bancare
Cap. XIV. — Riscul bancar și managementul operațiunilor bancare: Categorii de riscuri și
căi de optimizare a managementului activelor în funcție de riscuri; reducerea riscului în activitatea
bancară prin corelarea operațiunilor pasive cu cele active
5. ACCESAREA SURSELOR DE FINANȚARE

Cursul se predă managerilor de IMM și urmărește să formeze deprinderea de a accesa
surse de finanțare, fundamentarea deciziei de investiție, alegerea sursei, formularistica de
finanțare, întocmirea unui buget și previziuni financiare.
1. Surse de finanțare disponibile IMM
2. Fundamentarea deciziei de investiție — modele decizionale și indicatori de eficiență
economică a investiției
3. Modele decizionale privind alegerea sursei de finanțare
4. Întocmirea unei documentații de finanțare

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 819/6.IX.2004
6. MARKETING

Cursul urmărește dobândirea de cunoștințe științifice în domeniul marketingului prin
însușirea de metode, deprinderi și capacități care să permită posibilitatea autoinstruirii în acest
domeniu. Creează competențe în domeniile cu care interferează și obligă cursanții să se
autoperfecționeze prin contactul permanent cu literatura de specialitate în limbi de circulație
internațională și aplicațiile pe calculator.
1. Definirea marketingului. Evoluție și specializare
1.1. Conceptul de marketing. Caracteristicile marketingului contemporan
1.2. Apariția și evoluția marketingului. Domeniile de specializare ale marketingului
2. Mediul de marketing
2.1. Macromediul de marketing
2.2. Micromediul de marketing
3. Segmentarea piețelor. Poziționarea produselor
3.1. Definirea pieței. Strategii de piață
3.2. Segmentarea pieței
3.3. Poziționarea și repoziționarea piețelor
4. Politica de produs
4.1. Conceptul de produs. Ciclul de viață al produsului
4.3. Marca. Strategii în domeniul mărcii. Mixul de produs
4.5. Portofoliul de produse (B.C.G.)
5. Politica de preț
5.1. Definirea prețului. Importanța prețului în mixul de marketing
5.2. Variabile de care se ține seama în stabilirea prețului
5.3. Strategii de prețuri
7. TEHNICI DE NEGOCIERE

1. Negocieri interne
2. Contextul organizațional
3. Pregătirea negocierilor
4. Desfășurarea negocierilor
5. Negocierile individuale
6. Comunicarea în negocieri
7. Momente cheie și impasuri în negocieri
8. Factorul timp
9. Încheierea negocierilor
10. Postnegocierea
11. Personalitatea negociatorului
8. ELABORAREA ȘI IMPLEMENTAREA PLANULUI DE AFACERE

Cap. 1. — Oportunități de afaceri: listă cu domeniile în care se consideră că este oportun a
se demara o afacere, legate de activitățile de consultanță și training
Cap. 2. — Descrierea domeniului de activitate ales în vederea înființării unei firme
Cap. 3. — Necesitatea consultanței și trainingului managerial
Cap. 4. — Studiul pieței interne a serviciilor de consultanță și training managerial
Cap. 5. — Planificarea activității firmei
5.1. Planificarea structurii organizatorice
5.2. Planificarea activității
Cap. 6. — Întocmirea documentației necesare înființării unei firme
Cap. 7. — Întocmirea unui plan de afaceri pentru obținerea finanțării în vederea demarării
activității firmei
Cap. 8. — Stabilirea tarifelor pentru serviciile prestate
Cap. 9. — Calculul cifrei de afaceri critice

PDF compression, OCR, web-optimization with CVISION's PdfCompressor

9

MONITORUL OFICIAL AL ROMÂNIEI, PARTEA I, Nr. 819/6.IX.2004
ANEXA Nr. 2
la procedură
FORMULAR DE ÎNSCRIERE

la Programul pentru dezvoltarea abilităților antreprenoriale în rândul tinerilor — START
1. Numele și prenumele: .............................................................................................................
2. Sexul

Masculin

Feminin

3. Adresa de domiciliu:
..........................................................................................................................................................
..........................................................................................................................................................
Telefon: ......................................................
E-mail: ........................................................
4. Vârsta: .........................
5. Starea civilă:

Necăsătorit/ă

Căsătorit/ă

6. Nivelul educației:
Studii liceale (perioada, numele liceului): .....................................................................................
Ați absolvit?
Da
Nu
Studii tehnice/postliceale (perioada, unitatea de învățământ, specializarea):
..........................................................................................................................................................
Ați absolvit?
Da
Nu
Studii universitare/postuniversitare (perioada, unitatea de învățământ, specializarea):
..........................................................................................................................................................
Ați absolvit?
Da
Nu
7. V-ați implicat în activități de voluntariat?
Da
Nu
În ce domeniu? ..............................................................................................................................
8. Câți dintre oamenii pe care îi cunoașteți au propria lor afacere? .....................................
9. Ce înțelegeți prin activitate antreprenorială? .........................................................................
10. Care sunt, după opinia dumneavoastră, principalele calități necesare unui antreprenor?
Detaliați:
..........................................................................................................................................................
..........................................................................................................................................................
..........................................................................................................................................................
11. Vă rugăm să completați în tabelul următor datele referitoare la experiența dumneavoastră
profesională:
Angajatorul

Funcția

Perioada

12. Ați încercat vreodată să începeți o afacere proprie?
Da
Nu
Ce tip de activitate? ......................................................................................................................
Ce s-a întâmplat cu această afacere? ........................................................................................
13. Aveți o afacere în prezent?
Da
Nu
Ce tip de afacere?
..........................................................................................................................................................
..........................................................................................................................................................
..........................................................................................................................................................
..........................................................................................................................................................
..........................................................................................................................................................
..........................................................................................................................................................
..........................................................................................................................................................

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 819/6.IX.2004
14. Dacă intenționați să începeți o afacere sau să o extindeți pe cea existentă, ce tip de
afacere ați începe/extinde? (Vă rugăm să dați detalii.)
..........................................................................................................................................................
..........................................................................................................................................................
..........................................................................................................................................................
..........................................................................................................................................................
..........................................................................................................................................................
..........................................................................................................................................................
..........................................................................................................................................................
..........................................................................................................................................................
..........................................................................................................................................................
..........................................................................................................................................................

15. De cât capital credeți că aveți nevoie ca să începeți sau să extindeți o afacere? Detaliați.
..........................................................................................................................................................
..........................................................................................................................................................
..........................................................................................................................................................
..........................................................................................................................................................
..........................................................................................................................................................

16. Estimați suma de bani din fiecare dintre sursele menționate mai jos pe care o puteți
folosi în demararea/extinderea afacerii dumneavoastră.
Bani personali: ................................................................................................................................
Împrumuturi sau bani oferiți de familie: .......................................................................................
Împrumuturi sau bani oferiți de prieteni: ......................................................................................
Alte surse: .......................................... Specificați: .......................................................................

17. Aveți casa, apartamentul sau terenul dumneavoastră personal?

Da

Nu

18. Care dintre lucrurile menționate mai jos considerați că reprezintă factorul cel mai
important în succesul unei afaceri? (Marcați o singură opțiune.)
Banii

Educația

Prietenii

Motivația

Altele

19. Cum apreciați dorința dumneavoastră de a începe o afacere proprie sau de a extinde
afacerea dumneavoastră deja existentă? (Marcați doar un singur răspuns.)
Nu știu

Medie

Destul de puternică

Foarte puternică

20. Cum ați auzit de acest program?
Presă

Radio

TV

Altele (prieteni, la serviciu etc.)

PDF compression, OCR, web-optimization with CVISION's PdfCompressor

11

MONITORUL OFICIAL AL ROMÂNIEI, PARTEA I, Nr. 819/6.IX.2004
21. La ce cursuri sau seminarii de dezvoltare antreprenorială ați mai participat?
Cursul

Perioada

22. În ce stadiu va aflați în legătură cu elaborarea unui plan de afaceri pentru ideea pe
care doriți să o transformați într-o afacere?
— Nu am început să lucrez la un plan de afaceri.
— Am început documentarea (colectare de materiale și informații) necesară elaborării
planului de afaceri.
— Am început să lucrez la elaborarea planului de afaceri.
— Am elaborat un plan de afaceri.
23. De ce sprijin credeți că aveți nevoie pentru a începe sau extinde o afacere proprie?
— Instruire generală în domeniul afacerilor
— Consultanță juridică
— Consultanță financiar-contabilă
— Consultanță în marketing
— Consultanță în management
— Alt gen de sprijin (specificați) ..................................................................................................
24. Până în prezent ați solicitat o finanțare sau un credit?
Da, care a fost rezultatul solicitării ..............................................................................................
Nu
25. Ce v-ați propus să obțineți în urma înscrierii în acest program? (Marcați un singur
răspuns.)
— Mai multe informații
— Acces la finanțare
— Punerea în practică a ideii de afaceri
26. Declar pe propria răspundere, cunoscând prevederile art. 292 din Codul penal cu privire
la falsul în declarații, că nu am mai beneficiat de finanțare în cadrul altor programe similare
gestionate de ANIMMC.

Localitatea ................................

Semnătura aplicantului

Data .........................................

............................................

ANEXA Nr. 3
la procedură
DECLARAȚIE PE PROPRIA RĂSPUNDERE

Subsemnatul/Subsemnata ...................................., identificat/identificată cu actul de identitate
seria ............ nr. ............, eliberat de ...................................... la data de ......................................, cu
domiciliul în localitatea ............................................, str. ..................................................... nr. .......,
bl. ........., sc. ........., ap. .........., sectorul/județul ......................................., în calitate de reprezentant
legal al organizației ............................................................., declar pe propria răspundere că toate
informațiile furnizate și consemnate în prezenta cerere sunt corecte și complete.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 819/6.IX.2004
Înțeleg că orice omisiune sau incorectitudine în prezentarea informațiilor în scopul de a
obține avantaje pecuniare este pedepsită conform legii.
Declar pe propria răspundere că activitățile pentru care solicit finanțarea prin prezentul
program nu fac obiectul altui program de finanțare de la bugetul de stat.
De asemenea, declar pe propria răspundere că în ultimii 2 (doi) ani:
nu am beneficiat de ajutor de stat;
am beneficiat de următoarele ajutoare de stat:
Nr.
crt.

Anul acordării
ajutorului de stat

Forma
ajutorului de stat

Instituția
finanțatoare

Programul prin care a
beneficiat de finanțare

Cuantumul ajutorului
de stat acordat

în conformitate cu prevederile Legii nr. 143/1999 privind ajutorul de stat, cu modificările și
completările ulterioare.

Semnătura autorizată și ștampila solicitantului*)
............................................................................

Funcția
.......................

Data semnării .....................................

*) Toate cererile depuse pentru acest program vor fi semnate de aceeași persoană autorizată să reprezinte legal
societatea comercială.

MINISTERUL AGRICULTURII, PĂDURILOR ȘI DEZVOLTĂRII RURALE

ORDIN
privind revizuirea pe categorii de resurse a volumului maxim de masă lemnoasă pe picior
care poate fi recoltată în anul 2004 și pe destinații pentru pădurile proprietate publică a statului
administrate de Regia Națională a Pădurilor — Romsilva și pentru aprobarea repartizării pe județe
a volumului maxim de masă lemnoasă provenind din pădurile proprietate publică
a unităților administrativ-teritoriale, din pădurile proprietate privată a persoanelor fizice
și a persoanelor juridice de drept privat și din vegetația forestieră situată pe terenuri
din afara fondului forestier național
În temeiul art. 1 alin. (2) și (3) din Hotărârea Guvernului nr. 1.063/2003 privind aprobarea volumului maxim de
masă lemnoasă pe picior care poate fi recoltată în anul 2004,
în baza art. 9 alin. (6) din Hotărârea Guvernului nr. 409/2004 privind organizarea și funcționarea Ministerului
Agriculturii, Pădurilor și Dezvoltării Rurale, cu modificările și completările ulterioare,
având în vedere Referatul de aprobare nr. 27.288 din 18 august 2004,
ministrul agriculturii, pădurilor și dezvoltării rurale emite următorul ordin:
Art. 1. — Se revizuiește volumul maxim de masă
lemnoasă pe picior, prevăzut la art. 1 alin. (1) din

Hotărârea Guvernului nr. 1.063/2003 privind aprobarea
volumului maxim de masă lemnoasă pe picior care poate fi

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 819/6.IX.2004
recoltată în anul 2004, stabilindu-se cantitățile pe
următoarele categorii de resurse:
a) 12,0 milioane metri cubi din păduri aflate în
proprietatea publică a statului, administrate de Regia
Națională a Pădurilor — Romsilva;
b) 2,4 milioane metri cubi din păduri proprietate publică
a unităților administrativ-teritoriale;
c) 3,0 milioane metri cubi din păduri proprietate privată
a persoanelor fizice și a persoanelor juridice de drept
privat;
d) 0,6 milioane metri cubi din vegetația forestieră situată
pe terenuri din afara fondului forestier național.
Art. 2. — Se revizuiește volumul de masă lemnoasă
prevăzut la art. 2 alin. (1) din Hotărârea Guvernului
nr. 1.063/2003, stabilindu-se cantitățile pe următoarele
destinații:
a) 8,6 milioane metri cubi pentru agenții economici cu
activitate de exploatare forestieră și/sau de prelucrare a
lemnului;
b) 0,415 milioane metri cubi pentru agenții economici
care construiesc drumuri forestiere în bazine forestiere
inaccesibile în contrapartidă cu masa lemnoasă pe picior,
în conformitate cu prevederile Ordonanței Guvernului
nr. 70/1999 privind măsurile necesare pentru accesibilizarea
fondului forestier prin construirea de drumuri forestiere în
perioada 2000—2010, aprobată cu modificări și completări
prin Legea nr. 653/2001;
c) 0,785 milioane metri cubi pentru nevoile proprii ale
Regiei Naționale a Pădurilor — Romsilva;
d) 2,2 milioane metri cubi pentru aprovizionarea de
către Regia Națională a Pădurilor — Romsilva a populației
cu lemn pentru încălzit și lemn pentru construcții, ce
provine din: tăierile de îngrijire a arboretelor tinere,
igienizarea pădurilor, tăierile de produse accidentale
dispersate, precum și materialul lemnos de mici dimensiuni
rezultat în urma tăierilor în crâng și a tăierilor rase de
substituire și refacere.
Art. 3. — Se repartizează pe județe volumul maxim de
masă lemnoasă pe picior care poate fi recoltată în anul
2004 din pădurile proprietate publică a unităților
administrativ-teritoriale, conform anexei nr. 1.

13

Art. 4. — Se repartizează pe județe volumul maxim de
masă lemnoasă pe picior care poate fi recoltată în anul
2004 din pădurile proprietate privată a persoanelor fizice și a
persoanelor juridice de drept privat, conform anexei nr. 2.
Art. 5. — Se repartizează pe județe volumul maxim de
masă lemnoasă pe picior care poate fi recoltată în anul
2004 din vegetația forestieră situată pe terenuri din afara
fondului forestier național, conform anexei nr. 3.
Art. 6. — Anexele nr. 1—3*) fac parte integrantă din
prezentul ordin.
Art. 7. — (1) Repartizarea pe deținători a volumelor
maxime de masă lemnoasă pe picior prevăzute în anexele
nr. 1, 2 și 3 se aprobă de către direcțiile teritoriale de
regim silvic și de vânătoare pe baza fundamentării realizate
prin analiza și prelucrarea datelor din amenajamentele
silvice, studiile sumare de amenajare și studiile de
transformare a pășunilor împădurite, aprobate de autoritatea
publică centrală care răspunde de silvicultură, sau pe baza
hotărârilor Conferinței a II-a de amenajare.
(2) Este interzisă repartizarea cotei de tăiere de către
direcțiile teritoriale de regim silvic și de vânătoare pe baza
altor informații decât cele care au servit la fundamentarea
volumelor de material lemnos prezentate în anexele nr. 1—3,
cu excepția situațiilor care determină recoltarea produselor
accidentale apărute după data intrării în vigoare a
prezentului ordin și numai după realizarea precomptărilor
impuse de normele tehnice silvice.
Art. 8. — La data intrării în vigoare a prezentului ordin
se abrogă Ordinul ministrului agriculturii, pădurilor și
dezvoltării rurale nr. 363/2004 privind aprobarea repartizării
pe județe a volumului maxim de masă lemnoasă pe picior,
care poate fi recoltat în anul 2004 din pădurile proprietate
publică a unităților administrativ-teritoriale, din pădurile
proprietate privată a persoanelor fizice și a persoanelor
juridice de drept privat și din vegetația forestieră situată pe
terenuri din afara fondului forestier național, publicat în
Monitorul Oficial al României, Partea I, nr. 499 din 3 iunie
2004.
Art. 9. — Prezentul ordin se publică în Monitorul Oficial
al României, Partea I.

Ministrul agriculturii, pădurilor și dezvoltării rurale,
Petre Daea
București, 25 august 2004.
Nr. 624.
*) Anexele nr. 1—3 sunt reproduse în facsimil.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 819/6.IX.2004
ANEXA Nr. 1

REPARTIZAREA PE JUDEȚE
a volumului maxim de masă lemnoasă pe picior care poate fi recoltată în anul 2004
din pădurile proprietate publică a unităților administrativ-teritoriale

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 819/6.IX.2004

15
ANEXA Nr. 2

REPARTIZAREA PE JUDEȚE
a volumului maxim de masă lemnoasă pe picior care poate fi recoltată în anul 2004
din pădurile proprietate privată a persoanelor fizice și a persoanelor juridice de drept privat

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 819/6.IX.2004
ANEXA Nr. 3

REPARTIZAREA PE JUDEȚE
a volumului maxim de masă lemnoasă pe picior care poate fi recoltată în anul 2004
din vegetația forestieră situată pe terenuri din afara fondului forestier național

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 819/6.IX.2004 conține 16 pagini.

Prețul de vânzare 17.000 lei

ISSN 1453—4495

PDF compression, OCR, web-optimization with CVISION's PdfCompressor

