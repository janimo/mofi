PARTEA

Anul 172 (XVI) — Nr. 1.168

I

LEGI, DECRETE, HOTĂRÂRI ȘI ALTE ACTE

Joi, 9 decembrie 2004

SUMAR
Nr.

Pagina
DECIZII ALE CURȚII CONSTITUȚIONALE

Decizia nr. 388 din 30 septembrie 2004 referitoare la
excepția de neconstituționalitate a prevederilor
art. 1 și 7 din Legea nr. 85/1992 privind vânzarea
de locuințe și spații cu altă destinație construite
din fondurile statului și din fondurile unităților
economice sau bugetare de stat ...........................

1–4

Decizia nr. 427 din 21 octombrie 2004 referitoare la
excepția de neconstituționalitate a dispozițiilor
art. 38511 alin. 3 din Codul de procedură penală ......

4–6

ORDONANȚE ȘI HOTĂRÂRI
ALE GUVERNULUI ROMÂNIEI
124.

— Ordonanță de urgență pentru modificarea Legii
nr. 303/2004 privind statutul magistraților și a
Legii nr. 304/2004 privind organizarea judiciară ...

DECIZII

ALE

6–7

CURȚII

Nr.

Pagina

2.106. — Hotărâre pentru aprobarea amendamentului
convenit prin schimb de scrisori semnate la
București la 20 octombrie 2004 și, respectiv, la
Zagreb la 26 octombrie 2004, între Guvernul
României și Banca Internațională pentru
Reconstrucție și Dezvoltare, la Scrisoarea de
înțelegere dintre România și Banca Internațională
pentru Reconstrucție și Dezvoltare privind
acordarea unui avans, în valoare de 2 milioane
dolari S.U.A., pentru pregătirea proiectului
îEconomia bazată pe cunoaștere“, care urmează
să fie finanțat printr-un împrumut în valoare de
80 milioane dolari S.U.A., semnată la București
la 30 iunie 2004 ......................................................

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 388
din 30 septembrie 2004

referitoare la excepția de neconstituționalitate a prevederilor art. 1 și 7 din Legea nr. 85/1992
privind vânzarea de locuințe și spații cu altă destinație construite din fondurile statului
și din fondurile unităților economice sau bugetare de stat
Ion Predescu
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Șerban Viorel Stănoiu
Florentina Baltă
Mihaela Senia Costinescu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 1 și 7 din Legea nr. 85/1992 privind
vânzarea de locuințe și spații cu altă destinație construite
din fondurile statului și din fondurile unităților economice
sau bugetare de stat, republicată, excepție ridicată de
Societatea Comercială îAvicola“ — S.A. din Iași în Dosarul
nr. 11.543/2003 al Tribunalului Iași.
La apelul nominal lipsesc părțile, față de care procedura
de citare este legal îndeplinită.

2

MONITORUL OFICIAL AL ROMÂNIEI, PARTEA I, Nr. 1.168/9.XII.2004

Reprezentantul Ministerului Public consideră că excepția
de neconstituționalitate este neîntemeiată, invocând în
acest sens jurisprudența Curții Constituționale. Arată că nu
au intervenit elemente noi de natură să justifice
schimbarea acestei jurisprudențe.
C U R T E A,

având în vedere actele și lucrările dosarului, reține
următoarele:
Prin Încheierea din 22 martie 2004, pronunțată în
Dosarul nr. 11.543/2003, Tribunalul Iași a sesizat Curtea
Constituțională cu excepția de neconstituționalitate a
dispozițiilor art. 1 și 7 din Legea nr. 85/1992 privind
vânzarea de locuințe și spații cu altă destinație construite
din fondurile statului și din fondurile unităților economice
sau bugetare de stat, excepție ridicată de Societatea
Comercială îAvicola“ — S.A. din Iași.
În motivarea excepției de neconstituționalitate, autorul
arată că prevederile Constituției, în forma sa revizuită,
consacră principiul garantării proprietății private, și nu
doar ocrotirea acesteia, deoarece legiuitorul constituant
îa vizat apărarea dreptului de proprietate privată împotriva
oricăror imixtiuni politice sau intenții vremelnice de a realiza
o protecție socială prin orice mijloace“. Astfel, prin
acordarea dreptului titularilor contractelor de închiriere de a
cumpăra locuințe construite din fondurile statului, la un preț
indexat în funcție de creșterea salariului minim brut pe țară
la data cumpărării, față de cel existent la data intrării în
vigoare a Legii nr. 85/1995, deci mai mic decât cel ce s-ar
obține în baza cererii-ofertei de pe piața imobiliară, se
încalcă dreptul de proprietate al regiilor autonome,
instituțiilor și societăților comerciale obligate să respecte
opțiunea chiriașilor de a cumpăra aparatamentele în care
locuiesc.
Autorul excepției arată că valoarea bunului vândut se
diminuează în mod artificial, fără a exista o compensare
justă a proprietarului vânzător, care ar putea obține o
valoare mult mai mare prin vânzarea locuințelor la licitație.
Mai mult, impunerea prin lege a vânzării unui activ al
societății cu nesocotirea mecanismului cerere-ofertă încalcă
flagrant, pe lângă dreptul de proprietate al vânzătorului,
principiile economiei de piață, consacrate de art. 135 din
Constituție, republicată.
În ceea ce privește dispozițiile art. 7 alin. 6 din Legea
nr. 85/1992, care prevăd posibilitatea vânzării
apartamentelor chiriașilor care nu sunt angajații unităților
proprietare, deci unor persoane care nu mai au raporturi
de muncă cu acestea, autorul excepției apreciază că aduc
atingere activității de producție a societății comerciale,
deoarece salariații, a căror prezență este necesară la locul
de muncă în situații urgente, sunt împiedicați să locuiască
în apartamentele ce le-au fost destinate.
Tribunalul Iași apreciază că dispozițiile art. 1 din Legea
nr. 85/1992 nu prevăd o expropriere, ci o trecere în
proprietatea deținătorilor de locuințe, foști chiriași ai
acestora, a locuințelor și a terenurilor aferente acestor
locuințe, dobândite prin cumpărare de la unitățile
economice sau bugetare de stat.
Cu privire la dispozițiile art. 7 din aceeași lege, se arată
că acestea consacră o normă de justiție socială, deoarece
se dă posibilitatea chiriașilor să cumpere locuințele la
construirea cărora au participat direct sau indirect în
vechiul sistem statal-juridic. Astfel, obligația unităților
economice sau bugetare de stat de a vinde către chiriași
apartamentele în care locuiesc este o obligație în
considerarea obiectului, respectiv locuințele construite din
fondurile statului, iar nu în considerarea persoanei juridice

ținute să respecte opțiunea persoanei îndrituite de a
cumpăra imobilul.
În concluzie, instanța de judecată apreciază că excepția
de neconstituționalitate a dispozițiilor art. 1 și 7 din Legea
nr. 85/1992 este neîntemeiată.
Potrivit prevederilor art. 24 alin. (1) din Legea
nr. 47/1992, republicată, modificată și completată prin
Legea nr. 232/2004, încheierea de sesizare a fost
comunicată președinților celor două Camere ale
Parlamentului, Guvernului și Avocatului Poporului, pentru
a-și exprima punctele de vedere asupra excepției de
neconstituționalitate ridicate.
Guvernul consideră că textele de lege criticate, care
instituie posibilitatea chiriașilor de a cumpăra locuințele
construite din fondurile statului, aflate în prezent în
proprietatea societăților comerciale, constituie o limitare
legală a dreptului de proprietate al acestora, în
concordanță cu dispozițiile art. 44 alin. (1) teza a doua din
Constituție, republicată.
Întrucât în legătură cu constituționalitatea dispozițiilor
art. 7 din Legea nr. 85/1992 Curtea Constituțională s-a mai
pronunțat, respingând criticile ridicate, soluția adoptată în
precedent se impune a fi menținută.
Avocatul Poporului apreciază că nu poate fi reținută
critica de neconstituționalitate a dispozițiilor art. 1 și 7 din
Legea nr. 85/1992 față de dispozițiile art. 44 din
Constituție, republicată, invocând în acest sens
jurisprudența Curții în materie, respectiv Decizia
nr. 278/2003 și Decizia nr. 223/2004.
De asemenea, arată că dispozițiile de lege criticate nu
încalcă nici dispozițiile art. 53 din Constituție, republicată,
deoarece acestea instituie o limitare legală a exercitării
dreptului de proprietate asupra locuințelor și spațiilor cu
altă destinație construite din fondurile statului și din
fondurile unităților economice sau bugetare de stat, cu
respectarea condițiilor prevăzute în norma constituțională.
Nu poate fi reținută nici critica de neconstituționalitate
față de prevederile art. 20 din Constituție, republicată,
raportat la art. 1 din primul Protocol adițional la Convenția
pentru apărarea drepturilor omului și a libertăților
fundamentale, deoarece dispozițiile constituționale
referitoare la drepturile și libertățile cetățenilor vor fi
interpretate în concordanță cu Declarația Universală a
Drepturilor Omului și cu celelalte instrumente juridice
internaționale la care România este parte, iar nu cu
dispozițiile din legea internă.
Față de dispozițiile art. 45 din Constituție, republicată,
critica de neconstituționalitate nu poate fi primită, deoarece
textul constituțional invocat nu are incidență în cauză.
În concluzie, Avocatul Poporului consideră că dispozițiile
art. 1 și 7 din Legea nr. 85/1992 privind vânzarea de
locuințe și spații cu altă destinație construite din fondurile
statului și din fondurile unităților economice sau bugetare
de stat, republicată, sunt constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului și dispozițiile de
lege criticate, raportate la prevederile Constituției, precum și
dispozițiile Legii nr. 47/1992, republicată, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și ale art. 1 alin. (2),

MONITORUL OFICIAL AL ROMÂNIEI, PARTEA I, Nr. 1.168/9.XII.2004
ale art. 2, 3, 10 și 29 din Legea nr. 47/1992, republicată,
să soluționeze excepția de neconstituționalitate ridicată.
Obiectul excepției de neconstituționalitate îl constituie
art. 1 și 7 din Legea nr. 85/1992, republicată în Monitorul
Oficial al României, Partea I, nr. 264 din 15 iulie 1998.
Textele legale criticate au următorul conținut:
— Art. 1: îLocuințele construite din fondurile statului pot fi
cumpărate de titularii contractelor de închiriere, cu plata
integrală sau în rate a prețului, în condițiile Decretului-lege
nr. 61/1990 privind vânzarea de locuințe construite din
fondurile statului către populație și ale prezentei legi.
Sunt exceptate de la prevederile alin. 1 locuințele care
depășesc suprafețele maxime prevăzute în actele normative în
baza cărora s-au executat locuințele din fondurile statului și din
fondurile unităților economice și bugetare de stat, precum și
cele care prezintă, la data vânzării, finisaje superioare,
echivalente unor lucrări de artă sau ornamentale deosebite,
sau care beneficiază de dotări speciale, cum ar fi: piscină,
saună, seră, cramă, bar-vinotecă, cameră frigorifică sau altele
asemenea.
De asemenea, sunt exceptate locuințele de protocol care
au servit sau servesc demnitarilor sau altor persoane alese sau
numite în funcții drept locuințe pe durata exercitării funcției,
chiar dacă acestea sunt scoase ulterior din evidența locuințelor
de protocol.“;
— Art. 7: îLocuințele construite din fondurile unităților
economice sau bugetare de stat, până la data intrării în vigoare
a prezentei legi, altele decât locuințele de intervenție, vor fi
vândute titularilor contractelor de închiriere, la cererea
acestora, cu plata integrală sau în rate a prețului, în condițiile
Decretului-lege nr. 61/1990 și ale prezentei legi.
De asemenea, vor fi vândute la cerere, în condițiile
prevederilor alin. 1 și cu respectarea dispozițiilor art. 1 alin. 3,
titularilor de contracte de închiriere și locuințele care înainte de
6 martie 1945 au aparținut regiilor autonome, instituțiilor și
societăților cu capital de stat, mixt sau privat, care și-au încetat
existența după această dată sau, după caz, au devenit, prin
reorganizare, unități economice sau bugetare de stat.
Locuințele care înainte de 6 martie 1945 au aparținut
societăților cu capital privat sau mixt vor fi vândute în condițiile
de evaluare, de achitare integrală sau în rate a prețului și de
exceptare de la vânzare, prevăzute în Legea nr. 112/1995.
Evaluarea și vânzarea locuințelor prevăzute la alin. 1 și 2 și
la art. 1 alin. 1, pentru care nu s-au încheiat contracte de
vânzare-cumpărare până la data intrării în vigoare a prezentei
legi, se vor face în condițiile Decretului-lege nr. 61/1990 și ale
prezentei legi, completate cu prevederile referitoare la
coeficienții de uzură din Decretul nr. 93/1977, la un preț indexat
în funcție de creșterea salariului minim brut pe țară la data
cumpărării, față de cel existent la data intrării în vigoare a Legii
nr. 85/1992.
Art. 1 alin. 2 se aplică în mod corespunzător.
Beneficiază de prevederile alin. 1 și chiriașii care nu sunt
angajații unităților proprietare.
Locuințele de intervenție, în sensul prezentei legi, sunt cele
destinate cazării personalului unităților economice sau
bugetare care, prin contractul de muncă, îndeplinește activități
sau funcții ce necesită prezența, permanentă sau în caz de
urgență, în cadrul unităților. Aceste locuințe nu se vând.
Unitățile economice sau bugetare pot să dețină și să
construiască din fonduri proprii locuințe de serviciu, destinate
închirierii salariaților acestora, cu contract de închiriere
accesoriu la contractul de muncă. Modul de administrare și
eventuala înstrăinare a acestor locuințe se vor stabili de
consiliile de administrație, respectiv de conducerile unităților.

3

Locuințele de serviciu din mediul rural, destinate
personalului medical, didactic, altor specialiști sau personalului
Ministerului de Interne, nu se vând.“
Autorul excepției susține că dispozițiile legale criticate
încalcă prevederile art. 20, art. 44 alin. (2) teza întâi,
art. 45, 53 și 135 din Constituție, republicată, care au
următorul conținut:
— Art. 20: î(1) Dispozițiile constituționale privind drepturile
și libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“;
— Art. 44 alin. (2) teza întâi: îProprietatea privată este
garantată și ocrotită în mod egal de lege, indiferent de titular.“;
— Art. 45: îAccesul liber al persoanei la o activitate
economică, libera inițiativă și exercitarea acestora în condițiile
legii sunt garantate.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“;
— Art. 135: î(1) Economia României este economie de
piață, bazată pe libera inițiativă și concurență.
(2) Statul trebuie să asigure:
a) libertatea comerțului, protecția concurenței loiale, crearea
cadrului favorabil pentru valorificarea tuturor factorilor de
producție;
b) protejarea intereselor naționale în activitatea economică,
financiară și valutară;
c) stimularea cercetării științifice și tehnologice naționale, a
artei și protecția dreptului de autor;
d) exploatarea resurselor naturale, în concordanță cu
interesul național;
e) refacerea și ocrotirea mediului înconjurător, precum și
menținerea echilibrului ecologic;
f) crearea condițiilor necesare pentru creșterea calității vieții;
g) aplicarea politicilor de dezvoltare regională în
concordanță cu obiectivele Uniunii Europene.“
Autorul excepției apreciază că prevederile art. 1 și 7 din
Legea nr. 85/1992 încalcă și dispozițiile Convenției pentru
apărarea drepturilor omului și a libertăților fundamentale și
ale art. 1 din primul Protocol adițional la convenție.
Examinând excepția, Curtea constată că asupra
constituționalității dispozițiilor art. 1 și 7 din Legea
nr. 85/1992, republicată, s-a pronunțat prin numeroase
decizii, precum Decizia nr. 40 din 14 martie 2000,
publicată în Monitorul Oficial al României, Partea I, nr. 242
din 1 iunie 2000, Decizia nr. 164 din 22 mai 2001,
publicată în Monitorul Oficial al României, Partea I, nr. 492
din 23 august 2001, precum și Decizia nr. 278 din 1 iulie
2003, publicată în Monitorul Oficial al României, Partea I,
nr. 565 din 6 august 2003, statuând că aceste dispoziții
sunt constituționale.

4

MONITORUL OFICIAL AL ROMÂNIEI, PARTEA I, Nr. 1.168/9.XII.2004

Cu acele prilejuri Curtea a statuat că art. 1 din Legea
nr. 85/1992, republicată, prevede o trecere în proprietatea
deținătorilor de locuințe, foști chiriași ai acestora, a
locuințelor și terenurilor aferente acestor locuințe dobândite
prin cumpărare de la unitățile economice sau bugetare de
stat, atribuirea terenurilor făcându-se integral sau
proporțional cu cota-parte din dreptul de proprietate asupra
construcției respective.
Referitor la dispozițiile art. 7 din Legea nr. 85/1992,
republicată, Curtea a constatat că acestea consacră o
normă de justiție socială, întrucât dau posibilitatea
chiriașilor să cumpere locuințele la construirea cărora au
contribuit direct sau indirect în vechiul sistem statal-juridic.
Pe această bază s-a apreciat că dispozițiile criticate sunt
nu numai conforme literei și spiritului art. 41 și 135 din
Constituție, republicată, ci și legitime din punct de vedere
economic, social și moral.
În cazul privatizării unităților din ale căror fonduri a fost
construită locuința ce a făcut obiectul vânzării, obligația de
vânzare către chiriași, prevăzută de dispozițiile Legii
nr. 85/1992, este — astfel cum a statuat Curtea
Constituțională — o obligație in rem, instituită în
considerarea obiectului (locuința construită din fondurile
unității economice sau bugetare), iar nu o obligație in

personam, reglementată în considerarea subiectului,
societatea comercială ce a luat naștere pe calea
privatizării.
Nici susținerea autorului excepției în sensul că textul de
lege criticat ar contraveni prevederilor constituționale ale
art. 53, referitoare la restrângerea exercițiului unor drepturi
sau al unor libertăți, nu poate fi reținută, întrucât, chiar
dacă dispozițiile art. 7 din Legea nr. 85/1992, republicată,
instituie o limitare legală a exercițiului dreptului de
proprietate al unităților economice sau al societăților
comerciale asupra acestor locuințe, o atare limitare este
conformă prevederilor constituționale invocate de autorul
excepției, fiind justificată din punct de vedere juridic, social
și moral, întrucât chiriașii au contribuit la construirea
acestor locuințe, fapt ce a impus statului, pe cale de
consecință, consacrarea legală, în ceea ce îi privește, a
dreptului de a le cumpăra în condiții privilegiate, soluție
legislativă care dă expresie obligației sale constituționale de
a asigura condițiile necesare pentru creșterea calității vieții
și pentru un trai decent.
Atât soluția, cât și considerentele cuprinse în aceste
decizii își păstrează valabilitatea și în prezenta cauză,
neintervenind elemente noi de natură a determina
reconsiderarea jurisprudenței Curții.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, republicată,
precum și al art. 1—3, art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 1 și 7 din Legea nr. 85/1992 privind vânzarea de
locuințe și spații cu altă destinație construite din fondurile statului și din fondurile unităților economice sau bugetare de
stat, republicată, excepție ridicată de Societatea Comercială îAvicola“ — S.A. din Iași în Dosarul nr. 11.543/2003 al
Tribunalului Iași.
Definitivă și general obligatorie.
Pronunțată în ședința publică din data de 30 septembrie 2004.
PREȘEDINTE,

ION PREDESCU
Magistrat-asistent
Mihaela Senia Costinescu
CURTEA CONSTITUȚIONALĂ

D E C I Z I A Nr. 427
din 21 octombrie 2004

referitoare la excepția de neconstituționalitate a dispozițiilor art. 38511 alin. 3
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Afrodita Laura Tutunaru

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 38511 alin. 3 din Codul de procedură

penală, excepție ridicată de Orlandino Riccardi și Viorel
Magdun Hârșan în Dosarul nr. 445/2004/P al Curții de Apel
Târgu Mureș — Secția penală.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției ca neîntemeiată, deoarece dreptul la
apărare consacrat de art. 24 din Constituție, precum și de
dispozițiile art. 6 din Convenția pentru apărarea drepturilor
omului și a libertăților fundamentale se referă la dreptul
oricărei persoane de a se apăra singură sau de a fi
asistată de un apărător. Prezența apărătorului ales este
suficientă pentru a asigura dreptul la apărare, deoarece
reprezentarea nu este considerată de jurisprudența Curții

MONITORUL OFICIAL AL ROMÂNIEI, PARTEA I, Nr. 1.168/9.XII.2004
Europene a Drepturilor Omului de natură a aduce atingere
acestui drept fundamental.
C U R T E A,

având în vedere actele și lucrările dosarului, constată
următoarele:
Prin Încheierea din 16 iunie 2004, pronunțată în Dosarul
nr. 445/2004/P, Curtea de Apel Târgu Mureș — Secția
penală a sesizat Curtea Constituțională cu excepția de
neconstituționalitate a prevederilor art. 38511 alin. 3 din
Codul de procedură penală.
Excepția a fost ridicată de inculpații Orlandino Riccardi
și Viorel Magdun Hârșan în dosarul cu numărul de mai
sus, având drept obiect soluționarea unui recurs formulat
împotriva încheierii de ședință din 12 mai 2004, pronunțată
de Tribunalul Mureș.
În motivarea excepției de neconstituționalitate, autorii
acesteia susțin că, deși potrivit alin. 2 al aceluiași
articol 38511 din Codul de procedură penală îjudecarea
recursului nu poate avea loc decât în prezența inculpatului,
când acesta se află în stare de deținere“, în textul legal
criticat s-a inserat posibilitatea judecării recursului împotriva
încheierilor privind măsurile preventive în lipsa inculpatului
arestat. Or, aceste dispoziții sunt de natură a încălca
dreptul la apărare. De altfel, privitor la norma atacată se
poate observa că există neconcordanță între dreptul intern
și cel internațional, întrucât, potrivit art. 6 pct. 3 lit. b) și c)
din Convenția pentru apărarea drepturilor omului și a
libertăților fundamentale, inculpatul are dreptul nu numai de
a fi asistat de un apărător ales sau numit din oficiu, ci și
dreptul de a se apăra singur și de a dispune de timpul și
înlesnirile necesare pregătirii apărării.
De asemenea, restrângerea dreptului inculpatului aflat în
stare de deținere de a se apăra singur nu se regăsește
printre situațiile expres și limitativ enumerate în art. 53 din
Legea fundamentală.
Curtea de Apel Târgu Mureș — Secția penală opinează
că excepția de neconstituționalitate este neîntemeiată,
deoarece textul legal criticat reprezintă o garanție certă a
respectării principiului judecării cu celeritate a cauzelor cu
inculpați arestați. În aceste hotărâri se verifică aspecte ce
țin numai de starea de libertate a inculpatului, iar prezența
acestuia nu este obligatorie, întrucât temeiurile care
determină menținerea, prelungirea sau revocarea măsurii
arestării preventive rezultă din probele existente la dosar.
Potrivit art. 24 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului, Guvernului și Avocatului
Poporului, pentru a-și exprima punctele de vedere asupra
excepției de neconstituționalitate ridicate.
Guvernul României apreciază că excepția de
neconstituționalitate este neîntemeiată, cu următoarea
motivare:
Prevederile art. 38511 alin. 3 din Codul de procedură
penală nu încalcă dispozițiile constituționale referitoare la
garantarea dreptului la apărare prevăzute în art. 24,
întrucât dreptul la apărare cuprinde totalitatea drepturilor și
regulilor procedurale care oferă persoanei posibilitatea de
a-și dovedi nevinovăția și de a fi asistată de un avocat.
Prin urmare, dispozițiile legale criticate, care derogă de la
obligativitatea prezenței inculpatului în situația particulară a
judecării recursului împotriva încheierilor privind măsurile
preventive, nu aduc atingere dreptului la apărare, deoarece
nu afectează modul în care partea își poate exercita
mijloacele procesuale puse la dispoziție.
De asemenea, apreciază că prevederile legale criticate
nu încalcă dispozițiile constituționale ale art. 53 și nici pe

5

cele ale art. 6 din Convenția pentru apărarea drepturilor
omului și a libertăților fundamentale.
Avocatul Poporului consideră că excepția de
neconstituționalitate este neîntemeiată, deoarece textul legal
criticat nu conține dispoziții de natură a împiedica părțile
interesate să beneficieze de toate garanțiile procesualpenale cuprinse în lege pentru apărarea drepturilor și
intereselor lor legitime. Totodată, dispozițiile referitoare la
judecarea recursului formulat împotriva încheierilor instanței
privind măsurile preventive, și nu împotriva hotărârilor prin
care se soluționează fondul cauzei, sunt justificate de
necesitatea de a evita o prelungire abuzivă a procesului.
Dispozițiile art. 53 din Constituție nu au incidență în
cauză.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:
Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie
dispozițiile art. 385 11 alin. 3 din Codul de procedură
penală, care au următorul conținut: îDispozițiile alin. 2 nu
sunt aplicabile în judecarea recursului împotriva încheierilor
privind măsurile preventive.“
Autorii excepției de neconstituționalitate susțin că prin
dispozițiile legale criticate sunt încălcate dispozițiile
constituționale ale art. 20 referitoare la tratatele
internaționale privind drepturile omului, ale art. 24
referitoare la dreptul la apărare și ale art. 53 referitoare la
restrângerea exercițiului unor drepturi sau al unor libertăți,
precum și ale art. 6 pct. 3 lit. b) și c) din Convenția pentru
apărarea drepturilor omului și a libertăților fundamentale.
Examinând excepția de neconstituționalitate, Curtea
constată că, în privința măsurilor preventive, Codul de
procedură penală conține două categorii de dispoziții
referitoare la participarea inculpatului la judecarea recursului
împotriva încheierilor care stabilesc luarea acestor măsuri.
Astfel, în cazurile prevăzute de dispozițiile art. 1403
referitoare la calea de atac împotriva încheierii pronunțate de
instanță în cursul urmăririi penale privind arestarea preventivă,
art. 149 1 referitoare la arestarea inculpatului în cursul
urmăririi penale, art. 159 referitoare la procedura prelungirii
arestării dispuse în cursul urmăririi penale, art. 1609 alin. 6
referitoare la recursul împotriva încheierilor privind liberarea
provizorie și art. 160 10 alin. 5 referitoare la revocarea
liberării, Codul de procedură penală prevede că la
judecarea recursului împotriva încheierilor prin care s-a
dispus cu privire la aceste măsuri preventive este adus și
inculpatul.
Așadar, întrucât dispoziția legală atacată nu se aplică și
în cazurile menționate, critica formulată de autorul excepției
este, referitor la aceste cazuri, neîntemeiată.
În alte situații, și anume în cazul art. 141 care
reglementează calea de atac împotriva încheierii pronunțate
de instanță în cursul judecății privind măsurile preventive, în
cazul prevăzut de art. 160a alin. 2 și art. 160b alin. 4 care
reglementează arestarea inculpatului în cursul judecății și,

6

MONITORUL OFICIAL AL ROMÂNIEI, PARTEA I, Nr. 1.168/9.XII.2004

respectiv, verificări privind arestarea inculpatului în cursul
judecății, precum și în cazul prevăzut de art. 3001, privind
menținerea arestării inculpatului la primirea dosarului de către
instanța de judecată, Codul de procedură penală nu
prevede obligativitatea prezenței inculpatului la judecarea
recursului împotriva încheierilor pronunțate în aceste cazuri
sub aspectul măsurilor preventive.
Art. 38511 alin. 3 din Codul de procedură penală, care
formează obiectul excepției de neconstituționalitate, intră în
cea de-a doua categorie de cazuri și, potrivit acestuia,
judecarea recursului poate avea loc și în lipsa inculpatului.
Susținerile autorilor excepției, în sensul că textul de lege
criticat contravine prevederilor constituționale privind dreptul
la apărare, nu poate fi primită, dat fiind că nici în cazurile
în care se aplică acest text de lege inculpatul nu este
privat de acest drept.
Astfel, dispozițiile art. 385 11 alin. 3 din Codul de
procedură penală nu împiedică persoana acuzată să se

apere singură, să recurgă la asistența unui avocat ales
(așa cum s-a procedat în speță), respectiv să beneficieze
în anumite condiții de asistență judiciară gratuită. Dreptul
inculpatului aflat în stare de deținere de a fi prezent la
judecata recursului împotriva încheierilor privind măsurile
preventive nu este un drept garantat sau ocrotit de Legea
fundamentală ori de dispozițiile internaționale invocate,
deoarece inexistența lui nu este de natură a afecta în
vreun fel dreptul la apărare al acestuia. Derogarea de la
instituirea obligativității prezenței inculpatului în fața instanței
de judecată se constituie în norme de procedură de natură
să îl protejeze pe inculpat prin asigurarea celerității
judecății, dispozițiile legale criticate fiind astfel conforme și
cu art. 126 alin. (2) din Constituție, potrivit căruia
îCompetența instanțelor judecătorești și procedura de judecată
sunt prevăzute numai prin lege.“
Curtea constată că art. 53 din Constituție invocat, de
asemenea, ca fiind încălcat nu are incidență în cauză.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al art. 1—3,
al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 38511 alin. 3 din Codul de procedură penală, excepție
ridicată de Orlandino Riccardi și Viorel Magdun Hârșan în Dosarul nr. 445/2004/P al Curții de Apel Târgu Mureș —
Secția penală.
Definitivă și general obligatorie.
Pronunțată în ședința publică din data de 21 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea Legii nr. 303/2004 privind statutul magistraților și a Legii nr. 304/2004
privind organizarea judiciară
Având în vedere că la data de 1 ianuarie 2005 urmează a intra în vigoare dispozițiile cuprinse în Legea
nr. 304/2004 privind organizarea judiciară, referitoare la colegialitatea completelor de judecată pentru judecarea în primă
instanță a cauzelor, ceea ce ar conduce la creșterea, chiar dublarea numărului de cauze pe judecător,
ținând seama de imposibilitatea ocupării posturilor vacante de judecători și personal auxiliar de specialitate,
precum și de timpul necesar pentru specializarea judecătorilor,
în temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Legea nr. 304/2004 privind organizarea
judiciară, publicată în Monitorul Oficial al României, Partea I,
nr. 576 din 29 iunie 2004, se modifică după cum urmează:
1. Articolul 57 va avea următorul cuprins:
îArt. 57. — (1) Cauzele date, potrivit legii, în
competența de primă instanță a judecătoriei, tribunalului și
curții de apel se judecă de un singur judecător.

(2) Apelurile se judecă în complet format din
2 judecători. Recursurile se judecă în complet format din
3 judecători.
(3) În cazul completului format din 2 judecători, dacă
aceștia nu ajung la un acord asupra hotărârii ce urmează
a se pronunța, procesul se judecă din nou în complet de
divergență, în condițiile legii.

MONITORUL OFICIAL AL ROMÂNIEI, PARTEA I, Nr. 1.168/9.XII.2004
(4) Completul de divergență se constituie prin includerea
în completul de judecată a președintelui sau a vicepreședintelui
instanței ori a judecătorului-inspector sau a președintelui de
secție ori a unui alt judecător desemnat de președintele
instanței.“
2. Alineatul (5) al articolului 130 va avea următorul
cuprins:
î(5) Dispozițiile prezentei legi privind managerii
economici ai instanțelor și ai parchetelor se aplică
începând cu data de 1 ianuarie 2005.“
3. Alineatul (2) al articolului 133 va avea următorul
cuprins:
î(2) Dispozițiile art. 135 din Legea nr. 92/1992 pentru
organizarea judecătorească, republicată, cu modificările și
completările ulterioare, referitoare la directorii economici, se
abrogă la data de 1 ianuarie 2005.“
Art. II. — Alineatul (1) al articolului 22 din Legea
nr. 303/2004 privind statutul magistraților, publicată în
Monitorul Oficial al României, Partea I, nr. 576 din 29 iunie
2004, se modifică și va avea următorul cuprins:

7

îArt. 22. — (1) Judecătorii stagiari judecă:
a) cererile privind pensiile de întreținere, cererile privind
înregistrările și rectificările în registrele de stare civilă,
cererile privind popririle, încuviințarea executării silite,
învestirea cu formulă executorie și luarea unor măsuri
asigurătorii;
b) litigiile patrimoniale având ca obiect plata unei sume
de bani sau predarea unui bun, în cazul în care valoarea
obiectului litigiului nu depășește 100 milioane lei;
c) acțiunile posesorii;
d) plângerile împotriva proceselor-verbale de constatare
a contravențiilor și de aplicare a sancțiunilor contravenționale;
e) somația de plată;
f) reabilitarea;
g) constatarea intervenției amnistiei ori grațierii;
h) infracțiunile prevăzute la art. 279 alin. 2 lit. a) din
Codul de procedură penală.“

PRIM-MINISTRU

ADRIAN NĂSTASE
Contrasemnează:
p. Ministrul justiției,
Claudiu Ștefan Seucan,
secretar de stat
Ministrul finanțelor publice,
Mihai Nicolae Tănăsescu
București, 24 noiembrie 2004.
Nr. 124.
GUVERNUL ROMÂNIEI

HOTĂRÂRE
pentru aprobarea amendamentului convenit prin schimb de scrisori semnate la București
la 20 octombrie 2004 și, respectiv, la Zagreb la 26 octombrie 2004, între Guvernul României
și Banca Internațională pentru Reconstrucție și Dezvoltare, la Scrisoarea de înțelegere
dintre România și Banca Internațională pentru Reconstrucție și Dezvoltare privind acordarea
unui avans, în valoare de 2 milioane dolari S.U.A., pentru pregătirea proiectului îEconomia
bazată pe cunoaștere“, care urmează să fie finanțat printr-un împrumut în valoare
de 80 milioane dolari S.U.A., semnată la București la 30 iunie 2004
În temeiul art. 108 din Constituția României, republicată, și al art. 8 alin. (2) din Legea nr. 367/2004 pentru
ratificarea Scrisorii de înțelegere dintre România și Banca Internațională pentru Reconstrucție și Dezvoltare privind
acordarea unui avans, în valoare de 2 milioane dolari S.U.A., pentru pregătirea proiectului îEconomia bazată pe
cunoaștere“, care urmează să fie finanțat printr-un împrumut în valoare de 80 milioane dolari S.U.A., semnată la București
la 30 iunie 2004,
Guvernul României adoptă prezenta hotărâre.
Articol unic. — Se aprobă amendamentul convenit prin
schimb de scrisori semnate la București la 20 octombrie
2004 și, respectiv, la Zagreb la 26 octombrie 2004, între
Guvernul României, prin Ministerul Finanțelor Publice, și
Banca Internațională pentru Reconstrucție și Dezvoltare, la
Scrisoarea de înțelegere dintre România și Banca

Internațională pentru Reconstrucție și Dezvoltare privind
acordarea unui avans, în valoare de 2 milioane dolari S.U.A.,
pentru pregătirea proiectului îEconomia bazată pe
cunoaștere“, care urmează să fie finanțat printr-un împrumut
în valoare de 80 milioane dolari S.U.A., semnată la București
la 30 iunie 2004, ratificată prin Legea nr. 367/2004.

PRIM-MINISTRU

ADRIAN NĂSTASE
Contrasemnează:
Ministrul finanțelor publice,
Mihai Nicolae Tănăsescu
București, 24 noiembrie 2004.
Nr. 2.106.

8

MONITORUL OFICIAL AL ROMÂNIEI, PARTEA I, Nr. 1.168/9.XII.2004
ROMÂNIA
MINISTERUL FINANȚELOR PUBLICE
20 octombrie 2004
Banca Mondială
Domnului Anand K. Seth,
director de țară
Unitatea de Țară pentru Europa Centrală și de Sud
Regiunea Europa și Asia Centrală

Ref.: Avans pentru pregătirea proiectului îEconomia bazată pe cunoaștere“ — Scrisoarea de înțelegere nr. P4090—RO
Amendament la Planul de achiziții, anexa V la scrisoarea de înțelegere*)
Stimate domnule Seth,
Ca urmare a procedurii prevăzute de legislația în vigoare în România, Scrisoarea de înțelegere nr. P4090—RO
menționată a fost ratificată prin Legea nr. 367 din 15 septembrie 2004, publicată în Monitorul Oficial al României, Partea I,
nr. 871 din 24 septembrie 2004. Datorită acestui fapt termenele din Planul de achiziții, anexa V la scrisoarea de
înțelegere, sunt depășite și trebuie amendate.
Fapt pentru care, pentru a respecta prevederile art. 5 din Scrisoarea de înțelegere nr. P4090—RO, vă transmitem
solicitarea oficială de amendare a Planului de achiziții, anexa V la scrisoarea de înțelegere, după cum urmează:
termenele prevăzute în coloana 8 urmează să fie extinse la 30 iunie 2005. Vă comunicăm că respectivul amendament
urmează să fie ratificat prin hotărâre a Guvernului, conform prevederilor art. 8 din Legea nr. 367/2004.
În așteptarea sprijinului și înțelegerii dumneavoastră,
Cu stimă,
Paul Ichim,
secretar de stat
*) Traducere.

BANCA MONDIALĂ
BANCA INTERNAȚIONALĂ PENTRU RECONSTRUCȚIE ȘI DEZVOLTARE
ASOCIAȚIA DE DEZVOLTARE INTERNAȚIONALĂ

26 octombrie 2004
Domnului Paul Ichim,
secretar de stat
Ministerul Finanțelor Publice
România
România: Avans pentru pregătirea proiectului îEconomia bazată pe cunoaștere“ — Scrisoarea de înțelegere
nr. P4090—RO
Amendament la Planul de achiziții, anexa V la scrisoarea de înțelegere*)
Stimate domnule Ichim,
Am primit scrisoarea dumneavoastră transmisă în numele României (Împrumutatul), datată 20 octombrie 2004,
pentru amendarea Planului de achiziții, anexa V la scrisoarea de înțelegere, privind avansul pentru pregătirea proiectului
îEconomia bazată pe cunoaștere“.
Prin prezenta scrisoare sunt de acord, în numele Băncii Internaționale pentru Reconstrucție și Dezvoltare, cu
solicitarea dumneavoastră de a amenda Planul de achiziții, anexa V la scrisoarea de înțelegere: extinderea la 30 iunie
2005 a termenelor prevăzute în coloana 8.
Cu stimă,
Anand K. Seth,
director de țară
Unitatea de Țară pentru Europa Centrală și de Sud
Regiunea Europa și Asia Centrală
Copie:
Excelenței sale,
Mihai Nicolae Tănăsescu,
ministrul finanțelor publice
București, România
Domnului Ad Melkert,
director executiv,
Banca Mondială
*) Traducere.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.168/9.XII.2004 conține 8 pagini.

Prețul de vânzare 9.500 lei

ISSN 1453—4495

