PARTEA

Anul 172 (XVI) — Nr. 904

I

Marți, 5 octombrie 2004

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.199. — Ordin al ministrului sănătății privind
modificarea și completarea Ordinului ministrului
sănătății și familiei nr. 626/2001 pentru aprobarea
Normelor privind înființarea și autorizarea unităților
farmaceutice, precum și a Condițiilor de organizare
și funcționare a acestora..........................................

1–8

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII

ORDIN
privind modificarea și completarea Ordinului ministrului sănătății și familiei nr. 626/2001
pentru aprobarea Normelor privind înființarea și autorizarea unităților farmaceutice,
precum și a Condițiilor de organizare și funcționare a acestora
Având în vedere prevederile Ordonanței de urgență a Guvernului nr. 152/1999 privind produsele medicamentoase
de uz uman, aprobată cu modificări prin Legea nr. 336/2002, cu modificările și completările ulterioare, și ale Legii
nr. 305/2004 privind exercitarea profesiei de farmacist, precum și organizarea și funcționarea Colegiului Farmaciștilor din
România,
văzând Referatul de aprobare al Direcției generale farmaceutice, inspecția de farmacie și aparatură medicală
nr. OB 10.904 din 23 septembrie 2004,
în temeiul Hotărârii Guvernului nr. 743/2003 privind organizarea și funcționarea Ministerului Sănătății, cu
modificările și completările ulterioare,
ministrul sănătății emite următorul ordin:
Art. I. — Ordinul ministrului sănătății și familiei
nr. 626/2001 pentru aprobarea Normelor privind înființarea
și autorizarea unităților farmaceutice, precum și a Condițiilor
de organizare și funcționare a acestora, publicat în
Monitorul Oficial al României, Partea I, nr. 629 din
8 octombrie 2001, se modifică și se completează după
cum urmează:

— Alineatul (3) al articolului 1 va avea următorul
cuprins:
î(3) În sensul prevederilor prezentului ordin, unitățile
farmaceutice sunt: farmacia, depozitul farmaceutic și
drogheria.“
Art. II. — Anexa nr. 1 îNorme privind înființarea și
autorizarea unităților farmaceutice“ la Ordinul ministrului

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 904/5.X.2004

sănătății și familiei nr. 626/2001 se modifică și se
completează după cum urmează:
1. Articolul 1 va avea următorul cuprins:
îArt. 1. — Unitățile farmaceutice (farmaciile, drogheriile,
depozitele) funcționează pe baza autorizației de funcționare
emise de Ministerul Sănătății, conform modelelor nr. I—III.“
2. Literele a), c), d), g), h) și i) ale articolului 2 vor avea
următorul cuprins:
îa) cererea-tip (model nr. IV);
..............................................................................................
c) avizul conform al colegiului farmaciștilor județean,
respectiv al municipiului București, privind înființarea unității
farmaceutice (model nr. VI);
d) actul constitutiv al societății comerciale (statutul și/sau
contractul) pentru farmacii de circuit deschis, depozite
farmaceutice, drogherii și ordinul ministrului sănătății de
aprobare a structurii unității sanitare, însoțit de anexa în
care este prevăzută farmacia, în cazul farmaciei de circuit
închis;
...............................................................................................
g) schița și datele privind localul unității (amplasare,
construcție, compartimentare, legături funcționale conforme
cu prezentele norme — sursă de apă potabilă, echipament
de preparare a apei distilate, condiții de temperatură și
umiditate);
h) dotarea cu mobilier, ustensile și aparatură, masă de
analiză;
i) autorizația sanitară de funcționare pentru farmaciile de
circuit închis și anexele la certificatul de înregistrare la
registrul comerțului pentru farmacii de circuit deschis,
depozite farmaceutice și drogherii;“.
3. Alineatul (3) al articolului 3 va avea următorul
cuprins:
î(3) Inspecția se realizează pe baza unei grile de
inspecție. Raportul de inspecție va fi întocmit în două
exemplare, dintre care unul va fi transmis unității inspectate
și va cuprinde neconformitățile găsite, termenele acordate
pentru remedierea acestora și concluzia provizorie. Raportul
de inspecție poate fi contestat în termen de 30 de zile, în
caz contrar concluzia rămânând definitivă.“
4. Articolele 4 și 5 se abrogă.
5. Alineatele (1) și (3) ale articolului 6 vor avea
următorul cuprins:
îArt. 6. — (1) Pentru mediul urban și rural pot solicita
autorizația de funcționare pentru farmacii și depozite
farmaceutice farmaciștii care dețin autorizație de liberă
practică.
..............................................................................................
(3) Asistenții de farmacie pot solicita autorizația de
funcționare pentru drogherii în mediul urban și rural, dacă
dețin autorizație de liberă practică.“
6. Alineatul (2) al articolului 6 se abrogă.
7. Alineatul (2) al articolului 7 se abrogă.
8. Liniuța a 5-a a articolului 8 se abrogă.
9. Articolul 10 va avea următorul cuprins:
îArt. 10. — Personalul farmaceutic (farmaciști și
asistenți de farmacie) își desfășoară activitatea numai pe
baza autorizației de liberă practică emise conform legii.“
10. Articolul 11 se abrogă.
11. Articolul 12 va avea următorul cuprins:
îArt. 12. — Pregătirea personalului de specialitate
trebuie să fie continuă și se va asigura prin cursuri de
perfecționare.“
12. Articolul 13 se abrogă.
13. Alineatele (3) și (5) ale articolului 14 vor avea
următorul cuprins:
î(3) Înființarea unei farmacii în mediul urban se face în
funcție de numărul de locuitori, după cum urmează:

— în municipiul București, o farmacie la 3.000 de
locuitori;
— în orașele reședință de județ, o farmacie la 3.500 de
locuitori;
— în alte orașe, o farmacie la 4.000 de locuitori.
Prin excepție de la criteriul demografic enunțat mai sus, se
pot înființa farmacii în gări, dacă nu există o farmacie în
imediata apropiere, și în complexurile comerciale de mare
suprafață. Datele statistice necesare stabilirii raportului
număr de locuitori/farmacie vor fi solicitate de către colegiul
farmaciștilor județean, respectiv al municipiului București, de
la serviciul de evidență informatizată a populației.
..............................................................................................
(5) Farmaciile autorizate care pot înființa puncte de
lucru în mediul rural vor solicita acordul Ministerului
Sănătății în baza următoarelor acte:
a) dovada deținerii unui spațiu care să îndeplinească
condițiile de depozitare, conservare și eliberare a
medicamentelor — înregistrarea acestuia la registrul
comerțului;
b) autorizația de liberă practică și contractul de muncă
al farmacistului/farmaciștilor care se deplasează în acel loc;
c) declarație privind programul de activitate în acord cu
programul unității sanitare din localitatea respectivă;
d) dovada comunicării către colegiul farmaciștilor
județean, respectiv al municipiului București, a intenției de
înființare a punctului de lucru exterior farmaciei.
Punctul de lucru își va înceta activitatea în momentul
autorizării unei farmacii de sine stătătoare în localitatea
respectivă.“
14. Alineatele (1) și (2) ale articolului 15 vor avea
următorul cuprins:
îArt. 15. — (1) Autorizațiile de funcționare ale unităților
de distribuție, înființate de la data intrării în vigoare a
prezentului ordin, sunt permanente în situația păstrării
nemodificate a condițiilor care au stat la baza emiterii
acestora.
(2) De la data intrării în vigoare a prezentului ordin,
autorizațiile de funcționare care au în prezent înscris
termenul de valabilitate de 5 ani se vor preschimba
conform modelului nr. I, II sau III.“
15. La articolul 15 se introduc două alineate noi,
alineatele (3) și (4), cu următorul cuprins:
î(3) Autorizațiile de funcționare emise până la data
intrării în vigoare a prezentului ordin, a căror valabilitate nu
a fost prelungită, se anulează. Reluarea activității se va
face cu respectarea condițiilor de înființare prevăzute de
prezentul ordin.
(4) În cazul autorizațiilor de funcționare emise până la
data intrării în vigoare a prezentului ordin, care nu au
înscrise termene de valabilitate, dar pentru care se poate
face dovada continuității activității, în termen de 60 de zile,
deținătorii acestora vor solicita emiterea unei noi autorizații
conform modelului nr. I, II sau III. Nesolicitarea în termenul
stabilit a unei noi autorizații atrage anularea celei
existente.“
16. Alineatul (1) al articolului 16 va avea următorul
cuprins:
îArt. 16. — (1) Mutarea sediului unei unități
farmaceutice de distribuție dintr-un spațiu autorizat de
Ministerul Sănătății se face numai pentru motive obiective,
dovedite de solicitant, în baza cărora colegiul farmaciștilor
județean, respectiv al municipiului București, va emite un
aviz motivat, și pe baza raportului de inspecție favorabil
întocmit de Inspecția de farmacie din cadrul Direcției
generale farmaceutice, inspecția de farmacie și aparatură
medicală din Ministerul Sănătății.“

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 904/5.X.2004
17. La articolul 16, după alineatul (1) se introduce un
alineat nou, alineatul (2), cu următorul cuprins:
î(2) În mediul urban, mutarea sediului unei unități
farmaceutice de distribuție se poate face numai în cadrul
aceleiași localități.“
18. Alineatele (1) și (2) ale articolului 17 vor avea
următorul cuprins:
îArt. 17. — (1) Inspecțiile efectuate de inspectorii din
cadrul Direcției generale farmaceutice, inspecția de
farmacie și aparatură medicală din Ministerul Sănătății, în
vederea mutării sediului sau a verificării condițiilor de
funcționare a unităților farmaceutice și a respectării regulilor
de bună practică farmaceutică și de distribuție, se vor
încheia cu un raport de inspecție, întocmit în două
exemplare, pe baza unei grile de inspecție. Un exemplar
al raportului de inspecție va fi trimis unității inspectate și
va cuprinde neconformitățile găsite, termenele acordate
pentru remedierea acestora și concluzia provizorie. Raportul
de inspecție poate fi contestat în termen de 3 zile, în caz
contrar concluzia rămânând definitivă.
(2) Documentele care se vor depune la Ministerul
Sănătății — Direcția generală farmaceutică, inspecția de
farmacie și aparatură medicală, în vederea mutării sediului
unității farmaceutice, sunt următoarele:
— cerere în vederea efectuării inspecției la noul sediu;
— autorizația de funcționare, în original;
— avizul motivat al colegiului farmaciștilor județean,
respectiv al municipiului București, privind obiectivitatea
motivelor care impun schimbarea sediului;
— înscrierea de mențiuni la registrul comerțului pentru
noua adresă;
— anexa la certificatul de înregistrare eliberat de
registrul comerțului;
— autorizația sanitară, acolo unde este cazul;
— schița noului spațiu;

3

— dovada deținerii spațiului;
— taxa de autorizare.“
19. Alineatul (1) al articolului 20 va avea următorul
cuprins:
îArt. 20. — (1) Pe firma unității farmaceutice se va
înscrie cu litere de culoare verde pe fond alb denumirea
unității, precedată în mod obligatoriu de tipul de unitate
(farmacie, depozit, drogherie).“
20. Alineatul (3) al articolului 23 va avea următorul
cuprins:
î(3) Autorizația de funcționare inițială se va ridica de la
Ministerul Sănătății — Direcția generală farmaceutică,
inspecția de farmacie și aparatură medicală, în termen de
maximum 60 de zile de la semnarea ei de către ministrul
sănătății. În cazul neridicării acesteia, după expirarea
acestui termen, autorizația se anulează. Autorizația de
funcționare se anulează, de asemenea, și dacă în termen
de 6 luni de la eliberarea acesteia unitatea farmaceutică
nu își începe activitatea.“
21. Articolul 24 va avea următorul cuprins:
îArt. 24. — În cazul aplicării sancțiunilor prevăzute de
Ordonanța de urgență a Guvernului nr. 152/1999, aprobată
cu modificări prin Legea nr. 336/2002, cu modificările și
completările ulterioare, se va întocmi un proces-verbal de
constatare, conform modelului nr. V.“
22. Articolul 27 va avea următorul cuprins:
îArt. 27. — Modelele nr. I—VI fac parte integrantă din
prezentele norme.“
23. După articolul 27 se introduce articolul 28 cu
următorul cuprins:
îArt. 28. — Dreptul de liberă practică este dovedit prin
autorizația de liberă practică sau prin documentul
echivalent conform legislației în vigoare.“
24. Modelele nr. I—IX se înlocuiesc cu modelele nr. I—VI.

,,MODELUL Nr. I

ROMÂNIA
MINISTERUL SĂNĂTĂȚII

AUTORIZAȚIE DE FUNCȚIONARE

Nr. …… din …………
În conformitate cu prevederile Ordonanței de urgență a Guvernului nr. 152/1999 privind produsele
medicamentoase de uz uman, aprobată cu modificări prin Legea nr. 336/2002, cu modificările și completările ulterioare,
ale Hotărârii Guvernului nr. 743/2003 privind organizarea și funcționarea Ministerului Sănătății, cu modificările și
completările ulterioare, și ale Hotărârii Guvernului nr. 15/1991 privind înființarea societăților comerciale farmaceutice — S.A.,
cu modificările ulterioare, în baza documentației înaintate la data de …………………, Ministerul Sănătății autorizează
funcționarea farmaciei cu denumirea ………..............………………………………………, condusă de farmacist-șef
……………………................................................…. .
Orice modificare a condițiilor stabilite prin reglementările Ministerului Sănătății atrage anularea autorizației de
funcționare.

Data eliberării ……………………

Ministrul sănătății,
……………………………

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 904/5.X.2004
MODELUL Nr. II

ROMÂNIA
MINISTERUL SĂNĂTĂȚII

AUTORIZAȚIE DE FUNCȚIONARE

Nr. …… din …………
În conformitate cu prevederile Ordonanței de urgență a Guvernului nr. 152/1999 privind produsele
medicamentoase de uz uman, aprobată cu modificări prin Legea nr. 336/2002, cu modificările și completările ulterioare,
ale Hotărârii Guvernului nr. 743/2003 privind organizarea și funcționarea Ministerului Sănătății, cu modificările și
completările ulterioare, și ale Hotărârii Guvernului nr. 15/1991 privind înființarea societăților comerciale farmaceutice — S.A.,
cu modificările ulterioare, în baza documentației înaintate la data de …………...........………, Ministerul Sănătății
autorizează funcționarea drogheriei cu denumirea ………………………………………………, condusă de asistent de
farmacie șef de drogherie ……………...........................…………. .
Drogheria este autorizată să dețină și să elibereze dintre medicamente doar pe cele din grupa B, potrivit
Ordonanței de urgență a Guvernului nr. 152/1999, aprobată cu modificări prin Legea nr. 336/2002, cu modificările și
completările ulterioare.
Orice modificare a condițiilor stabilite prin reglementările Ministerului Sănătății atrage anularea autorizației de
funcționare.
Data emiterii ……………………
Ministrul sănătății,
……………………………
MODELUL Nr. III

ROMÂNIA
MINISTERUL SĂNĂTĂȚII

AUTORIZAȚIE DE FUNCȚIONARE

Nr. …… din …………
În conformitate cu prevederile Ordonanței de urgență a Guvernului nr. 152/1999 privind produsele
medicamentoase de uz uman, aprobată cu modificări prin Legea nr. 336/2002, cu modificările și completările ulterioare,
ale Hotărârii Guvernului nr. 743/2003 privind organizarea și funcționarea Ministerului Sănătății, cu modificările și
completările ulterioare, și ale Hotărârii Guvernului nr. 15/1991 privind înființarea societăților comerciale farmaceutice —
S.A., cu modificările ulterioare, în baza documentației înaintate la data de …………..........………, Ministerul Sănătății
autorizează funcționarea depozitului cu denumirea ………………………………………………, condus de farmacist șef de
depozit ………………………...................................... .
Orice modificare a condițiilor stabilite prin reglementările Ministerului Sănătății atrage anularea autorizației de
funcționare.
Data emiterii ……………………
Ministrul sănătății,
……………………………
MODELUL Nr. IV

Către
Ministerul Sănătății — Direcția generală farmaceutică,
inspecția de farmacie și aparatură medicală
Subsemnatul/Subsemnata …............................................................., născut/născută la data de ................…, cu
domiciliul în ........................................................…, telefon/fax/e-mail ................…, de profesie ….............................................,
posesor/posesoare al/a Autorizației de liberă practică eliberate de Ministerul Sănătății nr. ......................…, salariat/ salariată
la ….................................., confirmat/confirmată (specialist/primar) prin Ordinul ministrului sănătății nr. …................................,
vă rog să binevoiți a analiza următoarele documente anexate:
a) personalul angajat, schema organizatorică în funcție de mărimea unității, cerințele de calificare în domeniu,
contractele de muncă ale personalului de specialitate angajat și autorizațiile de liberă practică;

PDF compression, OCR, web-optimization with CVISION's PdfCompressor

5

MONITORUL OFICIAL AL ROMÂNIEI, PARTEA I, Nr. 904/5.X.2004

b) avizul conform al colegiului farmaciștilor județean, respectiv al municipiului București, pentru înființarea unității
farmaceutice (farmacie, depozit sau drogherie);
c) actul constitutiv al societății comerciale (statutul și/sau contractul) pentru farmacia de circuit deschis, depozitul
farmaceutic și drogheria și ordinul ministrului sănătății de aprobare a structurii unității sanitare, însoțit de anexa în care
este prevăzută farmacia, în cazul farmaciei de circuit închis;
d) încheierea irevocabilă a judecătorului-delegat pentru autorizarea și înmatricularea societății comerciale sau,
după caz, hotărârea judecătorească definitivă;
e) copie de pe certificatul de înmatriculare la registrul comerțului și, dacă este cazul, cerere de mențiune la
registrul comerțului pentru modificarea sediului;
f) schița și datele privind localul unității (amplasare, construcție, compartimentare, legături funcționale conforme cu
prezentele norme — sursă de apă potabilă, echipament de preparare a apei distilate, condiții de temperatură și
umiditate);
g) dotarea cu mobilier, ustensile și aparatură, masă de analiză;
h) lista cuprinzând literatura de specialitate aflată în dotarea unității: Farmacopeea Română, Nomenclatorul de
medicamente și produse biologice de uz uman, legislația farmaceutică în vigoare;
i) autorizația sanitară de funcționare pentru farmacia de circuit închis și anexele la certificatul de înmatriculare la
registrul comerțului pentru farmacia de circuit deschis, depozitul farmaceutic și drogheria;
j) dovada deținerii spațiului;
k) autorizația de liberă practică (copie), contractul de muncă pentru un program de 8 ore (copie).
Vă rog să binevoiți a planifica efectuarea inspecției la sediul unității farmaceutice (farmacie, depozit farmaceutic,
drogherie) în vederea obținerii autorizației de funcționare a unității farmaceutice din localitatea …................................... .
Data …...........................

Semnătura
................................…
MODELUL Nr. V

MINISTERUL SĂNĂTĂȚII

Direcția generală farmaceutică, inspecția de farmacie și aparatură medicală
Str. Cristian Popișteanu nr. 1—3, sectorul 1, București
Telefon: 307.25.50
Fax: 307.25.48
PROCES-VERBAL DE CONSTATARE A CONTRAVENȚIEI

Nr. …..............................................
Încheiat astăzi: ziua …................................................., ora .....…, luna …........................................, anul ….........
Subsemnatul/Subsemnata …........................................................................., în calitate de .........................................…
la ..........................................................…, am constatat că unitatea farmaceutică …..............................................., cu sediul
în …..................................., str. ….............................. nr. …..., nr. de înmatriculare la registrul comerțului ..........................…,
reprezentată prin domnul/doamna .....................................................…, în calitate de ..............................…,
domiciliat/domiciliată în ...............................................…, str. .................................… nr. .........…, legitimat/legitimată cu
buletinul/cartea de identitate seria …... nr. ….........., emis/emisă de …......................., CNP …......................, se face
vinovată de următoarea faptă .......................................…, săvârșită la data de …..............................., constatată ca urmare
a inspecției efectuate, contravenind prin aceasta dispozițiilor art. .........… alin. .......… din Ordonanța de urgență a
Guvernului nr. 152/1999, aprobată cu modificări prin Legea nr. 336/2002, cu modificările și completările ulterioare, care
atrag sancționarea cu amendă de la …......................... până la .....................… lei. În termen de 48 de ore
contravenientul poate achita la C.E.C. jumătate din minimul contravenției .......… lei, prezentând în același termen chitanța
în original la sediul …................................................. .
Plata se face la Trezoreria .........................................…, în contul ........................................… .
Agent constatator,
..........................…
Am primit copia de pe procesul-verbal.
Contravenient,
........................…
Alte mențiuni ........................................…
Contravenientul nu este de față, refuză sau nu poate semna.
Martor: numele .............................., prenumele ...................., buletinul/cartea de identitate seria ....... nr. ................,
domiciliul ................................................................... .
Semnătura
.............................................

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 904/5.X.2004
REZOLUȚIA DE APLICARE A SANCȚIONĂRII ȘI ÎNȘTIINȚAREA DE PLATĂ

Nr. .................. din .........................
Subsemnatul/Subsemnata ..............................................................., în calitate de ....................................................,
aplic contravenientului sus-numit o amendă de ........................................ lei, pe care o va achita la Trezoreria
......................................... în termen de 15 zile de la comunicare, urmând ca în același termen să prezinte chitanța de
plată la Inspectoratul ............................., localitatea ..........................................., str. ................................................. nr. .... .
Nerespectarea acestui termen atrage executarea silită conform Ordonanței Guvernului nr. 92/2003 privind Codul
de procedură fiscală, republicată. Împotriva procesului-verbal de constatare a contravenției se poate face plângere în
termen de 15 zile de la comunicare, care se depune împreună cu copia de pe procesul-verbal la organul care a aplicat
sancțiunea.
Semnătura organului care a aplicat sancțiunea
.................................................
Am luat cunoștință.
Contravenient,
........................…
Către
Administrația Financiară ........................, str. .......................... nr. ......
Vă rugăm ca în temeiul dispozițiilor Ordonanței Guvernului nr. 92/2003, republicată, să ne confirmați luarea în
evidență, în vederea executării debitului, a contravenientului ................................................., domiciliat/domiciliată în
.................................., cu suma de ............................ lei pentru încălcarea normelor prevăzute de Ordonanța de urgență a
Guvernului nr. 152/1999, aprobată cu modificări prin Legea nr. 336/2002, cu modificările și completările ulterioare.
Semnătura conducătorului unității
L.S. ....................................

MODELUL Nr. VI
AVIZ CONFORM

În conformitate cu prevederile Ordinului ministrului sănătății și familiei nr. 626/2001 pentru aprobarea Normelor
privind înființarea și autorizarea unităților farmaceutice, precum și a Condițiilor de organizare și funcționare a acestora și
în baza cererii înregistrate la Colegiul Farmaciștilor al Județului ............................/al Municipiului București cu nr. ................
la data de ................................. de către doamna/domnul ........................................, cu domiciliul în localitatea .....................,
având funcția de farmacist-șef/asistent șef de drogherie, prin care solicită avizul conform privind înființarea unității
farmaceutice: farmacia/depozitul farmaceutic/drogheria ................................, situată/situat în localitatea ...............................,
str. ....................... nr. ........, județul ....................., și analizând documentația depusă, respectiv:
— autorizația de liberă practică;
— fișa postului;
— curriculum vitae al farmacistului-șef;
— două scrisori de recomandare care să ateste calitățile profesionale și morale ale farmacistului-șef,

COMISIA DE AVIZĂRI

a Colegiului Farmaciștilor al Județului ............................................../al Municipiului București acordă aviz favorabil cererii de
înființare a unității farmaceutice:
Farmacia/Depozitul farmaceutic/Drogheria ..................................................... din structura Societății Comerciale
î....................................................“, din localitatea ................................, str. .................................. nr. ...., județul ................,
având ca farmacist-șef/asistent-șef pe domnul/doamna farmacist/asistent de farmacie .........................................., în baza
datelor statistice transmise de Direcția de evidență informatizată a persoanei prin Adresa nr. ............................................
din data de ........................................, pentru localitatea care are un număr de ............. locuitori.
Prezentul aviz este valabil timp de 6 luni.
Președintele Comisiei de avizare,“
....................................................

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 904/5.X.2004
Art. III. — Anexa nr. 2 îCondițiile de organizare și
funcționare a unităților farmaceutice“ la Ordinul ministrului
sănătății și familiei nr. 626/2001 se modifică și se
completează după cum urmează:
1. Articolul 1 va avea următorul cuprins:
îArt. 1. — Farmacia de circuit deschis (comunitară) este
unitatea sanitară care asigură asistența în ambulatoriu a
populației cu medicamente, produse igienico-cosmetice,
dispozitive medicale, plante medicinale și produse din
plante medicinale, suplimente alimentare și în care se
execută prescripții magistrale și oficinale. Medicamentele de
uz veterinar pot fi deținute în condițiile legii.“
2. Articolul 2 va avea următorul cuprins:
îArt. 2. — (1) Eliberarea medicamentelor către populație
se face numai cu amănuntul și este interzisă autoservirea.
(2) Farmacia poate elibera medicamente și dispozitive
medicale pe condici de aparat pentru dispensare medicale
de întreprindere, școlare și din cluburi sportive.“
3. Literele b) și c) ale articolului 6 vor avea următorul
cuprins:
îb) asigură conservarea și eliberarea medicamentelor, a
produselor igienico-cosmetice, precum și a dispozitivelor
medicale;
c) efectuează recepția calitativă și cantitativă a
medicamentelor și a altor produse de uz uman, la primirea
lor în farmacie;“.
4. Alineatul (3) al articolului 7 va avea următorul
cuprins:
î(3) Asistentul de farmacie poate elibera numai acele
medicamente care se eliberează fără prescripție medicală,
fiind interzisă manipularea de către acesta a produselor
toxice, stupefiante și psihotrope.“
5. Literele a), b), c), d) și e) ale alineatului (1) al
articolului 9 vor avea următorul cuprins:
îa) oficina este încăperea în care are acces publicul și
în care se face eliberarea produselor prevăzute la art. 1;
— oficina are o suprafață de minimum 16 m2;
— oficina cuprinde un spațiu destinat discuției confidențiale
cu pacientul;
— dotarea cu mobilier va cuprinde mese de oficină,
dulapuri și rafturi destinate păstrării produselor prevăzute la
art. 1;
b) receptura este încăperea în care se prepară
prescripțiile magistrale; în această încăpere are acces
numai personalul de specialitate care lucrează în farmacie;
dotarea cu mobilier trebuie să cuprindă mese de receptură,
dulapuri speciale pentru substanțe toxice, stupefiante,
psihotrope și precursori (Separanda și Venena) și dulapuri
pentru păstrarea substanțelor farmaceutice; receptura va fi
dotată cu veselă și cu aparatură de măsură, necesare
pentru prepararea rețetelor magistrale; aparatura va fi
verificată metrologic anual sau ori de câte ori este nevoie;
c) laboratorul este încăperea în care se prepară
produsele oficinale elaborate conform Farmacopeii Române
în vigoare; în această încăpere se va amenaja și masa de
analiză;
— laboratorul va fi dotat cu sursă de apă potabilă,
gaze, canalizare;
— dotarea cu mobilier va cuprinde mese de laborator,
dulapuri și rafturi destinate păstrării diviziunilor, ambalajelor
de uz farmaceutic și veselei folosite în farmacie;
— laboratorul va fi dotat cu veselă și aparatură de
măsură, necesare pentru prepararea produselor oficinale.
În cazul în care spațiul destinat recepturii este suficient
de mare, se poate organiza și laboratorul în aceeași
încăpere;

7

d) echipamentul destinat obținerii apei distilate se va
amplasa în receptură sau în laborator.
În cazul în care localitatea nu are apă curentă sau
calitatea apei potabile nu este corespunzătoare, farmacia
poate achiziționa apă distilată de la o unitate autorizată de
Ministerul Sănătății, care va fi însoțită de documente care
să ateste calitatea acesteia;
e) depozitul este încăperea în care se stochează și se
asigură conservarea medicamentelor, a produselor igienicocosmetice și a dispozitivelor medicale. Separat se vor
organiza spații destinate depozitării substanțelor farmaceutice,
substanțelor inflamabile și a ambalajelor de uz farmaceutic:
— depozitul va fi dotat cu un sistem de asigurare a
temperaturii și a umidității necesare conservării produselor
prevăzute la art. 1;
— dotarea cu mobilier va cuprinde rafturi metalice sau
din alt material ușor lavabil și rezistent la foc, paleți, dacă
este cazul, și dulapuri;
— depozitul va fi dotat cu frigider pentru păstrarea
medicamentelor care impun condiții de păstrare speciale;
— depozitul va cuprinde spații sau dulapuri destinate
păstrării produselor toxice, stupefiante și psihotrope,
amenajate conform legislației specifice;“.
6. Articolul 10 va avea următorul cuprins:
îArt. 10. — Farmacia de circuit închis (de spital) este
unitatea sanitară care asigură asistența cu medicamente de
uz uman a bolnavilor internați în unitățile sanitare aflate în
structura Ministerului Sănătății, a altor ministere cu rețea
sanitară proprie și a altor instituții sau asociații.“
7. Articolul 15 se abrogă.
8. Litera d) a articolului 20 va avea următorul cuprins:
îd) depozitul cuprinde două sau mai multe încăperi
destinate depozitării medicamentelor:
— spații sau zone destinate produselor returnate din
secții sau, după caz, retrase din consum;
— dulapuri destinate păstrării produselor toxice,
stupefiante și psihotrope;
— spații special amenajate pentru păstrarea substanțelor
inflamabile.“
9. Articolul 22 va avea următorul cuprins:
îArt. 22. — Farmaciile de circuit închis și deschis dețin
și eliberează numai medicamentele care au autorizație de
punere pe piață și pe care le achiziționează de la unități
farmaceutice autorizate de Ministerul Sănătății.“
10. Literele a) și d) ale articolului 24 vor avea următorul
cuprins:
îa) documente care să ateste proveniența și calitatea
medicamentelor: facturi, note de transfer, buletine de
analiză, certificate de calitate; facturile vor cuprinde în mod
obligatoriu și denumirea, seria de fabricație și numărul
buletinului de analiză ale produsului respectiv;
............................................................................................
d) documente care să ateste, în conformitate cu
reglementările în vigoare, eliberarea medicamentelor toxice,
stupefiante, psihotrope și a altor grupe terapeutice care se
eliberează pe bază de prescripție medicală ce se reține în
farmacie.“
11. Articolul 26 va avea următorul cuprins:
îArt. 26. — (1) Depozitul farmaceutic este unitatea
sanitară care are ca obiect de activitate distribuția angro a
medicamentelor, incluzând: procurarea, stocarea,
supravegherea calității și transportul acestora.
(2) La nivelul depozitului farmaceutic pot fi stocate și
distribuite, pe lângă medicamente, ambalaje de uz farmaceutic,
dispozitive medicale, produse igienico-cosmetice, suplimente
alimentare și, în condițiile legii, medicamente de uz
veterinar.“

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 904/5.X.2004

12. Alineatul (1) al articolului 29 va avea următorul
cuprins:
îArt. 29. — (1) Pot solicita autorizație de funcționare
pentru depozitul farmaceutic farmaciștii care îndeplinesc
condițiile prevăzute la art. 6 alin. (1) din Normele privind
înființarea și autorizarea unităților farmaceutice.“
13. Articolul 30 va avea următorul cuprins:
îArt. 30. — Depozitul farmaceutic distribuie numai
medicamentele care dețin autorizații de punere pe piață
eliberate de Agenția Națională a Medicamentului.“
14. Alineatul (1) al articolului 31 va avea următorul
cuprins:
îArt. 31. — (1) Depozitele farmaceutice vor fi amplasate
în zone în a căror vecinătate nu există poluanți, astfel
încât să se elimine riscul contaminării produselor deținute.“
15. Articolul 32 va avea următorul cuprins:
îArt. 32. — Depozitele trebuie să îndeplinească și să
funcționeze în conformitate cu Regulile de bună practică de
distribuție angro a produselor medicamentoase, aprobate
prin Ordinul ministrului sănătății și familiei nr. 863/2001.“
16. Articolul 33 va avea următorul cuprins:
îArt. 33. — Depozitul de medicamente va prezenta
Ministerului Sănătății lista proprie cuprinzând medicamentele
pe care le distribuie, conform reglementărilor aprobate prin
ordin al ministrului sănătății.“
17. Articolul 36 va avea următorul cuprins:
îArt. 36. — Depozitul farmaceutic trebuie să aibă un
spațiu special amenajat și dotat pentru depozitarea
medicamentelor supuse reglementării prin legi speciale:
toxice, stupefiante, psihotrope și precursori.“
18. Litera b) a articolului 38 va avea următorul cuprins:
îb) numele medicamentului, denumirea și țara de origine
ale producătorului;“
19. Prima și a doua liniuță ale articolului 39 vor avea
următorul cuprins:
î— facturi de intrare a produselor deținute și distribuite;
— facturi de expediție a produselor deținute și
distribuite;“.
20. Articolul 41 va avea următorul cuprins:
îArt. 41. — Personalul depozitului farmaceutic este
compus din următoarele categorii: farmaciști primari,
farmaciști specialiști, farmaciști rezidenți, farmaciști, asistenți

de farmacie, asistenți de farmacie principali; sub
îndrumarea farmaciștilor își pot desfășura stagiul de
practică farmaciștii stagiari și studenții aflați în practică,
precum și asistenții de farmacie aflați în stagiul de
practică.“
21. Articolul 42 va avea următorul cuprins:
îArt. 42. — Drogheria este unitatea sanitară care deține
și eliberează populației, în ambulatoriu, numai medicamentele
care, potrivit Ordonanței de urgență a Guvernului
nr. 152/1999, aprobată cu modificări prin Legea
nr. 336/2002, cu modificările și completările ulterioare, sunt
încadrate la grupa B (medicamente care se pot elibera
fără prescripție medicală), plante și produse din plante care
nu sunt supuse legilor speciale, suplimente alimentare,
produse igienico-cosmetice și dispozitive medicale.“
22. Literele a) și b) ale alineatului (1) al articolului 46
vor avea următorul cuprins:
îa) asigură aprovizionarea, conservarea și eliberarea
produselor prevăzute la art. 42;
b) efectuează recepția cantitativă și calitativă a
produselor prevăzute la art. 42, la primirea lor în
drogherie;“.
23. Articolul 48 va avea următorul cuprins:
îArt. 48. — Drogheria poate deține și elibera numai
medicamentele prevăzute la art. 42, care au autorizație de
punere pe piață și care sunt procurate de la unități
farmaceutice de distribuție autorizate de Ministerul
Sănătății.“
24. Litera a) a alineatului (1) al articolului 50 va avea
următorul cuprins:
îa) documente care să ateste proveniența și calitatea
produselor prevăzute la art. 42: facturi, note de transfer,
buletine de analiză;“.
25. Litera c) a alineatului (1) al articolului 50 se abrogă.
26. Articolele 51, 52, 53, 54, 55, 56, 57, 58, 59, 60 și 61
se abrogă.
Art. IV. — Direcția generală farmaceutică, inspecția de
farmacie și aparatură medicală, celelalte direcții din
Ministerul Sănătății vor duce la îndeplinire prevederile
prezentului ordin.
Art. V. — Prezentul ordin va fi publicat în Monitorul
Oficial al României, Partea I.

Ministrul sănătății,
Ovidiu Brînzan
București, 23 septembrie 2004.
Nr. 1.199.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 904/5.X.2004 conține 8 pagini.

Prețul de vânzare 9.500 lei

ISSN 1453—4495

PDF compression, OCR, web-optimization with CVISION's PdfCompressor

