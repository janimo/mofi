PARTEA

Anul 172 (XVI) — Nr. 1.134

I

LEGI, DECRETE, HOTĂRÂRI ȘI ALTE ACTE

Miercuri, 1 decembrie 2004

SUMAR
Nr.

Pagina
HOTĂRÂRI ALE GUVERNULUI ROMÂNIEI

1.996.

2.002.

2.050.

2.058.

— Hotărâre privind condițiile de acordare în
mod gratuit a asistenței medicale și psihologice, a
medicamentelor și a protezelor pentru funcționarii
publici cu statut special din sistemul administrației
penitenciare ..............................................................
— Hotărâre pentru aprobarea Normelor
metodologice privind constituirea și utilizarea
fondurilor destinate stimulării personalului din
aparatul propriu al Ministerului Mediului și
Gospodăririi Apelor și din unitățile subordonate
acestuia ....................................................................
— Hotărâre privind transmiterea fără plată a
unui imobil din domeniul privat al statului și din
administrarea Autorității pentru Valorificarea
Activelor Statului în domeniul public al statului și
în administrarea Regiei Autonome îAdministrația
Patrimoniului Protocolului de Stat“ .........................

HOTĂRÂRI

ALE

Nr.

2.059.
1–3

2.070.

4–5
2.071.

5–6

Pagina
— Hotărâre privind aprobarea plafonului maxim
în limita căruia Regia Autonomă pentru Activități
Nucleare va face compensări în anul 2005 .........

6–7

— Hotărâre privind plata cheltuielilor prilejuite de
organizarea în România a Conferinței Europene a
Administrațiilor de Poștă și Telecomunicații (CEPT)

7

— Hotărâre privind aprobarea unor licențe de
concesiune a activității miniere de exploatare,
încheiate între Agenția Națională pentru Resurse
Minerale și Societatea Comercială îALCIF“ — S.A.

7–8

— Hotărâre privind aprobarea unei licențe de
dare în administrare a activității miniere de
exploatare, încheiată între Agenția Națională pentru
Resurse Minerale și Ministerul Sănătății ...............

8

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind condițiile de acordare în mod gratuit a asistenței medicale și psihologice,
a medicamentelor și a protezelor pentru funcționarii publici cu statut special
din sistemul administrației penitenciare
În temeiul art. 108 din Constituția României, republicată, al art. 34 lit. c) și o) și al art. 40 din Legea
nr. 293/2004 privind Statutul funcționarilor publici din Administrația Națională a Penitenciarelor,
Guvernul României

adoptă prezenta hotărâre.

CAPITOLUL I
Acordarea asistenței medicale, a medicamentelor
și a protezelor, în mod gratuit
Art. 1. — (1) Funcționarii publici cu statut special din
sistemul administrației penitenciare, denumiți în continuare

funcționari publici, în activitate sau pensionari, precum și
soțul ori soția și copiii aflați în întreținerea acestora
beneficiază în mod gratuit de servicii de asistență medicală,
medicamente și proteze, în cadrul sistemului de asigurări
sociale de sănătate, potrivit legii.

2

MONITORUL OFICIAL AL ROMÂNIEI, PARTEA I, Nr. 1.134/1.XII.2004

(2) Prin asistență medicală, în sensul prezentei hotărâri,
se înțelege aplicarea tuturor măsurilor profilactice, curative
și recuperatorii pentru asigurarea stării de sănătate.
(3) Aplicarea prevederilor alin. (1) și (2) se face în
condițiile respectării dispozițiilor legale privind plata
contribuției de asigurări sociale de sănătate.
Art. 2. — Sunt considerați copii aflați în întreținerea
funcționarilor publici:
a) copiii în vârstă de până la 18 ani sau, dacă își
continuă studiile într-o formă de învățământ organizată
potrivit legii, până la terminarea acestora, fără a depăși
vârsta de 26 de ani, și care nu realizează venituri din
muncă;
b) copiii încadrați în grade de invaliditate, pe toată
durata invalidității, dacă nu au venituri proprii și se află în
îngrijirea familiei.
Art. 3. — (1) Cheltuielile necesare pentru acordarea
asistenței medicale, a medicamentelor și a protezelor
gratuite se suportă din bugetul Fondului național unic de
asigurări sociale de sănătate, conform prevederilor
Contractului-cadru privind condițiile acordării asistenței
medicale în cadrul sistemului de asigurări sociale de
sănătate, aprobat prin Hotărârea Guvernului nr. 1.485/2003,
cu modificările ulterioare, denumit în continuare contractcadru.
(2) Cuantumul contribuției personale reprezentând
contravaloarea medicamentelor, serviciilor medicale și
protezelor prevăzute în normele de aplicare a contractuluicadru, respectiv coplata acestora, se suportă din
fondurile bugetare aprobate Administrației Naționale a
Penitenciarelor.
Art. 4. — Asistența medicală profilactică și curativă în
situații speciale și în misiuni, asistența medicală curativă la
locul de muncă, asistența medicală în boli profesionale sau
în accidente de muncă, alte servicii medicale care nu sunt
prevăzute în contractul-cadru se asigură gratuit prin
structurile medicale specializate din cadrul rețelei sanitare
a Ministerului Justiției, a Ministerului Sănătății, precum și a
celei din sistemul de apărare, ordine publică și siguranță
națională.
Art. 5. — (1) Funcționarul public are dreptul, pe baza
recomandărilor medicale de specialitate, la bilete de
tratament și recuperare medicală, care se acordă gratuit
numai în cazul internării în una dintre unitățile de
recuperare-reabilitare aflate în relație contractuală cu Casa
Asigurărilor de Sănătate a Apărării, Ordinii Publice,
Siguranței Naționale și Autorității Judecătorești.
(2) Cheltuielile necesare pentru acordarea asistenței
medicale de recuperare gratuită se suportă din bugetul
Fondului național unic de asigurări sociale de sănătate
administrat prin Casa Asigurărilor de Sănătate a Apărării,
Ordinii Publice, Siguranței Naționale și Autorității
Judecătorești, conform prevederilor contractului-cadru.
Cuantumul contribuției personale din contravaloarea acestor
servicii se suportă din fondurile bugetare aflate la dispoziția
Administrației Naționale a Penitenciarelor cu această
destinație.
Art. 6. — (1) În cazul pierderii temporare sau definitive
a capacității de muncă, expertizarea medicală va fi
efectuată de către comisiile de specialitate din rețeaua
sistemului de apărare, ordine publică și siguranță națională.
(2) După împlinirea a 90 de zile de absențe de la
program într-un interval de 365 de zile, din motive
medicale, funcționarul public în cauză va fi expertizat

medical în vederea stabilirii stării de sănătate și a
capacității de muncă.
(3) Comisiile de expertiză medicală și evaluare a
capacității de muncă, în funcție de caracterul și evoluția
bolii, pot propune prelungirea concediului medical până la
totalizarea a 180 de zile de incapacitate temporară de
muncă sau pensionarea medicală a celor expertizați, în
funcție de gradul de pierdere a capacității de muncă, cu
încadrarea acestora în grade de invaliditate, dacă
diminuarea capacității de muncă este într-un procent de cel
puțin 50%.
(4) Pentru toate cazurile expertizate medical, comisiile
de specialitate vor emite certificate-decizie medicală de
propunere a prelungirii concediilor medicale peste 90 de
zile sau de pensionare medicală, care vor fi înaintate spre
avizare Comisiei centrale de expertiză medicală și evaluare
a capacității de muncă.
(5) În situația în care evoluția și caracterul bolii conduc
la concluzia că sunt posibilități de recuperare, comisiile de
expertiză medicală și evaluare a capacității de muncă pot
face propuneri de acordare a unor concedii medicale de
recuperare de până la 120 de zile, în continuarea celor
180 de zile.
(6) Acordarea concediilor medicale de recuperare și
plata în continuare a drepturilor bănești, conform
reglementărilor în vigoare privind salarizarea funcționarilor
publici cu statut special, pentru cazurile prevăzute la
alin. (5), se fac numai cu aprobarea ministrului justiției.
Art. 7. — Funcționarii publici beneficiază de concedii
medicale în condițiile legii.
Art. 8. — (1) Situația funcționarului public pus la
dispoziție din cauza îmbolnăvirii de tuberculoză se
soluționează la expirarea termenului de internare și a
concediilor medicale acordate în vederea tratării bolii, fără
a depăși termenul maxim prevăzut de reglementările în
vigoare pentru această categorie de bolnavi.
(2) Supravegherea tratamentului și a procesului de
stabilizare a cazului de tuberculoză se va efectua prin
unitățile de profil din cadrul rețelei sanitare a Ministerului
Sănătății, precum și prin unitățile din sistemul de apărare,
ordine publică și siguranță națională.
(3) Pe perioada cât este internat sau se află în concedii
medicale pentru tuberculoză, funcționarul public beneficiază
în continuare de drepturile bănești, conform reglementărilor
legale privind salarizarea acestei categorii de personal.
Art. 9. — (1) În vederea corectării deficiențelor organice
sau funcționale apărute în timpul exercitării profesiei,
funcționarul public are dreptul, pe baza recomandărilor
medicale de specialitate, la proteze gratuite decontate
conform prevederilor contractului-cadru cu Casa Asigurărilor
de Sănătate a Apărării, Ordinii Publice, Siguranței Naționale
și Autorității Judecătorești.
(2) În cazul în care deficiențele organice sau funcționale
au apărut ca urmare a unui accident de muncă ori a unei
boli profesionale, contravaloarea protezelor necesare pentru
corectarea acestor deficiențe se suportă integral din bugetul
unității.
Art. 10. — Funcționarul public care suferă de afecțiuni
contractate în timpul exercitării profesiei are dreptul la
tratament medical în străinătate dacă afecțiunile nu pot fi
tratate în țară, pe baza documentației întocmite conform
reglementărilor legale în vigoare de Sectorul Medical al
Administrației Naționale a Penitenciarelor și a avizului
Ministerului Sănătății.

MONITORUL OFICIAL AL ROMÂNIEI, PARTEA I, Nr. 1.134/1.XII.2004
Art. 11. — Funcționarul public care execută misiuni
temporare ori urmează diferite forme de pregătire în afara
granițelor țării are dreptul la asistență medicală și la
medicamente potrivit dispozițiilor legale, în limita fondurilor
aprobate cu această destinație prin bugetul Administrației
Naționale a Penitenciarelor.
Art. 12. — Examenul medical la angajare se efectuează
la cererea angajatorului, prin serviciile teritoriale de
medicina muncii. Acestea completează fișa de aptitudine cu
concluzia examenului medical la angajare apt/inapt.
Contravaloarea examenului medical pentru angajare este
suportată de către candidat.
Art. 13. — (1) Controlul medical periodic anual, altul
decât cel prevăzut în contractul-cadru, pentru personalul
din Administrația Națională a Penitenciarelor, se efectuează
de către medicul unității.
(2) Contravaloarea examenelor de specialitate solicitate
cu prilejul controlului medical periodic prevăzut la alin. (1)
este suportată de la bugetul Administrației Naționale a
Penitenciarelor.
CAPITOLUL II
Asistența psihologică
Art. 14. — (1) Funcționarii publici din sistemul
administrației penitenciare în activitate beneficiază de
asistență psihologică în mod gratuit, în condițiile prezentei
hotărâri.
(2) Prin asistență psihologică se înțelege consiliere și
evaluare psihologică.
Art. 15. — (1) Asistența psihologică a funcționarilor
publici constă într-un ansamblu de programe și măsuri,
concepute în mod unitar, menite să asigure capacitatea
optimă a individului din punct de vedere al parametrilor
psihici.
(2) În situația reevaluărilor psihologice, asistența
psihologică va fi efectuată de un alt psiholog decât cel
care a efectuat evaluarea inițială.
Art. 16. — Asistența psihologică se realizează prin
următoarele modalități de acțiune:
a) psihodiagnoză;
b) interviu anamnestic;
c) protecție psihologică;
d) intervenție psihoterapeutică.
Art. 17. — Scopul asistenței psihologice ce se acordă
potrivit prezentei hotărâri îl constituie adaptarea eficientă la
mediul de muncă psihosocial specific, creșterea eficienței

personale și menținerea sănătății psihice a funcționarului
public.
Art. 18. — Metodele, procedeele și instrumentele
necesare realizării asistenței psihologice a funcționarilor
publici sunt stabilite prin decizie a directorului general al
Administrației Naționale a Penitenciarelor, la propunerea
compartimentului de specialitate.
Art. 19. — (1) Evaluarea psihologică a funcționarilor
publici se efectuează periodic, pentru grupele de risc și/sau
la decizia directorului general al Administrației Naționale a
Penitenciarelor.
(2) Evaluarea psihologică a funcționarilor publici se
efectuează și în următoarele situații:
a) pentru cazuri de reconversie profesională ori de
schimbare a locului de muncă datorate apariției unor
disfuncții psihice ori a unor acte de comportament
neadaptat, precum și pentru precizarea situației medicopsihologice;
b) în îndeplinirea unor criterii prevăzute pentru ocuparea
unor posturi, conform normelor stabilite prin decizie a
directorului general al Administrației Naționale a
Penitenciarelor.
Art. 20. — (1) Asistența psihologică se poate acorda și
la cererea funcționarilor publici.
(2) În cadrul activităților de pregătire profesională a
personalului vor fi prevăzute teme specifice pentru ca
fiecare persoană să poată identifica semnele premergătoare
instalării unor stări de disfuncționalitate psihică și să solicite
luarea unor măsuri în consecință.
Art. 21. — Acordarea asistenței psihologice gratuite, prin
desfășurarea tuturor activităților specifice de evaluare,
profilactice și terapeutice necesare reechilibrării psihicului
funcționarului public și/sau optimizării performanței sale în
muncă, se face de către psihologii din sistemul
administrației penitenciare.
CAPITOLUL III
Dispoziții finale
Art. 22. — Prevederile prezentei hotărâri se aplică în
mod corespunzător și funcționarilor publici cu statut special
din Ministerul Justiției care au atribuții de coordonare și
control ale activității din sistemul administrației penitenciare
sau alte atribuții în legătură cu activitatea administrației
penitenciare, potrivit legii.

PRIM-MINISTRU

ADRIAN NĂSTASE
Contrasemnează:
Ministrul justiției,
Cristian Diaconescu
p. Ministrul sănătății,
Cristian Celea,
secretar de stat
Ministrul muncii, solidarității sociale și familiei,
Dan Mircea Popescu
Ministrul finanțelor publice,
Mihai Nicolae Tănăsescu

București, 16 noiembrie 2004.
Nr. 1.996.

3

4

MONITORUL OFICIAL AL ROMÂNIEI, PARTEA I, Nr. 1.134/1.XII.2004
GUVERNUL ROMÂNIEI

HOTĂRÂRE
pentru aprobarea Normelor metodologice privind constituirea și utilizarea fondurilor destinate
stimulării personalului din aparatul propriu al Ministerului Mediului și Gospodăririi Apelor
și din unitățile subordonate acestuia
În temeiul art. 108 din Constituția României, republicată, al art. 14 alin. 4 și al art. 83 alin. 5 din Legea protecției
mediului nr. 137/1995, republicată, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă Normele metodologice privind
constituirea și utilizarea fondurilor destinate stimulării
personalului din aparatul propriu al Ministerului Mediului și
Gospodăririi Apelor și din unitățile subordonate acestuia,
prevăzute în anexa care face parte integrantă din prezenta
hotărâre.
Art. 2. — Prezenta hotărâre intră în vigoare la data de
întâi a lunii următoare publicării acesteia în Monitorul Oficial
al României, Partea I.

Art. 3. — Pe data intrării în vigoare a prezentei hotărâri,
Hotărârea Guvernului nr. 836/2004 privind aprobarea
Metodologiei de utilizare a fondurilor de stimulare a
personalului din autoritățile publice pentru protecția mediului,
publicată în Monitorul Oficial al României, Partea I, nr. 511
din 7 iunie 2004, se abrogă.

PRIM-MINISTRU

ADRIAN NĂSTASE

București, 16 noiembrie 2004.
Nr. 2.002.

Contrasemnează:
p. Ministrul mediului și gospodăririi apelor,
Ioan Jelev,
secretar de stat
Ministrul muncii, solidarității sociale și familiei,
Dan Mircea Popescu
p. Ministrul finanțelor publice,
Maria Manolescu,
secretar de stat
ANEXĂ

NORME METODOLOGICE
privind constituirea și utilizarea fondurilor destinate stimulării personalului din aparatul propriu
al Ministerului Mediului și Gospodăririi Apelor și din unitățile subordonate acestuia
CAPITOLUL I
Constituirea fondurilor de stimulare
Art. 1. — Fondurile de stimulare a personalului din
aparatul propriu al Ministerului Mediului și Gospodăririi
Apelor și din unitățile subordonate acestuia se constituie
lunar, după cum urmează:
a) prin aplicarea unui procent de 25% obținut din
încasarea tarifelor pentru lucrările și serviciile prestate la
solicitarea persoanelor fizice și juridice, încasate începând
cu intrarea în vigoare a Legii nr. 294/2003 privind
aprobarea Ordonanței de urgență a Guvernului nr. 91/2002
pentru modificarea și completarea Legii protecției mediului
nr. 137/1995;
b) prin aplicarea unui procent de 25% din sumele
provenite din amenzile aplicate în temeiul unei legi,
ordonanțe sau hotărâri a Guvernului din domeniul protecției
mediului și gospodăririi apelor, în conformitate cu
prevederile Legii nr. 137/1995, republicată, cu modificările
și completările ulterioare.
Art. 2. — Sumele corespunzătoare cotei de 25% din
tarifele încasate pentru lucrări și servicii prestate la
solicitarea persoanelor fizice și juridice se virează de
autoritățile publice pentru protecția mediului, pe bază de
ordin de plată pentru Trezoreria Statului (OPHT), din contul
50.32 îDisponibil din sume colectate pentru bugetul de
stat“, în care sumele respective au fost colectate, în contul
50.01 îDisponibil din fonduri cu destinație specială ale
ministerelor și instituțiilor subordonate“. Această operațiune
se efectuează o dată cu virarea în contul de venituri ale
bugetului de stat a sumelor aferente cotei de 75% din

tarifele încasate pentru lucrări și servicii prestate la
solicitarea persoanelor fizice și juridice.
Art. 3. — Sumele corespunzătoare cotei de 25% din
tarifele pentru lucrări și servicii prestate la solicitarea
persoanelor fizice și juridice, încasate în numerar prin
casieriile autorităților publice pentru protecția mediului, se
depun cu foaie de vărsământ-chitanță direct în contul 50.01
îDisponibil din fonduri cu destinație specială ale ministerelor
și instituțiilor subordonate“, deschis la unitățile teritoriale ale
Trezoreriei Statului. Această operațiune se efectuează în
prima zi lucrătoare de la încasarea tarifelor pentru lucrări
și servicii prestate la solicitarea persoanelor fizice și
juridice, o dată cu virarea în contul de venituri ale
bugetului de stat a sumelor aferente cotei de 75% din
veniturile respective.
Art. 4. — Sumele corespunzătoare cotei de 25% din
amenzile aplicate în temeiul unei legi, ordonanțe sau
hotărâri a Guvernului din domeniul protecției mediului, în
conformitate cu prevederile Legii nr. 137/1995, republicată,
cu modificările și completările ulterioare, se virează de
către contravenienți, pe bază de ordin de plată pentru
Trezoreria Statului (OPHT), direct în contul 50.01
îDisponibil din fonduri cu destinație specială ale ministerelor
și instituțiilor subordonate“, deschis pe numele autorităților
publice pentru protecția mediului, iar diferența de 75% se
virează la bugetul de stat, pe bază de ordin de plată
pentru Trezoreria Statului (OPHT).
Art. 5. — Amenzile aplicate în temeiul unei legi,
ordonanțe sau hotărâri a Guvernului din domeniul protecției
mediului, în conformitate cu prevederile Legii protecției
mediului nr. 137/1995, republicată, cu modificările și

MONITORUL OFICIAL AL ROMÂNIEI, PARTEA I, Nr. 1.134/1.XII.2004
completările ulterioare, pot fi achitate în numerar, la
unitățile Trezoreriei Statului în a căror rază își au sediul
autoritățile publice de protecție a mediului, pe bază de foi
de vărsământ-chitanță întocmite distinct pentru cota de
25% și, respectiv, de 75%, în conturile prevăzute la art. 4.
Art. 6. — În procesele-verbale de constatare și
sancționare a contravenienților autoritățile publice pentru
protecția mediului vor înscrie distinct sumele
corespunzătoare cotelor de 25% și, respectiv, de 75% din
cuantumul amenzilor aplicate și conturile în care se virează
aceste sume.
Art. 7. — Evidențierea în contabilitate a fondurilor de
stimulare se efectuează potrivit normelor stabilite de
Ministerul Finanțelor Publice.
Art. 8. — Fondul de stimulare se constituie conform
prevederilor art. 1 de către:
a) aparatul propriu al Ministerului Mediului și
Gospodăririi Apelor;
b) Agenția Națională pentru Protecția Mediului;
c) agențiile regionale de protecție a mediului;
d) agențiile de protecție a mediului județene;
e) Administrația Rezervației Biosferei îDelta Dunării“.
Art. 9. — Din fondurile constituite la nivelul unităților
subordonate o cotă de 10% se virează la fondul de
stimulare constituit la nivelul ministerului.
CAPITOLUL II
Utilizarea fondurilor de stimulare
Art. 10. — Principalele criterii de repartizare pe salariați
a stimulentelor sunt:
a) contribuția la buna organizare și funcționare a
activității proprii:
b) contribuția efectivă în activitatea de realizare a
lucrărilor și prestărilor de servicii;
c) competența profesională dovedită și disponibilitatea la
sarcini și îndeplinirea lor;
d) respectarea ordinii și disciplinei individuale sau în
compartimentul de muncă pe care îl coordonează, în cazul
funcțiilor publice de conducere;
e) gradul de complexitate și calitatea lucrărilor și
serviciilor prestate;
f) îndeplinirea corectă și la timp a lucrărilor repartizate,
precum și asumarea de sarcini suplimentare.
Art. 11. — Cuantumul lunar al stimulentelor individuale
poate fi de cel mult 3 salarii de bază pentru funcționarii
publici care contribuie la realizarea veniturilor provenite din
încasarea tarifelor pentru lucrările și serviciile prestate la
solicitarea persoanelor fizice și juridice și din sumele
provenite din amenzi, din cadrul unităților prevăzute la
art. 8, precum și pentru personalul contractual din cadrul
unităților prevăzute la art. 8.
Art. 12. — Aprobarea stimulentelor individuale se face
de către:
a) ministrul mediului și gospodăririi apelor pentru
secretarul general, directorii generali, directorii, directorii
executivi, directorii executivi adjuncți din aparatul central și

5

unitățile subordonate prevăzute la art. 8, la propunerea
secretarilor de stat coordonatori;
b) secretarii de stat coordonatori și secretarul general,
pentru funcțiile publice de conducere de șef serviciu și șef
birou și funcțiile publice de execuție, precum și pentru
personalul contractual din aparatul central al ministerului, la
propunerea directorilor;
c) conducătorii unităților subordonate prevăzute la art. 8
lit. b)—e), pentru funcțiile de conducere, șef serviciu, șef
birou, și pentru funcțiile publice de execuție, precum și
pentru personalul contractual.
CAPITOLUL III
Dispoziții finale
Art. 13. — (1) Ministrul mediului și gospodăririi apelor,
în funcție de fondul de stimulare constituit la nivelul
ministerului, poate dispune redistribuirea unei cote pentru
anumite unități subordonate, în condițiile în care acestea
nu au constituite în anumite perioade fonduri de stimulare.
(2) Plata stimulentelor aprobate se face, de regulă, în
cursul lunii curente pentru luna expirată.
(3) Stimulentele individuale acordate sunt supuse
impozitării, potrivit legii.
(4) Stimulentele nu fac parte din salariul de bază, nu
se suportă din fondul de salarii, iar asupra lor unitatea nu
calculează contribuții pentru asigurările sociale de stat,
contribuții pentru asigurările de șomaj, contribuții pentru
asigurările sociale de sănătate și nici contribuții pentru
asigurările de accidente de muncă și boli profesionale.
(5) Asupra stimulentelor primite personalul datorează
contribuția de asigurări sociale de sănătate.
(6) Sumele rămase neutilizate la sfârșitul lunii, respectiv
al anului, se reportează lunar și anual, urmând să fie
utilizate în același scop.
(7) Sumele incluse în fondul de stimulare în mod
necuvenit, prin nerespectarea reglementărilor legale, vor fi
deduse din fondul de stimulare existent în sold la data
stabilirii măsurii sau din cel ce se constituie în perioada
următoare, până la recuperarea și virarea potrivit destinației
inițiale.
(8) Este interzisă acordarea de stimulente până la
recuperarea integrală a sumelor incluse în mod necuvenit
în fondul de stimulare.
(9) Sumele existente în soldurile fondurilor de stimulare,
constituite până la data intrării în vigoare a hotărârii
Guvernului de aprobare a prezentelor norme metodologice,
se preiau în noile fonduri de stimulare.
(10) Personalul însărcinat cu exercitarea controlului
financiar preventiv din cadrul fiecărei unități aparținând
Ministerului Mediului și Gospodăririi Apelor are obligația de
a verifica corecta constituire și utilizare a fondurilor de
stimulare și de a nu permite constituirea și, după caz,
plata sumelor care nu se încadrează în norme, informând
despre aceasta conducerea ierarhic superioară.

GUVERNUL ROMÂNIEI

HOTĂRÂRE
privind transmiterea fără plată a unui imobil din domeniul privat al statului
și din administrarea Autorității pentru Valorificarea Activelor Statului în domeniul public al statului
și în administrarea Regiei Autonome îAdministrația Patrimoniului Protocolului de Stat“
În temeiul art. 108 din Constituția României, republicată, al art. 8 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare, precum și

6

MONITORUL OFICIAL AL ROMÂNIEI, PARTEA I, Nr. 1.134/1.XII.2004

al art. 75 alin. (5) din Ordonanța de urgență a Guvernului nr. 51/1998 privind valorificarea unor active ale statului,
republicată, cu modificările și completările ulterioare,
Guvernul României

adoptă prezenta hotărâre.

Art. 1. — Se aprobă transmiterea fără plată a unui
imobil situat în municipiul București, identificat potrivit
anexei care face parte integrantă din prezenta hotărâre, din
domeniul privat al statului și din administrarea Autorității
pentru Valorificarea Activelor Statului în domeniul public al
statului și în administrarea Regiei Autonome îAdministrația
Patrimoniului Protocolului de Stat“.
Art. 2. — Predarea-preluarea imobilului transmis potrivit
art. 1 se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

Art. 3. — Patrimoniul Autorității pentru Valorificarea
Activelor Statului se diminuează cu valoarea evidențiată în
contabilitate a imobilului transmis potrivit prevederilor art. 1,
iar patrimoniul Regiei Autonome îAdministrația Patrimoniului
Protocolului de Stat“ se majorează cu aceeași valoare.
Art. 4. — Indicatorii de venituri și cheltuieli — transferuri
din bugetul de venituri și cheltuieli al Autorității pentru
Valorificarea Activelor Statului se rectifică, în sensul
diminuării, cu valoarea contabilă a imobilului transmis
potrivit art. 1.

PRIM-MINISTRU

ADRIAN NĂSTASE
Contrasemnează:
Președintele Autorității
pentru Valorificarea Activelor Statului,
Mircea Ursache
Șeful Cancelariei Primului-Ministru,
Alin Teodorescu
Ministrul pentru coordonarea
Secretariatului General
al Guvernului,
Eugen Bejinariu
p. Ministrul finanțelor publice,
Maria Manolescu,
secretar de stat
București, 24 noiembrie 2004.
Nr. 2.050.
ANEXĂ
DATELE DE IDENTIFICARE

a imobilului care se transmite fără plată din domeniul privat al statului și din administrarea Autorității pentru
Valorificarea Activelor Statului în domeniul public al statului și în administrarea Regiei Autonome îAdministrația
Patrimoniului Protocolului de Stat“
Locul
unde este situat
imobilul

Persoana juridică
de la care se
transmite imobilul

Municipiul București, Autoritatea
Șos. Nordului
pentru Valorificarea
nr. 114—140
Activelor Statului

Persoana juridică
la care se transmite
imobilul

Caracteristicile
tehnice ale imobilului

Regia Autonomă
îAdministrația Patrimoniului
Protocolului de Stat“

Club agrement
Suprafața construită = 1.504,93 m2
Nr. cadastral 13.098
CF 29797, București,
sector 1

Valoarea totală
a imobilului

2.308.600 euro

GUVERNUL ROMÂNIEI

HOTĂRÂRE
privind aprobarea plafonului maxim în limita căruia Regia Autonomă
pentru Activități Nucleare va face compensări în anul 2005
În temeiul art. 108 din Constituția României, republicată, și al art. 41 alin. (2) din Ordonanța de urgență a
Guvernului nr. 45/2001 privind producția de apă grea în perioada 2001—2006 la Regia Autonomă pentru Activități
Nucleare și acumularea acesteia de către Administrația Națională a Rezervelor de Stat, aprobată prin Legea nr. 313/2001,
cu modificările și completările ulterioare,
Guvernul României adoptă prezenta hotărâre.
Articol unic. — Se aprobă plafonul maxim, pentru anul

Nucleare va face compensarea obligațiilor de plată

2005, în limita căruia Regia Autonomă pentru Activități

prevăzute la art. 2 din Ordonanța de urgență a Guvernului

MONITORUL OFICIAL AL ROMÂNIEI, PARTEA I, Nr. 1.134/1.XII.2004
nr. 45/2001 privind producția de apă grea în perioada
2001—2006 la Regia Autonomă pentru Activități Nucleare
și acumularea acesteia de către Administrația Națională a
Rezervelor de Stat, aprobată prin Legea nr. 313/2001, cu
modificările și completările ulterioare, în limita sumei de

7

maximum 2.800 miliarde lei, reprezentând contravaloarea
cantității de apă grea acumulate în condițiile art. 11 din
același act normativ, ca stoc de rezervă de stat de către
Administrația Națională a Rezervelor de Stat.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul economiei și comerțului,
Gavril Baican,
secretar de stat
p. Ministrul finanțelor publice,
Maria Manolescu,
secretar de stat
București, 24 noiembrie 2004.
Nr. 2.058.

GUVERNUL ROMÂNIEI

HOTĂRÂRE
privind plata cheltuielilor prilejuite de organizarea în România a Conferinței Europene
a Administrațiilor de Poștă și Telecomunicații (CEPT)
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă plata, în limita echivalentului în lei
al sumei de 76.000 euro, în vederea organizării în
România a Conferinței Europene a Administrațiilor de Poștă
și Telecomunicații (CEPT).
Art. 2. — (1) Suma prevăzută la art. 1 se asigură din
bugetul aprobat pe anul 2005 Ministerului Comunicațiilor și

Tehnologiei Informației la capitolul 68.01 îTransporturi și
comunicații“, titlul îCheltuieli materiale și servicii“.
(2) Echivalentul în lei al sumei prevăzute la art. 1 se va
calcula pe baza cursului de schimb leu/euro în vigoare la
data plății.

PRIM-MINISTRU

ADRIAN NĂSTASE
Contrasemnează:
p. Ministrul comunicațiilor și tehnologiei informației,
Ioan Cordoș,
secretar de stat
p. Ministrul finanțelor publice,
Maria Manolescu,
secretar de stat
București, 24 noiembrie 2004.
Nr. 2.059.

GUVERNUL ROMÂNIEI

HOTĂRÂRE
privind aprobarea unor licențe de concesiune a activității miniere de exploatare, încheiate
între Agenția Națională pentru Resurse Minerale și Societatea Comercială îALCIF“ — S.A.
În temeiul art. 108 din Constituția României, republicată, al art. 13, al art. 21 alin. (1) și al art. 60 alin. (1) din
Legea minelor nr. 85/2003, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă licențele de concesiune a activității
miniere de exploatare, încheiate între Agenția Națională
pentru Resurse Minerale, în calitate de concedent, și
Societatea Comercială îALCIF“ — S.A. din municipiul Alba

Iulia, Bd. Republicii nr. 34, județul Alba, în calitate de
concesionar, pentru zăcămintele de nisip și pietriș, în
perimetrele Ciugud (Ciugud amonte și Ciugud aval) din
localitatea Ciugud, și Zărieș (Zărieș amonte și Zărieș aval)

8

MONITORUL OFICIAL AL ROMÂNIEI, PARTEA I, Nr. 1.134/1.XII.2004

din localitatea Zărieș, județul Alba, prevăzute în anexele
nr. 1 și 2*) care fac parte integrantă din prezenta
hotărâre.

Art. 2. — Licențele de concesiune a activității miniere
de exploatare prevăzute la art. 1 intră în vigoare la data
publicării prezentei hotărâri în Monitorul Oficial al României,
Partea I.

PRIM-MINISTRU

ADRIAN NĂSTASE
Contrasemnează:
Ministru de stat, ministrul economiei și comerțului,
Dan Ioan Popescu
p. Ministrul finanțelor publice,
Gheorghe Gherghina,
secretar de stat
Președintele Agenției Naționale pentru Resurse Minerale,
Maria Iuliana Stratulat
București, 24 noiembrie 2004.
Nr. 2.070.
*) Anexele nr. 1 și 2 se comunică Agenției Naționale pentru Resurse Minerale.

GUVERNUL ROMÂNIEI

HOTĂRÂRE
privind aprobarea unei licențe de dare în administrare a activității miniere de exploatare,
încheiată între Agenția Națională pentru Resurse Minerale și Ministerul Sănătății
În temeiul art. 108 din Constituția României, republicată, al art. 13, al art. 21 alin. (1) și al art. 60 alin. (1) din
Legea minelor nr. 85/2003, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă Licența de dare în administrare a
activității miniere de exploatare, încheiată între Agenția
Națională pentru Resurse Minerale, în calitate de
concedent, și Ministerul Sănătății din municipiul București,
Str. Ministerului nr. 1—3, sectorul 1, în calitate de
administrator, în perimetrul Mangalia din municipiul

Mangalia, județul Constanța, prevăzută în anexa*) care
face parte integrantă din prezenta hotărâre.
Art. 2. — Licența de dare în administrare a activității
miniere de exploatare prevăzută la art. 1 intră în vigoare
la data publicării prezentei hotărâri în Monitorul Oficial al
României, Partea I.

PRIM-MINISTRU

ADRIAN NĂSTASE
Contrasemnează:
Ministru de stat, ministrul economiei și comerțului,
Dan Ioan Popescu
p. Ministrul finanțelor publice,
Gheorghe Gherghina,
secretar de stat
Președintele Agenției Naționale pentru Resurse Minerale,
Maria Iuliana Stratulat
București, 24 noiembrie 2004.
Nr. 2.071.
*) Anexa se comunică Agenției Naționale pentru Resurse Minerale.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.134/1.XII.2004 conține 8 pagini.

Prețul de vânzare 9.500 lei

ISSN 1453—4495

