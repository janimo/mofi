PARTEA

Anul 172 (XVI) — Nr. 677

I

LEGI, DECRETE, HOTĂRÂRI ȘI ALTE ACTE

Miercuri, 28 iulie 2004

SUMAR

Nr.

Pagina

DECIZII ALE CURȚII CONSTITUȚIONALE
Decizia nr. 230 din 25 mai 2004 referitoare la excepția
de neconstituționalitate a dispozițiilor art. 21
alin. (4), art. 26 alin. (4), art. 51 alin. (4) și ale
art. 52 alin. (2) din Legea partidelor politice
nr. 14/2003 ...............................................................

ALE

Pagina
secrete de stat emise de Institutul Național de
Statistică ...................................................................

5

ACTE ALE ORGANELOR DE SPECIALITATE
1–5

HOTĂRÂRI ALE GUVERNULUI ROMÂNIEI
1.020. — Hotărâre privind schimbarea claselor
de secretizare și declasificarea unor informații

DECIZII

Nr.

ALE ADMINISTRAȚIEI PUBLICE CENTRALE
1.033. — Ordin al ministrului finanțelor publice privind
constituirea și atribuțiile Comisiei fiscale centrale

CURȚII

6–8

CONSTITUȚIONALE

CURTEA CONSTITUȚIONALĂ

D E C I Z I A Nr. 230
din 25 mai 2004

referitoare la excepția de neconstituționalitate a dispozițiilor art. 21 alin. (4), art. 26 alin. (4), art. 51
alin. (4) și ale art. 52 alin. (2) din Legea partidelor politice nr. 14/2003
Nicolae Popa
Costică Bulai
Nicolae Cochinescu
Constantin Doldur
Kozsokár Gábor
Petre Ninosu
Șerban Viorel Stănoiu
Lucian Stângu
Ioan Vida
Florentina Baltă
Mihai Paul Cotta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 21 alin. (4), art. 26 alin. (4), art. 51
alin. (4) și ale art. 52 alin. (2) din Legea partidelor politice
nr. 14/2003, excepție ridicată de Partidul Solidarității

Democratice pentru Șanse Egale și o Societate mai Bună
în Dosarul nr. 4/P/2000 al Tribunalului București — Secția
a V-a civilă.
La apelul nominal răspund autorul excepției, prin
reprezentant, Ion Antonescu, Ștefan Oprea și Livia Dima.
Lipsesc Elena Lupu și Steluța Safta Lambru, față de care
procedura de citare a fost legal îndeplinită.
Magistratul-asistent învederează completului de judecată
că Steluța Safta Lambru a depus o cerere prin care solicită
amânarea judecării cauzei, deoarece, pentru motive
medicale, este în imposibilitate de a se prezenta.
Având cuvântul asupra cererii de amânare, formulată de
Steluța Safta Lambru, părțile prezente sunt de acord cu
admiterea cererii. Reprezentantul Ministerului Public se
opune acordării unui nou termen, întrucât judecarea cauzei

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 677/28.VII.2004

a mai fost amânată pentru aceleași motive, invocate de
aceeași parte.
Curtea, deliberând asupra cererii de amânare, având în
vedere art. 156 alin. 1 din Codul de procedură civilă,
respinge cererea de amânare.
Având cuvântul pe fond, reprezentantul autorului
excepției, într-o formulare cu pronunțate accente
propagandistice, cu ample referiri la conținutul cererilor
depuse la dosar, solicită, în esență, admiterea excepției,
susținând că textele de lege criticate încalcă prevederile
constituționale invocate, în special pe cele referitoare la
dreptul de asociere și la dreptul la un nivel de trai decent,
precum și dispoziții din pactele, tratatele și convențiile
internaționale referitoare la drepturile omului și libertățile
fundamentale, ratificate de România și care, potrivit art. 20
din Constituție, fac parte din dreptul intern.
Celelalte părți prezente solicită, de asemenea, admiterea
excepției, invocând încălcarea acelorași prevederi
constituționale arătate de reprezentantul autorului excepției.
Reprezentantul Ministerului Public pune concluzii de
respingere a excepției ca nefondată, întrucât dispozițiile
criticate din Legea partidelor politice nr. 14/2003 sunt
constituționale. De altfel, dispozițiile legale criticate au mai
format obiect al controlului de constituționalitate exercitat de
Curte, iar aceasta, printr-o decizie recent pronunțată, a
respins excepția de neconstituționalitate.
C U R T E A,

având în vedere actele și lucrările dosarului, constată
următoarele:
Prin Încheierea din 27 august 2003, pronunțată în
Dosarul nr. 4/P/2000, Tribunalul București — Secția a V-a
civilă a sesizat Curtea Constituțională cu excepția de
neconstituționalitate a dispozițiilor art. 51 alin. (4) și ale
art. 52 alin. (2) din Legea partidelor politice nr. 14/2003,
excepție ridicată de Partidul Solidarității Democratice pentru
Șanse Egale și o Societate mai Bună într-o cauză având
ca obiect soluționarea cererii de reînregistare a acestui
partid politic.
În motivarea excepției de neconstituționalitate autorul
acesteia susține, în esență, că dispozițiile criticate ale
art. 21 alin. (4) și ale art. 26 alin. (4) din Legea
nr. 14/2003 sunt neconstituționale, întrucât contravin
dispozițiilor art. 1 alin. (3), art. 4, art. 8 alin. (1), art. 11,
15, 16, 20, 21, 24, 35, 37, 51, 123, 125, 128 și 144 din
Constituție.
În ceea ce privește dispozițiile art. 51 alin. (4) și ale
art. 52 alin. (2) din Legea nr. 14/2003, autorul excepției
susține că acestea, prevăzând îpublicarea în Monitorul
Oficial al României, în mod selectiv, numai a hotărârilor
Tribunalului București pentru partidele înregistrate, fără a
publica și hotărârile pentru partidele refuzate a fi
înregistrate, în condițiile în care acestea nu au acces nici
la dosare și se refuză chiar și eliberarea unor copii
legalizate de pe aceste hotărâri, reprezintă o discriminare
care contravine flagrant cu dispozițiile Constituției României,
art. 1 alin. (3), art. 4 alin. (1) și (2), art. 11, 15, 16, 20,
24, art. 31 alin. (1) și (2), art. 35, 37, art. 45 alin. (5), art. 47
alin. (1), (2) și (4), art. 50, 51, 54, art. 123 alin. (2), art. 125
alin. (1), art. 130 alin. (1), art. 131 alin. (1), art. 128 ș.a“.
În același timp, referindu-se la dispozițiile îart. 26 alin. (2)
din Legea nr. 47/1992“, republicată, autorul excepției cere
Curții Constituționale, în memoriul depus la instanță, îde a
analiza constituționalitatea tuturor prevederilor Legii nr. 14
din 9 ianuarie 2003, în general“, și în special a
dispozițiilor: art. 2, care, îfață de Legea nr. 27/1996,
renunță la valori reale și interzice sau prescrie dreptul
partidelor politice de a «organiza inițiativa legislativă a
cetățenilor», ceea ce ne situează sub standardele lumii
civilizate“; art. 19 alin. (2), îprin care se încearcă intimidarea

românilor cu drept de vot care doresc să se asocieze în
partide politice — pe calea amenințării cu Codul penal,
art. 292 — ceea ce contravine grav Constituției României și
standardelor lumii civilizate […]“; art. 21 alin. (4) (menționat
și prin excepția formulată); art. 26 alin. (4) (menționat și
prin excepția formulată); art. 37, 38, 40, 41, 42 și 43, îprin
care se amenință grav pluralismul politic — ceea ce
contravine Constituției României și standardelor lumii
civilizate“; art. 46 alin. (1), art. 47 alin. (1) și (2), art. 48
alin. (1) și (2), art. 49, 50, art. 53 alin. (3), art. 54 alin. (2)
și (4) și art. 55.
Cu privire la ansamblul legii și la textele indicate îîn
special“, autorul excepției evocă îdispozițiile Constituției
României, art.: 21; 24; 50; 51; 54; 123; 125 alin. (1), în
general, și art. 128 și 144 c), în special, raportate la Codul
de procedură civilă, inclusiv pactele, tratatele și convențiile
internaționale semnate de România ca parte și ratificate de
Parlamentul țării noastre — toate acestea făcând parte din
dreptul intern“.
De asemenea, autorul excepției susține că dispozițiile
legale criticate încalcă Declarația Universală a Drepturilor
Omului, Convenția pentru apărarea drepturilor omului și a
libertăților fundamentale și protocoalele la aceasta, pactele
și convențiile ratificate de România (enumerate la pag. 3—5
și 7—8 din memoriul depus la instanță), care, conform
art. 11 din Constituție, fac parte din dreptul intern.
Referindu-se la textele de lege criticate și la aplicarea
acestora de către Tribunalul București, autorul excepției
arată, în esență, că îau fost și sunt afectați zeci de mii de
români cu drept de vot“. De asemenea, susține că s-a
refuzat îabuziv de a fi judecate și soluționate cererile de
recurs pentru reînregistrarea Partidului Solidarității
Democratice pentru Șanse Egale și o Societate mai Bună
[...], a fost anulată egalitatea între cetățeni [...], a fost știrbit
pluralismul politic [...], au fost încălcate cu premeditare
drepturile și libertățile fundamentale ale cetățenilor români
care nu au avut acces la șanse egale în ultimul deceniu al
secolului XX și în primii doi ani ai mileniului III [...]“.
Tribunalul București — Secția a V-a civilă consideră că
prevederile Legii partidelor politice îsunt conforme Legii
fundamentale a României [...]“.
Potrivit prevederilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate.
De asemenea, în conformitate cu dispozițiile art. 181 din
Legea nr. 35/1997, cu modificările ulterioare, s-a solicitat
punctul de vedere al instituției Avocatul Poporului.
Guvernul consideră că îexcepția de neconstituționalitate
este neîntemeiată“. În argumentarea acestui punct de
vedere se susține că îobiecțiunile ridicate de semnatarul
excepției se întemeiază, de fapt, pe respingerea cererii de
înregistrare a partidului politic reprezentat de petent,
constituind, în primul rând, o problemă de aplicare a
textelor de lege“.
În legătură cu invocarea încălcării prin dispozițiile de
lege criticate a prevederilor art. 21 din Constituție, Guvernul
arată că, în opinia sa, îconținutul dispozițiilor criticate nu
aduce o atingere accesului la justiție, ci, dimpotrivă,
reprezintă o expresie a aplicării principiilor constituționale
invocate“. Totodată se subliniază că îdin perspectiva
art. 125 alin. (3) din Constituție, potrivit căruia «competența
și procedura de judecată sunt stabilite de lege», precum și
a art. 128 din Constituție, în temeiul căruia «Împotriva
hotărârilor judecătorești, părțile interesate și Ministerul
Public pot exercita căile de atac, în condițiile legii», se
reține că Legea fundamentală a lăsat la latitudinea
legiuitorului reglementarea «competenței», a «procedurii»,
precum și a «căilor de atac». Astfel, normele conținute de

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 677/28.VII.2004
articolele criticate care stabilesc procedura de judecată a
contestațiilor menționate [...] și căile de atac posibile potrivit
legii constituie, în ansamblul lor, expresia aplicării
dispozițiilor constituționale citate“. În același timp, Guvernul
apreciază că înici susținerea potrivit căreia textele criticate
încalcă prevederile art. 123 alin. (1) din Legea
fundamentală, conform cărora «Justiția se înfăptuiește în
numele legii», nu poate fi primită“. În punctul de vedere
prezentat Guvernul susține că îtextele în discuție nu
reprezintă o încălcare a principiilor referitoare la elementele
definitorii ale statului român sau la transpunerea în practică
a dispozițiilor constituționale privind drepturile, libertățile și
îndatoririle fundamentale ale cetățenilor, ci asigură
exercitarea, cu bună-credință, a drepturilor și obligațiilor
procesuale ale părților, asigurând, în mod real, accesul
liber la justiție și respectarea dreptului la apărare, în
condițiile legii“. Guvernul face referire și la jurisprudența
Curții Constituționale, care a statuat că îaccesul liber la
justiție nu presupune în toate cazurile accesul la toate
structurile judecătorești — judecătorii, tribunale, curți de
apel, Curtea Supremă de Justiție și la toate căile de atac
prevăzute de lege, deoarece competența și căile de atac
sunt stabilite exclusiv de legiuitor, care poate institui reguli
deosebite, în considerarea unor situații diferite“. Sunt citate
în acest sens deciziile Curții Constituționale nr. 129/1995,
publicată în Monitorul Oficial al României, Partea I, nr. 105
din 23 mai 1996, și nr. 38/1998, publicată în Monitorul
Oficial al României, Partea I, nr. 177 din 13 mai 1998.
În legătură cu invocarea neconstituționalității dispozițiilor
art. 51 alin. (4) și ale art. 52 alin. (2) din Legea partidelor
politice nr. 14/2003, Guvernul consideră că îpublicarea în
Monitorul Oficial numai a înregistrării, radierii partidelor
politice, nu și a deciziilor prin care sunt respinse cererile
de înregistrare a acestora, nu constituie o problemă de
constituționalitate, ci reprezintă o chestiune de oportunitate,
ce a fost lăsată la latitudinea legiuitorului“.
Avocatul Poporului consideră că îexcepția de
neconstituționalitate a prevederilor art. 21 alin. (4) și art. 26
alin. (4) din Legea nr. 14/2003, în raport cu dispozițiile
art. 21 și art. 128 din Constituție, nu este întemeiată,
deoarece dispozițiile legale criticate prevăd procedura de
soluționare a cererilor pentru înregistrarea partidului politic,
respectiv pentru modificarea statutului partidului politic“. În
continuare se arată că îîmpotriva hotărârii de respingere a
cererilor menționate, persoana interesată poate face
contestație în termen de 5 zile de la data comunicării
hotărârii Tribunalului București, soluționarea acesteia fiind
de competența Curții de Apel București“. În legătură cu
această reglementare se precizează că îîn jurisprudența
Curții Constituționale s-a statuat, în mod constant, că
accesul liber la justiție nu presupune în toate cazurile
accesul la toate structurile judecătorești — judecătorii,
tribunale, curți de apel, Curtea Supremă de Justiție și la
toate căile de atac prevăzute de lege, deoarece stabilirea
naturii, a numărului și a condițiilor concrete de exercitare a
căilor de atac se face prin reglementări procedurale a
căror elaborare intră în competența legiuitorului, potrivit
dispozițiilor art. 125 din Constituție. Totodată, Constituția nu
conține nici o dispoziție cu privire la gradele de jurisdicție,
pe care trebuie să le parcurgă procesele până la
adoptarea soluției finale“.
În ceea ce privește neconstituționalitatea prevederilor
art. 51 alin. (4) și ale art. 52 alin. (2) din Legea
nr. 14/2003, Avocatul Poporului apreciază că îaceste critici
sunt nerelevante pentru soluționarea excepției de față,
neavând incidență în cauză“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.

3

C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile părților prezente și ale
procurorului, dispozițiile legale criticate, raportate la
prevederile Constituției, precum și Legea nr. 47/1992,
republicată, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și celor ale art. 1 alin. (1),
art. 2, 3, 12 și 23 din Legea nr. 47/1992, republicată, să
soluționeze excepția de neconstituționalitate ridicată.
Obiectul excepției de neconstituționalitate, astfel cum a
fost formulată explicit în memoriul depus la instanță de
către autorul excepției, îl constituie dispozițiile art. 21
alin. (4), art. 26 alin. (4), art. 51 alin. (4) și ale art. 52
alin. (2) din Legea partidelor politice nr. 14 din 9 ianuarie
2003, publicată în Monitorul Oficial al României, Partea I,
nr. 25 din 17 ianuarie 2003.
Dispozițiile legale din Legea nr. 14/2003, cu privire la
care excepția de neconstituționalitate este formulată și
motivată în mod explicit, au următorul cuprins:
— Art. 21 alin. (4): îDecizia Curții de Apel București este
definitivă și irevocabilă.“;
— Art. 26 alin. (4): îCurtea de Apel București se pronunță
în termen de 15 zile de la înregistrarea contestației, iar
hotărârea sa este definitivă și irevocabilă.“;
— Art. 51 alin. (4): îÎnregistrarea și radierea partidelor
politice, operate în Registrul partidelor politice, se publică în
Monitorul Oficial al României, Partea I.“;
— Art. 52 alin. (2): îPrevederile art. 51 alin. (2)—(4) se
aplică în mod corespunzător.“
Dispozițiile constituționale invocate în susținerea
excepției sunt: art. 11 privind dreptul internațional și dreptul
intern; art. 20 privind tratatele internaționale referitoare la
drepturile omului; art. 21 privind accesul liber la justiție;
art. 24 privind dreptul la apărare; art. 128, devenit, după
revizuirea și republicarea Constituției, art. 129, referitor la
folosirea căilor de atac.
De asemenea, mai sunt menționate ca fiind încălcate,
în legătură cu îpublicarea în Monitorul Oficial al României,
în mod selectiv, numai a hotărârilor Tribunalului București
pentru partidele înregistrate, fără a publica și hotărârile
pentru partidele refuzate a fi înregistrate“, și alte dispoziții
constituționale: art. 1 alin. (3) privind statul român; art. 4
alin. (1) și (2) privind unitatea poporului și egalitatea între
cetățeni; art. 15 privind universalitatea; art. 16 privind
egalitatea în drepturi; art. 31 alin. (1) și (2) privind dreptul
la informație; art. 35, devenit art. 37, privind dreptul de a fi
ales; art. 37, devenit art. 40, privind dreptul la asociere;
art. 45 alin. (5), devenit art. 49 alin. (5), privind protecția
copiilor și a tinerilor; art. 47 alin. (1), (2) și (4), devenit
art. 51 alin. (1), (2) și (4), privind dreptul de petiționare;
art. 130 alin. (1), devenit art. 131 alin. (1), privind
Ministerul Public; art. 131 alin. (1), devenit art. 132
alin. (1), privind statutul procurorilor.
În cauză, autorul excepției invocă și încălcarea
prevederilor unui mare număr de documente internaționale —
tratate, convenții, pacte, protocoale etc., ratificate de
România, între care Declarația Universală a Drepturilor
Omului și Convenția pentru apărarea drepturilor omului și
a libertăților fundamentale.
Din examinarea memoriului depus la dosarul instanței
care judecă cererea de înregistrare a unui partid politic
rezultă, de asemenea, că autorul excepției — Partidul
Solidarității Democratice pentru Șanse Egale și o Societate
mai Bună este nemulțumit de modul în care instanța i-a
soluționat în trecut cereri cu același obiect, precum și de
faptul că instanța îîi refuză în mod abuziv“ eliberarea unor

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 677/28.VII.2004

copii legalizate de pe hotărârile pronunțate în cele
17 dosare de reînregistrare a partidului politic.
Curtea reține că prin excepția formulată și motivată a
fost sesizată cu neconstituționalitatea dispozițiilor art. 21
alin. (4), art. 26 alin. (4), art. 51 alin. (4) și ale art. 52
alin. (2) din Legea nr. 14/2003.
Examinând excepția de neconstituționalitate, Curtea
reține că dispozițiile legale criticate nu încalcă prevederile
constituționale, precum și pe cele din documentele
internaționale invocate de autorul excepției. Mențiunile din
art. 21 alin. (4) și art. 26 alin. (4) din Legea nr. 14/2003,
care se referă la caracterul definitiv și irevocabil al deciziei,
respectiv al hotărârii Curții de Apel București, sunt în
deplină concordanță cu dispozițiile art. 129 din Constituție,
republicată, referitoare la folosirea căilor de atac, în
condițiile legii. Textele legale respective reglementează
calea de atac împotriva hotărârii Tribunalului București. Or,
potrivit dispozițiilor constituționale, reglementarea căilor de
atac împotriva hotărârilor judecătorești este atributul
exclusiv al legiuitorului.
De asemenea, este neîntemeiată susținerea autorului
excepției în sensul că sunt neconstituționale dispozițiile
art. 51 alin. (4) și cele ale art. 52 alin. (2) din Legea
nr. 14/2003, întrucât nu prevăd publicarea în Monitorul
Oficial al României, și a hotărârilor judecătorești prin care
se respinge cererea de înregistrare sau de radiere a
partidelor politice ori, după caz, a alianțelor politice.
Rațiunea publicării în Monitorul Oficial al României,
Partea I, a înregistrării și radierii partidelor politice sau, în
mod corespunzător, a alianțelor politice, legal constituite,
care rezidă în asigurarea publicității necesare cu privire la
apariția unui nou subiect în viața politică a țării, nu
subzistă și în cazul în care cererea de înregistrare sau de
radiere este respinsă de instanța competentă, pentru că nu
sunt îndeplinite condițiile prevăzute de lege. În consecință,
nu se poate pune problema încălcării principiului egalității,
invocată de autorul excepției, situațiile fiind deosebite, ceea
ce justifică, rațional și obiectiv, un tratament juridic
deosebit.
Referitor la constituționalitatea dispozițiilor art. 21
alin. (4), art. 26 alin. (4), art. 51 alin. (4) și ale art. 52
alin. (2) din Legea nr. 14/2003, Curtea s-a pronunțat într-o
cauză în care același autor — Partidul Solidarității Democratice
pentru Șanse Egale și o Societate mai Bună — a ridicat
excepția de neconstituționalitate cu invocarea încălcării
acelorași prevederi din Constituție și din documentele
internaționale indicate și în prezentul dosar și, în esență,
cu o motivare identică. Prin Decizia nr. 65 din 24 februarie
2004, publicată în Monitorul Oficial al României, Partea I,
nr. 216 din 11 martie 2004, Curtea a respins ca nefondată
excepția de neconstituționalitate ridicată. În considerentele
acestei decizii Curtea a reținut cu privire la textele criticate
că îAceste prevederi de lege mențin soluția de principiu
cuprinsă în art. 19 alin. (4) și art. 23 alin. (4) din Legea
partidelor politice nr. 27/1996, cu modificările ulterioare,
care a fost abrogată, cu excepția cap. VI — Finanțarea
partidelor politice, prin art. 56 din Legea nr. 14/2003.
Or, cu privire la constituționalitatea textelor menționate
din Legea nr. 27/1996, Curtea s-a pronunțat într-o cauză
în care același autor — Partidul Solidarității Democratice
pentru Șanse Egale și o Societate mai Bună — a ridicat
excepția de neconstituționalitate cu invocarea încălcării
acelorași prevederi din Constituție și din documentele
internaționale indicate și în prezentul dosar și, în esență,
pentru aceleași considerente.
Astfel, prin Decizia nr. 268 din 17 octombrie 2002,
publicată în Monitorul Oficial al României, Partea I, nr. 815
din 11 noiembrie 2002, Curtea, respingând excepția de
neconstituționalitate ridicată, a statuat, în esență,
următoarele: caracterul «definitiv» al deciziei Curții de Apel

București nu numai că nu încalcă prevederile
constituționale ale art. 128 (devenit art. 129), privind
folosirea căilor de atac, în condițiile legii, ci sunt în deplină
concordanță cu acestea, în sensul că reglementează
contestația împotriva hotărârii Tribunalului București ca o
cale de atac. Or, potrivit dispozițiilor constituționale,
reglementarea căilor de atac împotriva hotărârilor
judecătorești este atributul exclusiv al legiuitorului, ceea ce
se întâmplă în cazul de față, întrucât reglementarea este
cuprinsă în lege; susținerile referitoare la încălcarea
dispozițiilor constituționale ale art. 21 sunt neîntemeiate,
întrucât accesul liber la justiție presupune accesul la
mijloacele procedurale prin care justiția se înfăptuiește, dar
nu înseamnă că el trebuie asigurat la toate structurile
judecătorești și la toate căile de atac. Aceasta deoarece,
potrivit art. 125 alin. (3) din Constituție [devenit art. 126
alin. (2)] și jurisprudenței constante a Curții Constituționale,
competența și procedura de judecată sunt stabilite exclusiv
de legiuitor, care poate institui reguli deosebite în
considerarea unor situații diferite; art. 24 din Constituție,
care garantează dreptul la apărare, nu este încălcat,
întrucât textele de lege criticate nu conțin dispoziții de
natură să îngrădească drepturile procesuale ale părților ori
dreptul de a fi asistate de un avocat în tot cursul
procesului.
De asemenea, prin aceeași decizie, pronunțându-se cu
privire la contrarietatea dintre textele de lege criticate și
dispoziții din documente internaționale ratificate de
România, Curtea a reținut că, în legătură cu acestea, ca și
în cauza de față, nu sunt formulate motive de
neconstituționalitate. Așa fiind, s-a constatat că prevederile
constituționale ale art. 20, referitoare la «Tratatele
internaționale privind drepturile omului», nu sunt incidente în
cauză.
Având în vedere că, așa cum s-a arătat deja,
dispozițiile art. 51 alin. (4), art. 52 alin. (2), art. 21 alin. (4)
și art. 26 alin. (4) din Legea partidelor politice nr. 14/2003
mențin soluția de principiu cuprinsă în art. 19 alin. (4) și
art. 23 alin. (4) din Legea partidelor politice nr. 27/1996,
cu modificările ulterioare, aceleași considerente care au
justificat Decizia Curții nr. 268 din 17 octombrie 2002
impun respingerea prezentei excepții de neconstituționalitate.
De altfel, chiar în legătură cu dispozițiile art. 26 alin. (4)
din Legea partidelor politice nr. 14/2003, sub aspectul
caracterului definitiv și irevocabil al hotărârilor Curții de
Apel București, Curtea Constituțională s-a mai pronunțat
prin Decizia nr. 119 din 25 martie 2003, publicată în
Monitorul Oficial al României, Partea I, nr. 246 din
10 aprilie 2003, în sensul constituționalității acestora.
În plus, în acest dosar, autorul excepției invocă și
încălcarea prevederilor constituționale ale art. 50 devenit
art. 54 «Fidelitatea față de țară», art. 51 devenit art. 1
alin. (5) «În România, respectarea Constituției, a supremației
sale și a legilor este obligatorie», art. 54 devenit art. 57
«Exercitarea drepturilor și a libertăților», art. 123 alin. (1)
devenit art. 124 alin. (1) «Justiția se înfăptuiește în numele
legii» și art. 144 devenit art. 146 «Atribuțiile» Curții
Constituționale. Curtea constată că textele din Constituție
menționate nu sunt incidente în cauză, […].“
Soluțiile adoptate prin deciziile menționate și
considerentele care au stat la baza acestora sunt aplicabile
și în prezenta cauză, întrucât nu au intervenit elemente noi
de natură a modifica jurisprudența Curții.
În ceea ce privește referirea autorului excepției la
dispozițiile art. 26 alin. (2) din Legea nr. 47/1992,
republicată, în baza cărora, fără a formula explicit o
excepție de neconstituționalitate, se solicită Curții, într-o
manieră neuzuală, să analizeze constituționalitatea tuturor
prevederilor Legii nr. 14/2003, în general, Curtea reține că

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 677/28.VII.2004
textul art. 25 alin. (2) [indicat greșit de autorul excepției ca
fiind art. 26 alin. (2)] din Legea nr. 47/1992, republicată,
nu este aplicabil în cauză, întrucât acesta prevede că, îÎn
caz de admitere a excepției, Curtea se va pronunța și asupra
constituționalității altor prevederi din actul atacat, de care, în
mod necesar și evident, nu pot fi disociate prevederile
menționate în sesizare“.
Dispozițiile art. 25 alin. (2) din Legea nr. 47/1992,
republicată, sunt inaplicabile în cauză, întrucât se referă la
ipoteza admiterii excepției cu privire la unele texte criticate
în condițiile în care acestea s-ar afla într-o legătură

5

indisociabilă cu alte texte care nu formează obiect al
excepției. Nici una dintre aceste condiții nu este întrunită
în cauză.
Curtea reține, pe de altă parte, că dispozițiile Legii
nr. 14/2003 nu încalcă prevederile constituționale indicate
de autorul excepției, unele dintre acestea neavând, de
altfel, nici o legătură cu dreptul de asociere în partide
politice sau cu alte motive formulate explicit în memoriul
depus în fața instanței.

Față de cele de mai sus, în temeiul art. 146 lit. d) și al art. 147 alin. (4) din Constituție, republicată, al art. 13
alin. (1) lit. A.c), al art. 23 și al art. 25 alin. (1) din Legea nr. 47/1992, republicată,
CURTEA

În numele legii
D E C I D E:

Respinge excepția de neconstituționalitate
art. 52 alin. (2) din Legea partidelor politice nr.
Șanse Egale și o Societate mai Bună în Dosarul
Definitivă și obligatorie.
Pronunțată în ședința publică din data de

a dispozițiilor art. 21 alin. (4), art. 26 alin. (4), art. 51 alin. (4) și ale
14/2003, excepție ridicată de Partidul Solidarității Democratice pentru
nr. 4/P/2000 al Tribunalului București — Secția a V-a civilă.
25 mai 2004.

PREȘEDINTELE CURȚII CONSTITUȚIONALE,

prof. univ. dr. NICOLAE POPA
Magistrat-asistent,
Mihai Paul Cotta

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind schimbarea claselor de secretizare și declasificarea unor informații secrete de stat
emise de Institutul Național de Statistică
În temeiul art. 108 din Constituție, republicată, și al art. 24 alin. (4) din Legea nr. 182/2002 privind protecția
informațiilor clasificate,
Guvernul României

adoptă prezenta hotărâre.

Art. 1. — Se aprobă schimbarea claselor de secretizare
și declasificarea informațiilor secrete de stat emise de
Institutul Național de Statistică, prevăzute în anexa*) care
face parte integrantă din prezenta hotărâre.
Art. 2. — Declasificarea informațiilor secrete de stat se
realizează în conformitate cu prevederile art. 20 alin. (1)

lit. b) din Standardele naționale de protecție a informațiilor
clasificate în România, aprobate prin Hotărârea Guvernului
nr. 585/2002.
Art. 3. — Pe data intrării în vigoare a prezentei hotărâri
orice alte dispoziții contrare se abrogă.

PRIM-MINISTRU

ADRIAN NĂSTASE
Contrasemnează:
Președintele Institutului Național de Statistică,
Clementina Ivan Ungureanu
Directorul Serviciului Român de Informații,
Alexandru-Radu Timofte
București, 25 iunie 2004.
Nr. 1.020.
*) Anexa se publică ulterior în Monitorul Oficial al României, Partea I, nr. 677 bis în afara abonamentului și se poate achiziționa de la Centrul
pentru relații cu publicul al Regiei Autonome îMonitorul Oficial“, București, șos. Panduri nr. 1.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 677/28.VII.2004

ACTE
ALE

ALE

ORGANELOR

ADMINISTRAȚIEI

DE

SPECIALITATE

PUBLICE

CENTRALE

MINISTERUL FINANȚELOR PUBLICE

ORDIN
privind constituirea și atribuțiile Comisiei fiscale centrale
În temeiul art. 10 alin. (6) din Hotărârea Guvernului nr. 1.574/2003 privind organizarea și funcționarea Ministerului
Finanțelor Publice și a Agenției Naționale de Administrare Fiscală, cu modificările ulterioare, în baza prevederilor art. 6
din Legea nr. 571/2003 privind Codul fiscal, publicată în Monitorul Oficial al României, Partea I, nr. 927 din 23 decembrie
2003, și ale art. 37 din Ordonanța Guvernului nr. 92/2003 privind Codul de procedură fiscală, republicată în Monitorul
Oficial al României, Partea I, nr. 560 din 24 iunie 2004,
ministrul finanțelor publice emite următorul ordin:
Art. 1. — Pentru aplicarea unitară a prevederilor Legii
nr. 571/2003 privind Codul fiscal, ale Ordonanței Guvernului
nr. 92/2003 privind Codul de procedură fiscală, republicată,
și a actelor normative care reglementau taxa pe valoarea
adăugată, impozitul pe profit, accizele, impunerea unor
venituri realizate din România de persoane fizice și juridice
nerezidente, impozitul pe venit, înainte de intrarea în
vigoare a Codului fiscal, se constituie Comisia fiscală
centrală la nivelul Ministerului Finanțelor Publice, denumită
în continuare Comisia.
Art. 2. — (1) Comisia emite decizii pentru:
a) problemele de natură fiscală și cele de procedură
fiscală, prin coroborarea legislației din domeniu cu legislația
conexă, după caz, pentru care se impune o soluționare
unitară în vederea eliminării confuziilor și interpretărilor
diferite în aplicarea legislației;
b) problemele ce privesc conflictele de competență ivite
între organele fiscale care nu sunt subordonate unui organ
ierarhic comun;
c) cazurile în care aplicarea scutirii de taxă pe valoarea
adăugată pentru bunurile și serviciile finanțate din fonduri
nerambursabile nu se poate realiza conform art. 8 din
anexa la Ordinul ministrului finanțelor publice nr. 141/2004.
(2) Deciziile Comisiei se publică în Monitorul Oficial al
României, Partea I, după aprobarea prin ordin al ministrului
finanțelor publice.
(3) Comisia este formată din 15 persoane cu drept de
vot, din care: un președinte, un locțiitor al președintelui și
13 membri, în componența prevăzută în anexă.
(4) În cazul în care Comisia este sesizată în legătură
cu soluționarea unor conflicte de competență ce privesc
bugetele locale, secretariatul va solicita Asociației
Comunelor din România, Asociației Orașelor din România,
Asociației Municipiilor din România, Uniunii Naționale a
Consiliilor Județene din România, precum și Ministerului
Administrației și Internelor desemnarea câte unui
reprezentant în vederea completării Comisiei.
(5) Comisia este coordonată de secretarul de stat care
răspunde de politică și legislație fiscală.

Art. 3. — În cadrul Comisiei funcționează un secretariat
format din 4 persoane, dintre care două persoane din
cadrul Direcției de politici și legislație privind veniturile
bugetului general consolidat, o persoană din cadrul Direcției
generale juridice și o persoană din cadrul proiectului îCodul
de procedură fiscală“.
Art. 4. — (1) Directorii generali și/sau adjuncți în ale
căror atribuții se regăsește coordonarea impozitelor
prevăzute la art. 1, denumiți în continuare directori
coordonatori, respectiv șeful proiectului îCodul de procedură
fiscală“,
selectează
problematica
rezultată
din
corespondența primită care este de competența Comisiei.
(2) Ceilalți membri ai Comisiei, alții decât cei prevăzuți
la alin. (1), pot propune spre dezbatere, în vederea
adoptării unor soluții unitare, probleme din domeniul
legislației fiscale și procedurilor fiscale prevăzute la art. 1.
(3) Directorii coordonatori, pentru problematica selectată,
precum și ceilalți membri ai Comisiei, pentru problemele pe
care le supun spre dezbatere, asigură elaborarea notei de
prezentare și soluția propusă. Înscrierea pe ordinea de zi a
notelor de prezentare și a soluțiilor propuse se supune
aprobării președintelui Comisiei.
Art. 5. — (1) Comisia se întrunește o dată pe
săptămână sau ori de câte ori este nevoie, după cum
urmează:
a) Comisia se poate întruni și poate lua decizii în
prezența a cel puțin 9 membri, dintre care nu pot să
lipsească președintele Comisiei sau locțiitorul acestuia,
directorul general al Direcției generale juridice și directorul
coordonator sau înlocuitorii de drept ai acestora pe
problematica specifică fiecărui impozit care face obiectul
analizei. În situația în care se dezbat probleme din
domeniul Codului de procedură fiscală sau care privesc
conflictele de competență, nu pot să lipsească de la
lucrările Comisiei șeful proiectului îCodul de procedură
fiscală“ și directorul Direcției juridice din cadrul Agenției
Naționale de Administrare Fiscală sau înlocuitorii de drept
ai acestora;
b) în cazul soluționării unor conflicte de competență ce
privesc bugetele locale, Comisia se poate întruni și poate

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 677/28.VII.2004
lua decizii în prezența a cel puțin 11 membri, dintre care
nu pot să lipsească președintele Comisiei sau locțiitorul
acestuia, șeful proiectului îCodul de procedură fiscală“,
directorul Direcției juridice din cadrul Agenției Naționale de
Administrare Fiscală sau înlocuitorii de drept ai acestora și
cel puțin unul dintre reprezentanții desemnați potrivit art. 2
alin. (4).
(3) Deciziile se iau cu votul a jumătate plus unu din
numărul membrilor prezenți și sunt valabile indiferent de
poziția ulterioară a persoanelor absente de la lucrările
Comisiei.
(4) La lucrările ședinței pot fi invitați să participe fără
drept de vot specialiști din cadrul direcțiilor de specialitate.
(5) Comisia analizează notele de prezentare și soluțiile
propuse, înscrise pe ordinea de zi, și aprobă prin decizii
soluții unitare de aplicare a prevederilor legale sau, după
caz, respinge soluțiile propuse dacă acestea contravin
prevederilor legale sau dacă nu sunt de competența
Comisiei, în sensul art. 2 alin. (1).
(6) Comisia nu soluționează probleme punctuale care nu
presupun adoptarea unor soluții unitare general aplicabile
de către toți agenții economici, acestea rezolvându-se
potrivit atribuțiilor direcțiilor, prevăzute în Regulamentul de
organizare și funcționare a Ministerului Finanțelor Publice,
și potrivit legislației specifice.
Art. 6. — (1) Secretariatul va ține un registru în care
se vor consemna:
— data ședinței;
— participanții (nominal);
— ordinea de zi;

7

— modul de votare a deciziilor;
— numărul atribuit deciziei Comisiei.
(2) Cu cel puțin 3 zile înaintea ședinței, secretariatul
distribuie membrilor Comisiei și invitaților: nota de
prezentare a problemelor supuse dezbaterii și soluțiile
propuse, sub semnătura directorilor coordonatori, sau, după
caz, a celorlalți membri ai Comisiei.
(3) Procesul-verbal al ședinței Comisiei se redactează
de secretariat, va fi semnat de membrii prezenți ai
Comisiei și va fi păstrat la secretariatul acesteia.
(4) În termen de 3 zile de la data ședinței, secretariatul
Comisiei redactează decizia, care va conține numai soluțiile
aprobate de Comisie și proiectul de ordin pe care îl va
înainta spre aprobare ministrului finanțelor publice.
(5) Prin grija secretariatului și a directorilor coordonatori
decizia Comisiei se publică în Monitorul Oficial al
României, Partea I.
Art. 7. — La data intrării în vigoare a prezentului ordin
își încetează valabilitatea Ordinul ministrului finanțelor
publice nr. 289/2004, publicat în Monitorul Oficial al
României, Partea I, nr. 148 din 19 februarie 2004.
Art. 8. — Soluțiile unitare adoptate prin decizii ale
Comisiei și aprobate prin ordin al ministrului finanțelor
publice sunt aplicabile de la data intrării în vigoare a
actului normativ în baza căruia au fost date.
Art. 9. — Anexa face parte integrantă din prezentul
ordin.
Art. 10. — Prezentul ordin se publică în Monitorul
Oficial al României, Partea I.

Ministrul finanțelor publice,
Mihai Nicolae Tănăsescu
București, 6 iulie 2004.
Nr. 1.033.

ANEXĂ1)

COMPONENȚA COMISIEI FISCALE CENTRALE

1)

Anexa este reprodusă în facsimil.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 677/28.VII.2004

*) Numai în cazul în care se dezbat problemele prevăzute la art. 2 alin. (4) din ordin.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 677/28.VII.2004 conține 8 pagini.

Prețul de vânzare 8.500 lei

ISSN 1453—4495

PDF compression, OCR, web-optimization with CVISION's PdfCompressor

