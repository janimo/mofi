Anul 172 (XVI) — Nr. 959

PARTEA

I

LEGI, DECRETE, HOTĂRÂRI ȘI ALTE ACTE

Marți, 19 octombrie 2004

SUMAR
Nr.

Pagina

1–3

HOTĂRÂRI ALE GUVERNULUI ROMÂNIEI
1.689. — Hotărâre pentru modificarea anexei la
Hotărârea Guvernului nr. 1.521/2003 privind
exceptarea și reducerea temporară a taxelor
vamale de import pentru unele categorii de mărfuri

DECIZII

ALE

Pagina
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE

DECIZII ALE CURȚII CONSTITUȚIONALE
Decizia nr. 354 din 23 septembrie 2004 referitoare
la excepția de neconstituționalitate a dispozițiilor
art. 2781 alin. 7 din Codul de procedură penală ....

Nr.

4

CURȚII

344/708. — Ordin al ministrului mediului și gospodăririi
apelor și al ministrului agriculturii, pădurilor și
dezvoltării rurale pentru aprobarea Normelor
tehnice privind protecția mediului și în special a
solurilor, când se utilizează nămolurile de epurare în
agricultură .................................................................

4–8

CONSTITUȚIONALE

CURTEA CONSTITUȚIONALĂ

D E C I Z I A Nr. 354
din 23 septembrie 2004

referitoare la excepția de neconstituționalitate a dispozițiilor art. 2781 alin. 7
din Codul de procedură penală
Ioan Vida
— președinte
Nicolae Cochinescu
— judecător
Aspazia Cojocaru
— judecător
Constantin Doldur
— judecător
Acsinte Gaspar
— judecător
Kozsokár Gábor
— judecător
Petre Ninosu
— judecător
Ion Predescu
— judecător
Șerban Viorel Stănoiu
— judecător
Nicoleta Grigorescu
— procuror
Patricia Marilena Ionea
— magistrat-asistent
Pe rol se află soluționarea excepției de neconstituționalitate
a dispozițiilor art. 278 1 alin. 7 din Codul de procedură

penală, excepție ridicată de Dumitru Lozneanu în Dosarul
nr. 282/2004 al Judecătoriei Orăștie.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată.
C U R T E A,

având în vedere actele și lucrările dosarului, constată
următoarele:
Prin Încheierea din 22 aprilie 2004, pronunțată în
Dosarul nr. 282/2004, Judecătoria Orăștie a sesizat Curtea

2

MONITORUL OFICIAL AL ROMÂNIEI, PARTEA I, Nr. 959/19.X.2004

Constituțională cu excepția de neconstituționalitate a
dispozițiilor art. 278 1 alin. 7 din Codul de procedură
penală, excepție ridicată de Dumitru Lozneanu cu prilejul
soluționării unei plângeri împotriva soluției procurorului de
netrimitere în judecată.
În motivarea excepției autorul acesteia susține că textul
de lege criticat, prevăzând că soluționarea plângerii se face
pe baza actelor dosarului și a eventualelor înscrisuri noi
prezentate, îngrădește dreptul de acces liber și plenar la
justiție, precum și dreptul la apărare. Consideră că aceste
dispoziții legale sunt contrare prevederilor art. 21 și 24 din
Constituție, precum și celor ale art. 7 și 8 din Declarația
Universală a Drepturilor Omului, art. 14 din Pactul
internațional cu privire la drepturile civile și politice și ale
art. 6 din Convenția pentru apărarea drepturilor omului și a
libertăților fundamentale.
Judecătoria Orăștie opinează în sensul că excepția
ridicată nu este întemeiată, întrucât dispozițiile legale
criticate înu contravin prevederilor Constituției României,
care obligă statul român să îndeplinească obligațiile ce-i
revin din tratatele la care este parte, la interpretarea
acestor tratate în concordanță cu Declarația Universală a
Drepturilor Omului, accesul liber la justiție al persoanelor,
precum și dreptul la apărare.
În conformitate cu dispozițiile art. 24 alin. (1) din Legea
nr. 47/1992, republicată, cu modificările și completările
ulterioare, încheierea de sesizare a fost comunicată
președinților celor două Camere ale Parlamentului și
Guvernului, iar în conformitate cu art. 18 1 din Legea
nr. 35/1997, cu modificările ulterioare, a fost solicitat
punctul de vedere al instituției Avocatului Poporului.
Președintele Camerei Deputaților apreciază că
dispozițiile art. 2781 alin. 7 din Codul de procedură penală
nu încalcă prevederile constituționale și reglementările
internaționale invocate, deoarece îPrin verificarea de către
instanța de judecată a rezoluției sau ordonanței atacate, pe
baza lucrărilor și a materialului din dosarul cauzei și a
oricăror înscrisuri noi prezentate, se asigură multiple
garanții procesuale, actul de justiție capătă un caracter
obiectiv, iar hotărârea judecătorească este pronunțată doar
de instanța de judecată“. De asemenea, arată că, în cadrul
judecării plângerii făcute, îinstanța analizează legalitatea și
temeinicia ordonanței sau a rezoluției procurorului“ și, în
consecință, este firesc ca instanța să se raporteze la
lucrările și la materialul existent în dosarul cauzei, care au
fost avute în vedere de către procuror și pe care se
întemeiază soluția dată.
Guvernul consideră că prevederile legale criticate nu
aduc atingere dreptului la apărare ori accesului liber la
justiție. Astfel, în opinia sa, plângerea prevăzută la
art. 2781 din Codul de procedură penală reprezintă o cale
de atac în cadrul căreia instanța analizează legalitatea și
temeinicia rezoluției sau ordonanței de netrimitere în
judecată față de conținutul dosarului de urmărire penală.
Nici una dintre soluțiile pe care judecătorul le poate
pronunța cu prilejul soluționării acestei plângeri nu aduce
atingere dreptului de apărare. În acest sens arată că, în
cazul trimiterii cauzei procurorului în vederea începerii sau
redeschiderii urmăririi penale, procurorul este obligat să se
conformeze dispozițiilor date de instanță, în timp ce, în
situația în care instanța desființează rezoluția sau
ordonanța atacată și reține cauza spre judecare, dispozițiile
privind judecata în primă instanță se aplică în mod
corespunzător, petentul având posibilitate să solicite
administrarea oricărei probe. În concluzie, având în vedere
obiectul plângerii reglementate în art. 2781 din Codul de
procedură penală, Guvernul apreciază că este necesar ca
instanța să se raporteze la îlucrările și materialul din
dosarul cauzei“ care au fost avute în vedere de procuror și
pe care se întemeiază soluția.
Avocatul Poporului apreciază ca fiind neîntemeiate
criticile de neconstituționalitate aduse dispozițiilor art. 2781

din Codul de procedură penală. Astfel, consideră că textul
de lege criticat nu contravine prevederilor art. 21 din
Constituție, ci îasigură tocmai accesul liber la justiție, în
condițiile în care reglementează procedura de soluționare a
plângerii în fața instanței de judecată împotriva acelor acte
ale procurorului prin care s-a dispus clasarea, neînceperea
urmăririi penale, scoaterea de sub urmărire penală sau
încetarea urmăririi penale“. De asemenea, în opinia sa,
art. 2781 din Codul de procedură penală nu aduce atingere
nici dreptului la apărare, atât timp cât părțile se bucură de
toate garanțiile procesuale, inclusiv dreptul de a fi asistate
de un apărător în tot cursul procesului penal. În ceea ce
privește susținerea autorului excepției referitoare la
contrarietatea dintre prevederile art. 2781 din Codul de
procedură penală și dispozițiile art. 11 și 20 din Constituție,
raportate la art. 7 și 8 din Declarația Universală a
Drepturilor Omului, art. 14 din Pactul internațional cu privire
la drepturile civile și politice și art. 6 din Convenția pentru
apărarea drepturilor omului și a libertăților fundamentale,
Avocatul Poporului apreciază că aceasta nu poate fi
reținută, întrucât prevederile constituționale ale art. 20
alin. (1) se referă la concordanța dintre dispozițiile
constituționale privind drepturile și libertățile omului și
dispozițiile instrumentelor internaționale ratificate de
România vizând aceeași materie, iar nu la concordanța cu
dispozițiile legii interne.
Președintele Senatului nu a comunicat punctul său de
vedere asupra excepției de neconstituționalitate ridicate.
C U R T E A,

examinând încheierea de sesizare, punctele de vedere ale
președintelui Camerei Deputaților, Avocatului Poporului și
Guvernului, raportul întocmit de judecătorul-raportor,
concluziile procurorului, dispozițiile legale criticate, raportate
la prevederile Constituției, republicată, precum și dispozițiile
Legii nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, ale art. 1 alin. (2), ale art. 2, 3, 10
și 29 din Legea nr. 47/1992, republicată, să soluționeze
excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 2781 alin. 7 din Codul de procedură penală,
dispoziții ce au fost introduse prin art. I pct. 168 din Legea
nr. 281/2003 privind modificarea și completarea Codului de
procedură penală și a unor legi speciale, publicată în
Monitorul Oficial al României, Partea I, nr. 468 din 1 iulie
2003, în următoarea redactare: îInstanța, judecând
plângerea, verifică rezoluția sau ordonanța atacată, pe baza
lucrărilor și a materialului din dosarul cauzei și a oricăror
înscrisuri noi prezentate.“
În susținerea neconstituționalității acestor texte de lege,
autorul excepției invocă încălcarea următoarelor dispoziții
constituționale:
— Art. 11: î(1) Statul român se obligă să îndeplinească
întocmai și cu bună-credință obligațiile ce-i revin din tratatele la
care este parte.
(2) Tratatele ratificate de Parlament, potrivit legii, fac parte
din dreptul intern.
(3) În cazul în care un tratat la care România urmează să
devină parte cuprinde dispoziții contrare Constituției, ratificarea
lui poate avea loc numai după revizuirea Constituției.“;
— Art. 20: î(1) Dispozițiile constituționale privind drepturile
și libertățile cetățenilor vor fi interpretate și aplicate în
concordanță cu Declarația Universală a Drepturilor Omului, cu
pactele și cu celelalte tratate la care România este parte.
(2) Dacă există neconcordanțe între pactele și tratatele
privitoare la drepturile fundamentale ale omului, la care
România este parte, și legile interne, au prioritate
reglementările internaționale, cu excepția cazului în care
Constituția sau legile interne conțin dispoziții mai favorabile.“;

MONITORUL OFICIAL AL ROMÂNIEI, PARTEA I, Nr. 959/19.X.2004
— Art. 21: î(1) Orice persoană se poate adresa justiției pentru
apărarea drepturilor, a libertăților și a intereselor sale legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.
(4) Jurisdicțiile speciale administrative sunt facultative și
gratuite.“;
— Art. 24: î(1) Dreptul la apărare este garantat.
(2) În tot cursul procesului, părțile au dreptul să fie asistate
de un avocat, ales sau numit din oficiu.“
De asemenea, autorul excepției își întemeiază critica de
neconstituționalitate și pe dispozițiile următoarelor
reglementări internaționale:
Declarația Universală a Drepturilor Omului
— Art. 7: îToți oamenii sunt egali în fața legii și au dreptul
fără deosebire la o protecție egală a legii. Toți oamenii au
dreptul la o protecție egală împotriva oricărei discriminări care
ar încălca prezenta Declarație și împotriva oricărei provocări la
o astfel de discriminare.“;
— Art. 8: îOrice persoană are dreptul să se adreseze în
mod efectiv instanțelor judiciare competente împotriva actelor
care violează drepturile fundamentale ce îi sunt recunoscute
prin constituție sau prin lege.“
Pactul internațional cu privire la drepturile civile și
politice
— Art. 14: îToți oamenii sunt egali în fața tribunalelor și a
curților de justiție. Orice persoană are dreptul ca litigiul în care
se află să fie examinată în mod echitabil și public de către un
tribunal competent, independent și imparțial, stabilit prin lege,
care să decidă fie asupra temeiniciei oricărei învinuiri penale
îndreptate împotriva ei, fie asupra contestațiilor privind
drepturile și obligațiile sale cu caracter civil. […]“
Convenția pentru apărarea drepturilor omului și a
libertăților fundamentale
— Art. 6 alin. 1: î1. Orice persoană are dreptul la judecarea
în mod echitabil, în mod public și într-un termen rezonabil a
cauzei sale, de către o instanță independentă și imparțială,
instituită de lege, care va hotărî fie asupra încălcării drepturilor
și obligațiilor sale cu caracter civil, fie asupra temeiniciei
oricărei acuzații în materie penală îndreptate împotriva sa. […]“
Examinând excepția de neconstituționalitate și dispozițiile
legale criticate, cu raportare la prevederile constituționale și
reglementările internaționale invocate, Curtea constată că,
potrivit prevederilor art. 126 alin. (2) din Constituție,
republicată, stabilirea competenței instanțelor judecătorești
și procedurii de judecată reprezintă atributul exclusiv al
legiuitorului.
În virtutea acestei competențe, legiuitorul a conceput
art. 2781 din Codul de procedură penală ca un răspuns la
necesitatea garantării unei neîngrădite exercitări a dreptului
de acces liber la justiție al oricărei persoane, pentru

3

apărarea drepturilor, a libertăților și a intereselor sale
legitime și a dreptului la apărare, prevăzute atât în
Constituție, cât și în reglementările internaționale invocate
de autorul excepției. Astfel, acest text de lege stabilește
dreptul persoanei vătămate și al oricărei alte persoane ale
cărei interese legitime sunt vătămate de a face plângere
împotriva soluțiilor de netrimitere în judecată date de
procuror, la instanța judecătorească căreia i-ar reveni
competența să judece cauza în primă instanță, și
reglementează procedura de judecare și de soluționare a
plângerii.
Conform principiului oficialității procesului penal, instanța
judecătorească poate fi legal sesizată pentru judecarea
unei infracțiuni, de regulă, numai prin rechizitoriul
parchetului. Când procurorul refuză trimiterea în judecată,
adoptând o soluție de clasare a cauzei, de neîncepere a
urmăririi penale, de scoatere de sub urmărire penală sau
de încetare a urmăririi penale, iar procurorul ierarhic
superior respinge plângerea formulată împotriva soluției,
persoana vătămată ori altă persoană lezată în interesele
sale legitime se poate adresa cu plângere justiției. În
cadrul judecării unei asemenea plângeri, instanța
judecătorească competentă urmează să examineze
legalitatea și temeinicia soluției atacate. Așa fiind, este
evident că o asemenea examinare se poate face numai pe
baza lucrărilor și a materialului dosarului cauzei, pe care
s-a întemeiat și soluția dată de procuror, precum și pe
baza eventualelor înscrisuri noi prezentate. Instanța, nefiind
sesizată pentru judecarea cauzei în fond, nu poate
administra noi probe.
Judecând plângerea, instanța poate pronunța una dintre
cele trei soluții prevăzute de art. 2781 alin. 8:
a) respinge plângerea, prin sentință, menținând soluția
dată de procuror, când constată că aceasta este legală și
temeinică;
b) admite plângerea, prin sentință, desființează soluția
atacată și trimite cauza procurorului în vederea începerii
sau redeschiderii urmăririi penale, care urmează să
completeze urmărirea penală înainte de soluționarea finală
a acesteia;
c) admite plângerea, prin încheiere, desființează soluția
atacată și, considerându-se legal sesizată prin plângere,
întrucât la dosar sunt suficiente probe pentru judecarea
cauzei, reține aceasta spre judecare. În acest caz se
aplică, în mod corespunzător, dispozițiile procedurale
privind judecarea în primă instanță și căile de atac.
De asemenea, Curtea apreciază că posibilitatea pe care
art. 2781 alin. 10 o dă celui interesat de a ataca cu recurs
sentința prin care s-a respins ori s-a admis plângerea
reprezintă o garanție în plus pentru liberul acces la justiție
și dreptul la apărare.

Pentru considerentele expuse, în temeiul art. 146 lit. d) și al art. 147 alin. (4) din Constituție, republicată, precum
și al art. 1, 2, 3, al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 7 din Codul de procedură penală, excepție
ridicată de Dumitru Lozneanu în Dosarul nr. 282/2004 al Judecătoriei Orăștie.
Definitivă și obligatorie.
Pronunțată în ședința publică din data de 23 septembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Patricia Marilena Ionea

4

MONITORUL OFICIAL AL ROMÂNIEI, PARTEA I, Nr. 959/19.X.2004

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea anexei la Hotărârea Guvernului nr. 1.521/2003
privind exceptarea și reducerea temporară a taxelor vamale de import pentru unele categorii de mărfuri
În temeiul art. 108 din Constituția României, republicată,
Guvernul României adoptă prezenta hotărâre.
Art. I. — Taxa vamală aplicată la importul de turte și
alte reziduuri solide, chiar măcinate sau aglomerate sub
formă de pelete, rezultate din extracția uleiului de soia,
poziția tarifară 2304.00.00, prevăzută în anexa la Hotărârea
Guvernului nr. 1.521/2003 privind exceptarea și reducerea
temporară a taxelor vamale de import pentru unele

categorii de mărfuri, publicată în Monitorul Oficial al
României, Partea I, nr. 937 din 24 decembrie 2003, cu
modificările ulterioare, se stabilește la 15%.
Art. II. — Prezenta hotărâre intră în vigoare la 30 de
zile de la data publicării în Monitorul Oficial al României,
Partea I.

PRIM-MINISTRU

ADRIAN NĂSTASE
Contrasemnează:
Ministrul agriculturii, pădurilor și dezvoltării rurale,
Petre Daea
Ministrul delegat pentru comerț,
Vasile Radu
Ministrul finanțelor publice,
Mihai Nicolae Tănăsescu
București, 14 octombrie 2004.
Nr. 1.689.

ACTE
ALE

ALE

ORGANELOR

ADMINISTRAȚIEI

MINISTERUL MEDIULUI
ȘI GOSPODĂRIRII APELOR
Nr. 344 din 16 august 2004

DE

SPECIALITATE

PUBLICE

CENTRALE

MINISTERUL AGRICULTURII, PĂDURILOR
ȘI DEZVOLTĂRII RURALE
Nr. 708 din 1 octombrie 2004

ORDIN
pentru aprobarea Normelor tehnice privind protecția mediului și în special a solurilor,
când se utilizează nămolurile de epurare în agricultură
În conformitate cu prevederile art. 54 pct. 2 lit. c) din Ordonanța de urgență a Guvernului nr. 78/2000 privind
regimul deșeurilor, aprobată cu modificări prin Legea nr. 426/2001,
în temeiul Hotărârii Guvernului nr. 408/2004 privind organizarea și funcționarea Ministerului Mediului și Gospodăririi
Apelor și al Hotărârii Guvernului nr. 409/2004 privind organizarea și funcționarea Ministerului Agriculturii, Pădurilor și
Dezvoltării Rurale,
ministrul mediului și gospodăririi apelor și ministrul agriculturii, pădurilor și dezvoltării rurale emit următorul ordin:
Art. 1. — Se aprobă Normele tehnice privind protecția
mediului și în special a solurilor, când se utilizează
nămolurile de epurare în agricultură, cuprinse în anexa
care face parte integrantă din prezentul ordin.
Art. 2. — Nerespectarea normelor tehnice prevăzute la
art. 1 atrage răspunderea administrativă, civilă sau penală,
după caz, în conformitate cu dispozițiile legale în vigoare.
Art. 3. — Direcția gestiune deșeuri și substanțe chimice
periculoase va lua măsuri pentru ducerea la îndeplinire a
prevederilor prezentului ordin.
Art. 4. — La data intrării în vigoare a prezentului ordin
se abrogă Ordinul ministrului agriculturii, pădurilor, apelor și

mediului nr. 49/2004 pentru aprobarea Normelor tehnice
privind protecția mediului și în special a solurilor, când se
utilizează nămoluri de epurare în agricultură, publicat în
Monitorul Oficial al României, Partea I, nr. 66 din
27 ianuarie 2004.
Art. 5. — Prezentul ordin intră în vigoare la data
publicării lui în Monitorul Oficial al României, Partea I.
Prezentul ordin transpune Directiva 86/278/CEE privind
protecția mediului și în special a solurilor, când se utilizează
nămolurile de epurare în agricultură, publicată în Jurnalul Oficial
al Comunității Europene (JOCE) nr. L181 din 4 iulie 1986.

Ministrul mediului și gospodăririi apelor,
Speranța Maria Ianculescu

Ministrul agriculturii, pădurilor și dezvoltării rurale,
Petre Daea

5

MONITORUL OFICIAL AL ROMÂNIEI, PARTEA I, Nr. 959/19.X.2004

ANEXĂ

NORME TEHNICE
privind protecția mediului și în special a solurilor, când se utilizează nămolurile de epurare în agricultură
CAPITOLUL I
Prevederi generale
Prezentele norme tehnice au ca scop valorificarea potențialului
agrochimic al nămolurilor de epurare, prevenirea și reducerea
efectelor nocive asupra solurilor, apelor, vegetației, animalelor și
omului, astfel încât să se asigure utilizarea corectă a acestor
nămoluri.
Pentru scopurile prezentelor norme tehnice următorii termeni
au semnificațiile de mai jos:
a) nămoluri:
1. nămoluri provenite de la stațiile de epurare a apelor uzate
din localități și de la alte stații de epurare a apelor uzate cu o
compoziție asemănătoare apelor uzate orășenești;
2. nămoluri provenite de la fosele septice și de la alte
instalații similare pentru epurarea apelor uzate;
3. nămoluri provenite de la stațiile de epurare, altele decât
cele menționate la pct. 1 și 2;
b) nămoluri tratate — nămolurile tratate printr-un proces
biologic, chimic ori termic, prin stocare pe termen lung sau prin
orice alt procedeu corespunzător care să reducă în mod
semnificativ puterea acestora de fermentare și riscurile sanitare
rezultate prin utilizarea lor;
c) agricultură — creșterea tuturor tipurilor de culturi agricole în
scop comercial, inclusiv a cantităților necesare pentru stocare și
însămânțare;
d) utilizare — împrăștierea nămolurilor pe soluri sau orice altă
aplicare a nămolurilor pe și în soluri;
e) utilizator de nămol — orice persoană fizică sau juridică
autorizată, implicată în încărcarea, transportul, depozitarea,
împrăștierea și încorporarea nămolului în terenul agricol al
beneficiarului;
f) beneficiar de nămol — orice persoană fizică și juridică,
proprietar, arendaș sau reprezentant al acestora, care acceptă
aplicarea nămolului pe terenul său;
g) studiu agrochimic special — studiul agrochimic completat cu
datele privind încărcarea solului și plantei cu elementele poluante;
h) ape uzate orășenești — apele uzate menajere ori amestecul
de ape uzate menajere cu ape uzate industriale și/sau ape
meteorice (conform Normelor tehnice privind colectarea, epurarea
și evacuarea apelor uzate orășenești, NTPA—011, cuprinse în
anexa nr. 1 la Hotărârea Guvernului nr. 188/2002);
i) ape uzate menajere — apele uzate provenite din gospodării
și servicii, care rezultă de regulă din metabolismul uman și din
activitățile menajere (conform Normelor tehnice privind colectarea,
epurarea și evacuarea apelor uzate orășenești, NTPA—011,
cuprinse în anexa nr. 1 la Hotărârea Guvernului nr. 188/2002);
j) ape uzate industriale — orice fel de ape uzate ce se
evacuează din incintele în care se desfășoară activități industriale
și/sau comerciale, altele decât apele uzate menajere și apele
meteorice (conform Normelor tehnice privind colectarea, epurarea
și evacuarea apelor uzate orășenești, NTPA—011, cuprinse în
anexa nr. 1 la Hotărârea Guvernului nr. 188/2002);
k) autoritate competentă — autoritatea căreia îi revin atribuții și
responsabilități ce decurg din prezentele norme tehnice;
l) echivalent locuitor (e.l.) — încărcarea organică biodegradabilă
având un consum biochimic de oxigen la 5 zile — CBO5 — de
60 g O2/zi (conform Normelor tehnice privind colectarea, epurarea
și evacuarea apelor uzate orășenești, NTPA—011, cuprinse în
anexa nr. 1 la Hotărârea Guvernului nr. 188/2002).
Nămolurile provenite de la stațiile de epurare a apelor uzate
din localități și din alte stații de epurare a apelor uzate cu o
compoziție asemănătoare apelor uzate orășenești pot fi utilizate în
agricultură numai dacă sunt în conformitate cu prezentele norme
tehnice.
Concentrațiile de metale grele în solurile pe care se aplică
nămoluri, concentrațiile de metale grele din nămoluri și cantitățile

maxime anuale ale acestor metale grele care pot fi introduse în
solurile cu destinație agricolă sunt prezentate în tabelele nr. 1.1,
1.2 și 1.3.
Tabelul nr. 1.1
Valorile maxime admisibile pentru concentrațiile de metale
grele în solurile pe care se aplică nămoluri (mg/kg de materie
uscată într-o probă reprezentativă de sol cu un pH mai mare
de 6,5)
Parametrii

Cadmiu
Cupru
Nichel
Plumb
Zinc
Mercur
Crom

Valorile limită

3
100
50
50
300
1
100

Tabelul nr. 1.2
Concentrațiile maxime admisibile de metale grele din
nămolurile destinate pentru utilizarea în agricultură (mg/kg de
materie uscată)
Parametrii

Cadmiu
Cupru
Nichel
Plumb
Zinc
Mercur
Crom
Cobalt
Arsen
AOX (suma compușilor organohalogenați)
PAH (Hidrocarburi aromatice policiclice)
Suma următoarelor substanțe: antracen,
benzoantracen, benzofluoranten, benzoperilen,
benzopiren, chrisen, fluorantren, indeno
(1,2,3)piren, naftalină, fenantren, piren
PCB (bifenili policlorurați)
Suma compușilor cu numerele 28, 52,
101, 118, 138, 153, 180, conform
Ordinului ministrului apelor, pădurilor și
protecției mediului nr. 756/1997, publicat
în Monitorul Oficial al României, Partea I,
nr. 303 și nr. 303 bis din 6 noiembrie
1997

Valorile limită

10
500
100
300
2.000
5
500
50
10
500
5

0,8

Tabelul nr. 1.3
Valorile limită pentru cantitățile anuale de metale grele care
pot fi introduse în terenurile agricole pe baza unei medii de 10 ani
(kg/ha/an)
Parametrii

Cadmiu
Cupru
Nichel
Plumb
Zinc
Mercur
Crom

Valorile limită

0,15
12
3
15
30
0,1
12

Se interzice utilizarea nămolurilor atunci când concentrația
unuia sau mai multor metale grele din sol depășește valorile
limită stabilite în tabelul nr. 1.1 și trebuie luate măsuri pentru ca

6

MONITORUL OFICIAL AL ROMÂNIEI, PARTEA I, Nr. 959/19.X.2004

aceste valori limită să nu fie depășite ca urmare a utilizării
nămolurilor.
Pe terenurile agricole se pot aplica numai nămolurile al căror
conținut în elemente poluante nu depășește limitele prezentate în
tabelul nr. 1.2.
Cantitățile maxime admisibile de metale grele care pot fi
aplicate pe sol pe unitatea de suprafață și pe an sunt în
conformitate cu tabelul nr. 1.3.
Pentru alte elemente poluante care nu sunt existente în
tebelele nr 1.1, 1.2 și 1.3, restricțiile și utilizarea nămolurilor vor fi
stabilite de către autoritatea teritorială de protecție a mediului, în
baza recomandărilor primite din partea autorităților centrale de
mediu, pe baza studiilor efectuate de Institutul Național de
Cercetare-Dezvoltare pentru Protecția Mediului și de Institutul de
Cercetări pentru Pedologie și Agrochimie, pentru fiecare stație de
epurare, pe baza analizelor de sol și nămol.
Pot fi utilizate în agricultură numai nămolurile tratate, pentru
care s-a emis permisul de aplicare de către agenția locală de
protecție a mediului pe baza studiului agrochimic special elaborat de
Oficiul de Studii Pedologice și Agrochimice (OSPA) și aprobat de
direcția pentru agricultură și dezvoltare rurală. În studiu trebuie să
se prevadă condițiile pe care trebuie să le respecte producătorul
și utilizatorul nămolului pentru a se asigura protecția mediului.

Producătorii de nămoluri trebuie să furnizeze utilizatorului de
nămol, cu regularitate, informații privind disponibilul de nămol și
caracteristicile nămolului, conform următorilor indicatori de
caracterizare:
— pH;
— umiditate;
— pierdere la calcinare;
— carbon organic total;
— azot;
— fosfor;
— potasiu;
— cadmiu;
— crom;
— cupru;
— mercur;
— nichel;
— plumb;
— zinc.
Stabilirea indicatorilor de caracterizare a nămolurilor și numărul
analizelor depind de cantitatea de nămol de la stația de epurare,
folosit în agricultură, și sunt prezentate în tabelul nr. 1.4.
Tabelul nr. 1.4

Numărul analizelor de nămol
Tone de substanță uscată
folosite în agricultură1)

< 30

30—150

151—800

801—1.600

1.601—
3.200

3.201—
6.400

> 6.400

2

4

6

9

12

15

18

2

3

4

8

12

15

18

HAP, PCB, AOX

0/1

1

2

4

6

9

12

Dioxine

0/1

0/1

1

1

2

3

4

Parametrii
Metale

1)
2)
3)

agronomici2)

grele3)

Tone de substanță uscată înaintea tratării cu var sau cu lapte de var ori înaintea compostării.
Substanță uscată, carbon organic, pH, N, P2O5, K2O, CaO.
Cd, Cr, Cu, Hg, Ni, Pb, Zn, Co, As.

Metode de prelevare și analiză
Prelevări de sol
Probele reprezentative de sol pentru analiză trebuie să fie
constituite în mod normal prin amestecarea împreună a 25 de
carote prelevate de pe un teren nu mai mare sau egal cu 5 ha,
care este lucrat în același scop.
Probele trebuie luate la o adâncime de 25 cm, în cazul în
care adâncimea solului arabil este mai mică decât această
valoare; cu toate acestea, adâncimea de prelevare în acest ultim
caz nu trebuie să fie mai mică de 10 cm.
Prelevări de nămoluri
Nămolurile trebuie prelevate după tratare, însă înaintea
furnizării la utilizator, și trebuie să fie reprezentative pentru
producția de nămoluri.

Metode de analiză
Analiza metalelor grele trebuie efectuată în urma mineralizării
cu acid puternic. Metoda de referință a analizei trebuie să fie cea
a spectrometriei cu absorbție atomică, iar limita de detecție pentru
fiecare metal nu trebuie să fie mai mare de 10% față de valoarea
limită.
Se interzice utilizarea nămolurilor sau livrarea acestora în
vederea utilizării lor pe:
• terenurile folosite pentru pășunat;
• terenurile destinate cultivării arbuștilor fructiferi;
• terenurile destinate culturii legumelor;
• terenurile destinate culturilor pomilor fructiferi cu 10 luni
înainte de recoltare și în timpul recoltării.
În tabelul nr. 1.5 este prezentată o serie de condiții care se
cer îndeplinite la împrăștierea nămolurilor de la stațiile de epurare.
Tabelul nr. 1.5

Criterii de evaluare a pretabilității solurilor la aplicarea nămolului
Factorul
topografia
terenului
1

Panta terenului
Textura solului

fără
foarte slab
neuniform
2

< 2%
lut nisipos argilos,
lut mediu,
lut prăfos

Gradul de afectare
slab
mediu
slab
moderat
neuniform
neuniform
3
4

2,1—5%
lut nisipos grosier,
lut nisipos mijlociu,
lut nisipos fin, lut
nisipos prăfos, lut
argilos mediu

5,1—10%
nisip lutos fin,
argilă nisipoasă

Exclus
mare
puternic
neuniform
5

10,1—15%
nisip lutos
grosier, nisip
lutos mijlociu,
lut argilo-prăfos

foarte puternic
neuniform
6

> 15,1%
nisip grosier, nisip mijlociu,
nisip fin, argilă lutoasă, argilă
prăfoasă, argilă medie,
argilă fină, roci compacte
fisurate, pietrișuri, roci
compacte dure, depozite
organice

7

MONITORUL OFICIAL AL ROMÂNIEI, PARTEA I, Nr. 959/19.X.2004
5

6

Permeabilitatea solului
Drenajul solului

1

mijlocie
bine drenate

mare
moderat drenate

mică
—

foarte mică
intens drenate

Pericol de eroziune
la suprafață
Inundabilitate
Capacitatea de apă utilă
Adâncimea apei freatice

absent

mic

moderat

—

extrem de mică, foarte mare
foarte slab drenate, slab
drenate, excesiv drenate,
imperfect drenate
mare, foarte mare

neinundabil
mare
foarte mare

tot timpul anului
mijlocie
mare

—
foarte mare
mijlocie

—
extrem de mare
mică (textură
mijlociu-fină)

extrem de mare,
excesiv de mare
> 6,9
mijlocie

foarte mare

mare

mijlocie

6,5—6,8
mare

5,9—6,4
mică

5,5—5,8
foarte mare

< 20%

20—40%

40—60%

60—80%

Volumul edafic
pH-ul
Capacitatea de schimb
cationic
Încărcarea cu metale
grele

2

3

4

inundabil
foarte mică, mică
superficială, extrem de
mică, foarte mică (textură
grosieră)
extrem de mic, foarte mic,
mic
< 5,5
extrem de mică, foarte
mică, extrem de mare
> 80%

N O T Ă:

Împrăștierea nămolului se face numai în perioadele în care sunt posibile accesul normal pe teren și încorporarea nămolului în
sol imediat după aplicare.
În utilizarea nămolurilor trebuie să se țină cont de următoarele
reguli:
a) trebuie să fie avute în vedere necesitățile nutriționale ale
plantelor;
b) să nu se compromită calitatea solurilor și a apelor de
suprafață;
c) valoarea pH-ului din solurile pe care urmează a fi aplicate
nămoluri de epurare trebuie să fie menținută la valori peste 6,5.
CAPITOLUL II
Obligațiile producătorilor, respectiv ale utilizatorilor de nămoluri
de epurare
Producătorul de nămol are următoarele obligații:
1. să anunțe autoritatea teritorială de mediu și utilizatorii de
nămol despre eventualii poluanți existenți în nămol;
2. să identifice utilizatorul de nămol și suprafețele agricole
(inclusiv pe cele sensibile) care întrunesc condițiile necesare
utilizării nămolului, pe baza studiilor pedologice întocmite, la
cererea producătorului, de către oficiile teritoriale de studii
pedologice și agrochimice;
3. să contacteze utilizatorul de nămol și să evalueze
posibilitățile de utilizare a nămolului.
Pentru a obține permisul de aplicare în baza autorizației de
funcționare a stației de epurare, producătorul de nămol trebuie să
trimită autorității teritoriale competente, cu cel puțin o lună înainte
de perioada de împrăștiere, date cu privire la:
a) cantitățile de nămoluri generate și cantitățile de nămoluri
furnizate pentru utilizarea în agricultură;
b) compoziția și caracteristicile nămolurilor, conform indicatorilor
de caracterizare a nămolurilor din prezentul ordin;
c) tipul de tratament efectuat asupra nămolului;
d) datele de identificare a utilizatorilor de nămoluri;
e) datele despre localizarea suprafeței agricole pe care
urmează să se aplice nămol;
f) perioada probabilă de împrăștiere;
g) tipul culturii;
4. să asigure transportul și împrăștierea nămolului;
5. să anunțe autoritatea teritorială de mediu în cazul
nerespectării condițiilor inițiale de eliberare a permisului de
împrăștiere, la schimbarea terenului, sau în cazul în care
utilizatorul de nămol refuză ulterior nămolul;
6. să aleagă soluția de eliminare a nămolului (incinerare,
depozitare) în cazul neobținerii autorizației de împrăștiere a
nămolului sau în situația în care nu găsește loc de împrăștiere;
7. să țină la zi registrele cu:
a) cantitățile de nămoluri produse și cantitățile de nămoluri
furnizate pentru agricultură;

b) compoziția și caracteristicile nămolurilor, conform indicatorilor
de caracterizare a nămolurilor din prezentul ordin;
c) tipul de tratament efectuat;
d) numele și adresele destinatarilor de nămoluri și locurile de
utilizare a nămolurilor;
8. să comunice, la cererea autorităților competente, informațiile
care se găsesc în registrele de evidență;
9. să realizeze studiul agrochimic special de control și
monitoring al solului pe care s-a aplicat nămolul.
Producătorul este responsabil de nămol pentru tot ceea ce
înseamnă calitatea, cantitatea, transportul, împrăștierea nămolului
pe suprafețele agricole, precum și pentru efectele acestuia asupra
mediului și sănătății omului după utilizare.
Utilizatorii de nămoluri de epurare sunt obligați:
a) să anunțe autoritățile competente și producătorul de nămol
despre rotația culturii;
b) să realizeze încorporarea nămolurilor în sol în aceeași zi în
care s-a aplicat nămolul;
c) să anunțe producătorul de nămol dacă s-a răzgândit în
privința utilizării nămolului, înainte de a se realiza transportul
acestuia.
În zonele de utilizare a nămolurilor se organizează sistemul de
monitorizare a factorilor de mediu (sol, apă, plante), în
completarea sistemului național.
CAPITOLUL III
Atribuții și răspunderi ale autorității competente
Pentru realizarea obiectivului prezentelor norme tehnice,
autoritățile competente la nivel central au următoarele atribuții:
Ministerul Mediului și Gospodăririi Apelor:
a) coordonează activitatea celorlalte autorități competente, prin
Direcția gestiune deșeuri și substanțe chimice periculoase;
b) asigură aprobarea și validarea finală a datelor referitoare la
producătorii și utilizatorii de nămol, precum și la caracteristicile
nămolurilor utilizate în agricultură, date cuprinse în raportul anual
primit de la Agenția Națională pentru Protecția Mediului și de la
Institutul de Cercetări pentru Pedologie și Agrochimie.
Agenția Națională pentru Protecția Mediului:
a) elaborează împreună cu celelalte autorități competente
documentele tehnice de utilizare a nămolurilor;
b) pe baza informațiilor obținute de la autoritățile teritoriale
competente, Agenția Națională pentru Protecția Mediului și
Institutul de Cercetări pentru Pedologie și Agrochimie validează
datele și întocmesc anual un raport de sinteză privind utilizarea
nămolurilor în agricultură, cantitățile utilizate, pe tipuri și
caracteristici de nămoluri, tipurile de soluri și evoluția
caracteristicilor acestora, dificultățile apărute și măsurile întreprinse
sau propuse pentru rezolvarea acestora;

8

MONITORUL OFICIAL AL ROMÂNIEI, PARTEA I, Nr. 959/19.X.2004

c) transmite raportul anual de sinteză la Ministerul Mediului și
Gospodăririi Apelor;
d) după aprobarea raportului anual de sinteză de către
autoritatea centrală pentru protecția mediului, acesta va fi
transmis Comisiei Europene, în conformitate cu formatul cerut prin
Regulamentul Comisiei Europene de raportare a datelor.
Ministerul Agriculturii, Pădurilor și Dezvoltării Rurale:
a) asigură fondurile necesare pentru dotarea și autorizarea
laboratoarelor Institutului de Cercetări pentru Pedologie și
Agrochimie și ale Oficiului de Studii Pedologice și Agrochimice
pentru analize de sol, plante și nămol, în conformitate cu Ordinul
ministrului apelor și protecției mediului nr. 370/2003 privind
activitățile și sistemul de autorizare a laboratoarelor de mediu,
publicat în Monitorul Oficial al României, Partea I, nr. 756 din
20 octombrie 2003;
b) asigură fondurile necesare pentru ca Institutul de Cercetări
pentru Pedologie și Agrochimie și Oficiul de Studii Pedologice și
Agrochimice să efectueze studii pedologice speciale în scopul
alegerii terenurilor care se pretează pentru distribuirea nămolului
de epurare și urmărește evoluția culturilor pe aceste terenuri;
c) asigură finanțarea activității de monitoring (sol, apă și
plante) după utilizarea nămolului pe terenurile agricole.
Institutul de Cercetări pentru Pedologie și Agrochimie:
a) asigură organizarea activității de monitoring (sol, apă și
plante) după utilizarea nămolului pe terenurile agricole, pe baza
finanțării primite pentru această activitate de la Ministerul
Agriculturii, Pădurilor și Dezvoltării Rurale;
b) execută cercetări pentru stabilirea comportării în sistemul
sol-plantă-apă a altor poluanți prezenți în nămolul orășenesc și
stabilește limitele de încărcare cu acești poluanți.
Oficiul de Studii Pedologice și Agrochimice:
a) elaborează recomandări de informare a publicului și a
potențialilor factori implicați;
b) elaborează studii pedologice speciale ale terenurilor agricole
pe care poate fi utilizat nămolul de epurare și urmărește evoluția
culturilor pe aceste terenuri.
Ministerul Administrației și Internelor:
a) participă la elaborarea documentelor tehnice;
b) elaborează împreună cu autoritățile locale planuri de
îmbunătățire a activității stațiilor de epurare în scopul aplicării
celor mai bune practici de eliminare a nămolului.
Pentru realizarea obiectivului prezentelor norme tehnice,
autoritățile competente la nivel teritorial au următoarele atribuții:

Autoritatea teritorială de protecție a mediului (agenția
locală/regională de protecție a mediului):
a) eliberează permis de aplicare a nămolului, cu respectarea
prevederilor prezentelor norme tehnice, conform modelului
prevăzut în anexa la prezentele norme tehnice;
b) se consultă și informează autoritatea agricolă și autoritatea
pentru ape pentru acordarea permisului de aplicare;
c) informează aceste autorități în legătură cu permisele de
aplicare eliberate;
d) este obligată să trimită la termen decizia analizării dosarului;
e) controlează și supraveghează activitatea producătorilor și
utilizatorilor de nămol pentru respectarea prevederilor prezentelor
norme tehnice și ia măsuri de sancționare conform legii, în cazul
nerespectării acestora;
f) ține la zi registrele cu producătorii de nămoluri, pe cantități
și caracteristici ale nămolurilor, tipuri de tratamente efectuate la
nămoluri, numele și adresele producătorilor de nămoluri;
g) ține la zi situația permiselor de împrăștiere a nămolului pe
terenurile agricole, precum și datele prevăzute în studiul pedologic
pe baza căruia s-a eliberat permisul, cantitățile utilizate, pe tipuri
și caracteristici de nămoluri, dificultățile apărute și măsurile
întreprinse sau propuse pentru rezolvarea acestora;
h) întocmește anual, împreună cu autoritatea teritorială agricolă,
un raport de sinteză privind utilizarea nămolurilor în agricultură,
cantitățile utilizate, pe tipuri și caracteristici de nămoluri, tipurile de
soluri și evoluția caracteristicilor acestora, dificultățile apărute și
măsurile întreprinse sau propuse pentru rezolvarea acestora. Acest
raport se transmite la agenția regională de protecție a mediului
până în luna ianuarie a anului următor;
i) agenția regională de protecție a mediului întocmește un raport
de sinteză pe regiune, cuprinzând datele prevăzute la lit. h), pe
care îl transmite la Agenția Națională pentru Protecția Mediului.
Autoritatea teritorială agricolă:
a) cooperează cu autoritatea de mediu în vederea acordării
permisului de aplicare și întocmirii raportului de sinteză;
b) ține la zi registrele cu utilizatorii de nămoluri, pe tipuri și
caracteristici ale nămolurilor și ale solurilor pe care se utilizează
nămolurile, modul de utilizare, numele și adresele utilizatorilor;
c) ține evidența rotației culturilor.
Agenții de consultanță agricolă:
a) organizează campanii de informare pentru utilizatorii de
nămol, agenții economici și consumatorii de produse agricole;
b) oferă consultanță agricultorilor în vederea folosirii nămolului
ca îngrășământ organic.
ANEXĂ
la normele tehnice

PERMIS DE APLICARE

Nr. ......................... din data de ............................
pe terenul agricol a nămolului provenit din Stația de epurare ..........................................................................................................................
(se vor completa denumirea stației de epurare, adresa, nr. de telefon și persoana de contact)

Agenția locală de protecție a mediului ............................................................................... acordă permis de aplicare a cantității de
(se va completa județul)

nămol ............................................................................................, provenit din Stația de epurare ............................................., pe terenurile
(se va completa cantitatea folosită în tone materie uscată)

(denumirea stației)

agricole prevăzute în Studiul agrochimic special nr. .............. din data ..............., elaborat de OSPA ..................................... și aprobat de
(județul)

Direcția pentru Agricultură și Dezvoltare Rurală ................................ .
(județul)

Directorul agenției locale de protecție a mediului,
.................................................................................
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 959/19.X.2004 conține 8 pagini.

Prețul de vânzare 9.500 lei

ISSN 1453—4495

