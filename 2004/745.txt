Anul 172 (XVI) — Nr. 745

PARTEA

I

LEGI, DECRETE, HOTĂRÂRI ȘI ALTE ACTE

Marți, 17 august 2004

SUMAR

Nr.

Pagina

HOTĂRÂRI ALE GUVERNULUI ROMÂNIEI
1.257. — Hotărâre pentru modificarea anexei nr. II (1—4,
6 și 11) la Hotărârea Guvernului nr. 1.476/2003
privind aprobarea bugetelor de venituri și cheltuieli
pe anul 2004 pentru companiile, societățile
naționale și societățile comerciale, aflate sub
autoritatea sau în coordonarea Ministerului
Economiei și Comerțului, precum și a transferurilor
pentru societățile comerciale ..................................
1.261. — Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe anul 2004,
pentru județul Hunedoara .......................................

ALE

Pagina
Normelor privind desemnarea organismelor
notificate pentru domeniul nuclear .........................

1–2

2–5

384/306/993. — Ordin al ministrului muncii, solidarității
sociale și familiei, al ministrului administrației și
internelor și al ministrului sănătății pentru
aprobarea Procedurii de conlucrare în prevenirea
și monitorizarea cazurilor de violență în familie ...

5–6

ACTE ALE BĂNCII NAȚIONALE A ROMÂNIEI
387.

— Hotărâre privind retragerea autorizației de
funcționare a Cooperativei de credit BELȘUGUL
HORIA ......................................................................

7

388.

— Hotărâre privind retragerea autorizației de
funcționare a Cooperativei de credit BRĂDET
PĂUȘEȘTI--MĂGLAȘI .............................................

8

2

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
274. — Ordin al președintelui Comisiei Naționale pentru
Controlul Activităților Nucleare pentru aprobarea

HOTĂRÂRI

Nr.

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea anexei nr. II (1—4, 6 și 11) la Hotărârea Guvernului nr. 1.476/2003
privind aprobarea bugetelor de venituri și cheltuieli pe anul 2004 pentru companiile,
societățile naționale și societățile comerciale, aflate sub autoritatea sau în coordonarea
Ministerului Economiei și Comerțului, precum și a transferurilor pentru societățile comerciale
În temeiul art. 108 din Constituție, republicată, și al art. 44 din Legea bugetului de stat pe anul 2004
nr. 507/2003, cu modificările și completările ulterioare,
Guvernul României adoptă prezenta hotărâre.
Articol unic. — Anexa nr. II (1—4, 6 și 11) la Hotărârea
Guvernului nr. 1.476/2003 privind aprobarea bugetelor de
venituri și cheltuieli pe anul 2004 pentru companiile,

societățile naționale și societățile comerciale, aflate sub
autoritatea sau în coordonarea Ministerului Economiei și
Comerțului, precum și a transferurilor pentru societățile

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 745/17.VIII.2004

comerciale, publicată în Monitorul Oficial al României,
Partea I, nr. 916 din 20 decembrie 2003, cu modificările și
completările ulterioare, se modifică și se înlocuiește cu

anexa nr. II*) (1—4, 6 și 11) la prezenta hotărâre, în
vederea asigurării surselor de finanțare aferente activității de
producție și valorificare a produselor miniere subvenționate.

PRIM-MINISTRU

ADRIAN NĂSTASE
Contrasemnează:
Ministru de stat, ministrul economiei și comerțului,
Dan Ioan Popescu
Ministrul finanțelor publice,
Mihai Nicolae Tănăsescu
București, 13 august 2004.
Nr. 1.257.
*) Anexa nr. II (1—4, 6 și 11) se comunică Ministerului Economiei și Comerțului.

GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2004, pentru județul Hunedoara
În temeiul art. 108 din Constituție, republicată, al art. 30 alin. (2) din Legea privind finanțele publice nr. 500/2002,
cu modificările ulterioare, și al art. 25 lit. a) din Legea bugetului de stat pe anul 2004 nr. 507/2003, cu modificările și
completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din impozitul pe venit pentru bugetele locale pe anul 2004
cu suma de 30 miliarde lei pentru județul Hunedoara, din
Fondul de rezervă bugetară la dispoziția Guvernului,
prevăzut în bugetul de stat pe anul 2004, și alocarea
acesteia bugetului propriu al municipiului Brad, în vederea
achiziționării echipamentelor de producere a energiei

termice la Societatea Comercială îAcvacalor“ — S.A. Brad —
Uzina Electrică Gurabarza, județul Hunedoara.
Art. 2. — Utilizarea sumei prevăzute la art. 1 se face
de către ordonatorul principal de credite, potrivit dispozițiilor
legale.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2004.

PRIM-MINISTRU

ADRIAN NĂSTASE
Contrasemnează:
Ministru de stat, ministrul administrației și internelor,
Marian Florian Săniuță
Ministru delegat pentru administrația publică,
Gheorghe Emacu
Ministrul finanțelor publice,
Mihai Nicolae Tănăsescu
București, 13 august 2004.
Nr. 1.261.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
GUVERNUL ROMÂNIEI
COMISIA NAȚIONALĂ PENTRU CONTROLUL ACTIVITĂȚILOR NUCLEARE

ORDIN
pentru aprobarea Normelor privind desemnarea organismelor notificate pentru domeniul nuclear
În conformitate cu dispozițiile Ordonanței Guvernului nr. 38/1998 privind acreditarea și infrastructura pentru
evaluarea conformității, cu modificările și completările ulterioare,
în baza prevederilor art. 5 din Legea nr. 111/1996 privind desfășurarea în siguranță a activităților nucleare,
republicată, cu modificările și completările ulterioare, și ale Hotărârii Guvernului nr. 1.627/2003 privind aprobarea
Regulamentului de organizare și funcționare a Comisiei Naționale pentru Controlul Activităților Nucleare,

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 745/17.VIII.2004

3

președintele Comisiei Naționale pentru Controlul Activităților Nucleare emite următorul ordin:
Art. 1. — Se aprobă Normele privind desemnarea
organismelor notificate pentru domeniul nuclear, prevăzute
în anexa care face parte integrantă din prezentul ordin.
Art. 2. — Prezentul ordin va fi publicat în Monitorul
Oficial al României, Partea I.
Art. 3. — Normele prevăzute la art. 1 intră în vigoare la
data publicării în Monitorul Oficial al României, Partea I,
dată la care se abrogă Normele privind desemnarea
organismelor notificate pentru domeniul nuclear, aprobate

prin Ordinul președintelui Comisiei Naționale pentru
Controlul Activităților Nucleare nr. 219/1999, publicat în
Monitorul Oficial al României, Partea I, nr. 87 din
28 februarie 2000.
Art. 4. — Direcția radiații ionizante, Direcția radioprotecție
și deșeuri radioactive, Direcția reactori nucleari, Direcția
controlul calității și Direcția materiale speciale din cadrul
Comisiei Naționale pentru Controlul Activităților Nucleare vor
duce la îndeplinire prevederile prezentului ordin.

Președintele Comisiei Naționale pentru Controlul Activităților Nucleare,
Lucian Biro
București, 6 august 2004.
Nr. 274.
ANEXĂ

NORME
privind desemnarea organismelor notificate pentru domeniul nuclear
Scop și definiții
Art. 1. — Prezentele norme stabilesc cerințele privind
criteriile generale de desemnare a organismelor notificate
pentru domeniul nuclear, în conformitate cu prevederile
Legii nr. 111/1996 privind desfășurarea în siguranță a
activităților nucleare, republicată, cu modificările și
completările ulterioare, și cu dispozițiile Ordonanței
Guvernului nr. 38/1998 privind acreditarea și infrastructura
pentru evaluarea conformității, cu modificările și completările
ulterioare.
Art. 2. — Termenii utilizați în prezentele norme sunt în
conformitate cu definițiile cuprinse în anexa nr. 2 la Legea
nr. 111/1996, republicată, cu modificările și completările
ulterioare, și cu definițiile specifice prevăzute la art. 2 din
Ordonanța Guvernului nr. 38/1998, cu modificările și
completările ulterioare.
Art. 3. — Autoritatea națională competentă în domeniul
nuclear, care exercită atribuții de reglementare, autorizare
și control, este Comisia Națională pentru Controlul
Activităților Nucleare, denumită în continuare C.N.C.A.N.,
potrivit prevederilor Legii nr. 111/1996, republicată, cu
modificările și completările ulterioare.
Domeniu de aplicabilitate
Art. 4. — Prezentele norme se aplică pentru
desemnarea de către C.N.C.A.N. a organismelor notificate
pentru domeniul nuclear.
Art. 5. — Pot fi desemnate de către C.N.C.A.N. ca
organisme notificate din domeniul nuclear:
a) laboratoarele de încercări;
b) laboratoarele de etalonare;
c) organismele de certificare a produselor;
d) organismele de certificare a sistemului calității;
e) organismele de certificare a personalului.
Dispoziții generale
Art. 6. — Organismele care solicită desemnarea ca
organism notificat în domeniul nuclear trebuie să
îndeplinească cumulativ următoarele condiții:
a) să aibă calitatea de persoană juridică sau să aparțină
de o persoană juridică;
b) să își desfășoare activitatea în conformitate cu actele
normative în vigoare, în special în ceea ce privește
independența de acțiune și decizie, respectarea confidențialității,
stabilitatea financiară recunoscută. Documentele recomandate
în acest caz sunt prezentate în anexa care face parte
integrantă din prezentele norme;
c) să demonstreze calificarea profesională pe funcții a
personalului propriu, probitatea persoanelor care au
autoritate de decizie, existența unor proceduri de lucru,
precum și a unei structuri organizatorice specifice;
d) să dovedească dotarea corespunzătoare cu
echipamente și instalații necesare desfășurării activității

pentru care se solicită desemnarea ca organism notificat în
domeniul nuclear;
e) să stabilească de comun acord cu C.N.C.A.N.
modalitățile de lucru și obligațiile specifice rezultate din
utilizarea notificării.
Dispoziții speciale
În cazul desemnării laboratoarelor de încercări ca organisme
notificate pentru domeniul nuclear:

Art. 7. — Laboratoarele de încercări pentru domeniul
nuclear trebuie să își desfășoare activitatea în conformitate
cu criteriile generale pentru funcționarea laboratoarelor de
încercări. Documentele recomandate sunt cele prevăzute în
anexă.
Art. 8. — Laboratoarele de încercări care își desfășoară
activitatea în domeniul nuclear și solicită desemnarea ca
organism notificat vor fi evaluate în conformitate cu criteriile
generale privind evaluarea laboratoarelor de încercări.
Documentele recomandate sunt cele prevăzute în anexă.
În cazul desemnării laboratoarelor de etalonare ca organisme
notificate pentru domeniul nuclear:

Art. 9. — Laboratoarele de etalonare trebuie să își
desfășoare activitatea în conformitate cu criteriile generale
stabilite în documentele de referință recomandate, cuprinse
în anexă.
Art. 10. — În procesul de evaluare se vor aplica în
mod corespunzător dispozițiile art. 8.
Art. 11. — Laboratoarele de etalonare solicitante trebuie
să aibă autorizația prevăzută de Ordonanța Guvernului
nr. 20/1992 privind activitatea de metrologie, cu modificările
și completările ulterioare.
În cazul desemnării organismelor de certificare a produselor
ca organisme notificate pentru domeniul nuclear:

Art. 12. — Organismele de certificare a produselor
pentru domeniul nuclear trebuie să îndeplinească cerințele
generale stabilite pentru organismele care aplică sisteme de
certificare a produselor. Documentele de referință
recomandate sunt cele prevăzute în anexă.
Art. 13. — Certificarea produselor pentru domeniul
nuclear se aplică surselor de radiații, instalațiilor nucleare,
instalațiilor radiologice, aparaturii de control dozimetric și
sistemelor de detecție, produselor iradiate sau certificării
gradului de contaminare radioactivă, mijloacelor de
radioprotecție și sistemelor de containerizare și transport al
materialelor radioactive.
În cazul desemnării organismelor de certificare a sistemelor
calității ca organisme notificate pentru domeniul nuclear:

Art. 14. — Organismele de certificare a sistemelor
calității pentru domeniul nuclear trebuie să îndeplinească
cerințele stabilite pentru organismele care efectuează
evaluarea și certificarea ori înregistrarea sistemelor calității.
Documentele de referință recomandate sunt cele
prevăzute în anexă.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 745/17.VIII.2004

Art. 15. — Sistemele calității ale organismelor care
desfășoară activități în domeniul nuclear vor fi evaluate
ținându-se seama de regulile și cerințele privind
implementarea și auditarea sistemelor calității și ale
îmbunătățirii performanțelor. Modalitățile recomandate pentru
conformare sunt prevăzute în standardele recunoscute în
acest domeniu, recomandate în anexă, precum și, dup caz,
în normele specifice de management al calității în domeniul
nuclear, emise de C.N.C.A.N.
În cazul desemnării organismelor de certificare a
personalului ca organisme notificate pentru domeniul nuclear:

Art. 16. — Organismele notificate de certificare a
personalului pentru domeniul nuclear trebuie să
îndeplinească cerințele generale care se aplică
organismelor de certificare a personalului. Documentele
recomandate sunt cele prevăzute în anexă.
Art. 17. — Certificarea personalului pentru domeniul
nuclear se aplică:
a) personalului care desfășoară activități în domeniul
nuclear, în vederea eliberării permisului de exercitare
prevăzut la art. 9 din Legea nr. 111/1996, republicată, cu
modificările și completările ulterioare;
b) personalului care desfășoară activități de asigurare a
calității, care va fi selectat conform reglementărilor specifice
de management al calității emise de C.N.C.A.N.
Art. 18. — Certificarea personalului pentru domeniul
nuclear se va face în conformitate cu reglementările emise
de C.N.C.A.N.
Solicitarea desemnării
Art. 19. — Cererea de acordare a desemnării ca
organism notificat pentru domeniul nuclear trebuie să
conțină date referitoare la:
a) denumirea solicitantului, persoană juridică;
b) sediu, fax, telefon;
c) persoana împuternicită să îl reprezinte;
d) activitățile pentru care se solicită desemnarea ca
organism notificat.
Art. 20. — (1) Cererea adresată președintelui
C.N.C.A.N., redactată pe calculator sau la mașina de scris,
semnată de persoana împuternicită să reprezinte solicitantul
și ștampilată, va fi depusă în original la sediul C.N.C.A.N
din municipiul București, Bd. Libertății nr. 14, sectorul 5.
(2) Cererea va fi însoțită de fotocopii ale documentelor
care dovedesc îndeplinirea condițiilor prevăzute la art. 6, 7,
8, 12, 13, 16 și 18, după caz.
Art. 21. — Solicitantul va anexa la cererea de
desemnare o documentație în limba română sau, pentru
persoanele juridice străine, în limba engleză, cuprinzând:
a) descrierea detaliată a modului de desfășurare a
activităților pentru care se solicită autorizarea;
b) manualul de asigurare a calității, cu procedurile
aferente, în conformitate cu cerințele privind sistemul
calității;
c) lista cuprinzând utilajele, aparatele sau dispozitivele
specifice, utilizate în activitatea pentru care se solicită
desemnarea, după caz. În listă se vor preciza tipul, seria,
numărul, anul de fabricație, performanțele, certificările sau
verificările metrologice, după caz;
d) lista cu personalul de specialitate utilizat în activitățile
pentru care se solicită desemnarea, cu precizarea pregătirii,
experienței, acreditărilor sau autorizațiilor obținute de
aceștia în domeniul de activitate respectiv (în anexă se va
prezenta curriculum vitae pentru fiecare persoană);
e) lista cuprinzând standardele și documentele de
referință utilizate în activitatea pentru care se solicită
desemnarea;
f) dovada că au fost achitate taxele și tarifele prevăzute
de Regulamentul de taxe și tarife în vigoare, pentru
activitatea respectivă;
g) structura bugetului și modul de stabilire a tarifelor
aplicabile.

Evaluarea capabilității de a desfășura activitățile pentru
care se solicită desemnarea
Art. 22. — Operațiunea de evaluare începe numai dacă
documentația prezentată este completă, conținând toate
datele prevăzute la art. 19, 20 și 21.
Art. 23. — În procesul de desemnare ca organisme
notificate pentru domeniul nuclear se va lua în considerare
și auditarea sistemului calității și a capabilității tehnice a
laboratoarelor de încercări sau a celor de etalonare,
ținându-se seama de cerințele generale pentru auditarea
sistemului calității și a capabilității laboratoarelor de
încercări sau de etalonare. Documentele recomandate sunt
cele prevăzute în anexă.
Art. 24. — Evaluarea capabilității tehnice a solicitantului
de a desfășura activitățile pentru care solicită desemnarea
se face pe baza verificării documentației prezentate și a
efectuării unui audit complex la sediul solicitantului, pentru
evaluarea implementării sistemului de asigurare a calității.
Art. 25. — Rezultatul evaluării se consemnează într-un
raport de evaluare care trebuie să stabilească dacă
solicitantul:
a) îndeplinește în totalitate condițiile de desemnare;
b) îndeplinește parțial condițiile de desemnare. În acest
caz se va stabili un termen pentru rezolvarea condițiilor
neîndeplinte;
c) nu îndeplinește condițiile de desemnare.
Art. 26. — (1) În cazul prevăzut la art. 25 lit. a) se
eliberează solicitantului un certificat de desemnare ca
organism notificat pentru domeniul nuclear.
(2) În cazul prevăzut la art. 25 lit. b), după expirarea
termenului de rezolvare a condițiilor neîndeplinite, se va
controla modul de îndeplinire a acestora. Dacă aceste
condiții sunt îndeplinite, se va elibera certificatul de
desemnare ca organism notificat.
(3) În cazul neîndeplinirii condițiilor, precum și în situația
prevăzută la art. 25 lit. c), cererea va fi respinsă printr-o
adresă motivată, care va fi trimisă solicitantului.
(4) O nouă cerere de desemnare va putea fi introdusă
numai după cel puțin un an de la data respingerii.
Art. 27. — Desemnarea ca organism notificat se va
face pe o perioadă de cel mult 3 ani.
Art. 28. — (1) Certificatul de desemnare poate fi
prelungit la cererea titularului notificării.
(2) Cererea de prelungire a desemnării ca organism
notificat trebuie să îndeplinească prevederile art. 19, 20 și
21 și va fi depusă de titularul notificării cu cel puțin o lună
înainte de expirarea perioadei de valabilitate prevăzute la
art. 27.
Supravegherea desfășurării activității organismelor
notificate pentru domeniul nuclear
Art. 29. — Atât pe parcursul procesului de desemnare,
cât și după obținerea desemnării, organismele care solicită
sau care au obținut desemnarea au obligația de a informa
C.N.C.A.N. cu privire la orice modificare survenită în
structura, organizarea sau în documentele sistemului
calității și, în general, în toate documentele solicitate de
C.N.C.A.N.
Art. 30. — (1) Organismele desemnate au obligația de
a prezenta C.N.C.A.N. rapoarte periodice cu privire la
activitatea desfășurată.
(2) C.N.C.A.N. supraveghează organismele notificate
prin evaluarea, de regulă bianuală, a rapoartelor periodice,
prevăzută la alin. (1), și prin auditări periodice ale
activităților desfășurate, de regulă anuale.
Art. 31. — Rezultatul supravegherii (rapoarte ale
organismului notificat, rapoarte de audit ale C.N.C.A.N.) se
arhivează la dosarul organismului notificat, păstrat de
C.N.C.A.N.
Art. 32. — În cazul în care după desemnare titularul nu
respectă modalitățile de lucru sau obligațiile specifice
asumate conform art. 6 lit. e), C.N.C.A.N. va acorda un
termen de cel mult 6 luni pentru îndeplinirea acestora.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 745/17.VIII.2004
Încetarea, suspendarea și retragerea desemnării ca
organism notificat
Art. 33. — Desemnarea ca organism notificat încetează
în următoarele situații:
a) prin expirarea valabilității certificatului de desemnare,
în condițiile în care titularul desemnării nu a formulat o
nouă solicitare sau nu a respectat termenul prevăzut la
art. 28 alin. (2);
b) prin renunțarea la desemnarea ca organism notificat,
făcută de titularul notificării. Cererea de renunțare va trebui
să îndeplinească prevederile art. 19 și ale art. 20 alin. (1)
și va fi depusă cu cel puțin 3 luni înainte de data la care
titularul dorește renunțarea efectivă.
Art. 34. — (1) Suspendarea desemnării ca organism
notificat va avea loc în următoarele condiții:
a) în cazul în care în termenul prevăzut la art. 32 titularul
notificării nu a îndeplinit măsurile dispuse de C.N.C.A.N.;
b) în cazul prevăzut la art. 32, fără acordarea unui
termen, dacă se consideră că activitatea organismului
notificat nu poate continua fără îndeplinirea modalităților de
lucru specifice și fără respectarea obligațiilor asumate.
(2) Suspendarea se va face pe o perioadă de cel mult
3 luni, după care se va constata dacă titularul a îndeplinit
măsurile dispuse de C.N.C.A.N.
Art. 35. — (1) Retragerea desemnării ca organism
notificat va fi dispusă în condițiile în care, în timpul

5

suspendării conform art. 34, titularul notificării nu a
îndeplinit măsurile dispuse de C.N.C.A.N.
(2) Reluarea procesului de desemnare pentru
organismele a căror notificare a fost retrasă se va putea
face numai după un an de la retragere.
Prevederi tranzitorii și finale
Art. 36. — Solicitantul sau titularul desemnării va pune
la dispoziție echipei de auditare și/sau de supraveghere
toate documentele necesare și va asigura accesul în
locurile în care se desfășoară activitățile pentru care
solicită sau pentru care a obținut notificarea.
Art. 37. — Deciziile organismelor notificate pot fi
contestate în scris la C.N.C.A.N. Decizia luată de
C.N.C.A.N este obligatorie.
Art. 38. — Contestațiile cu privire la respingerea,
suspendarea sau retragerea desemnării ca organism
notificat se soluționează potrivit dispozițiilor Legii
contenciosului administrativ nr. 29/1990, cu modificările
ulterioare.
Art. 39. — Utilizatorii prezentei norme pot folosi și alte
standarde echivalente, dacă se demonstrează respectarea
cerințelor prevăzute în documentele de referință
recomandate, prevăzute în anexă.
ANEXĂ
la norme

Documente de referință recomandate
1. Pentru cerințele privind independența de acțiune și
decizie, respectarea confidențialității, stabilitatea financiară
recunoscută, ale organismelor care solicită desemnarea ca
organism notificat, documentul de referință este SR EN ISO
45000.
2. Pentru criteriile necesare desfășurării activității
laboratoarelor de încercări pentru domeniul nuclear,
documentul de referință este SR EN ISO/CEI 17025.
3. Pentru criteriile necesare evaluării laboratoarelor de
încercări, care își desfășoară activitatea în domeniul nuclear
și care solicită desemnarea ca organism notificat,
documentul de referință este SR EN ISO 45002.
4. Pentru criteriile necesare desfășurării activității
laboratoarelor de etalonare documentul de referință este
SR EN ISO/CEI 17025.

MINISTERUL MUNCII, SOLIDARITĂȚII
SOCIALE ȘI FAMILIEI
Nr. 384 din 12 iulie 2004

5. Pentru cerințele necesare recunoașterii organismelor de
certificare a produselor pentru domeniul nuclear documentul
de referință recomandat este SR EN ISO 45011.
6. Pentru cerințele necesare recunoașterii organismelor de
certificare a sistemelor calității pentru domeniul nuclear
documentul de referință recomandat este SR EN ISO 45012.
7. Pentru evaluarea sistemelor calității ale organismelor
care desfășoară activități în domeniul nuclear se va ține
seama de cerințele din documentele de referință
recomandate SR EN ISO 9001, SR EN ISO 9004, SR EN
ISO 10011-1.
8. Pentru cerințele care trebuie să fie îndeplinite de
organismele notificate de certificare a personalului pentru
domeniul nuclear documentul de referință recomandat este
SR EN ISO 45013.

MINISTERUL ADMINISTRAȚIEI
ȘI INTERNELOR
Nr. 306 din 22 iulie 2004

MINISTERUL SĂNĂTĂȚII
Nr. 993 din 10 august 2004

ORDIN
pentru aprobarea Procedurii de conlucrare în prevenirea și monitorizarea cazurilor
de violență în familie
Având în vedere prevederile art. 15 din Legea nr. 217/2003 privind prevenirea și combaterea violenței în familie,
cu modificările și completările ulterioare, ale art. 7 lit. l) din Hotărârea Guvernului nr. 1.624/2003 privind organizarea și
funcționarea Agenției Naționale pentru Protecția Familiei,
în temeiul art. 17 din Hotărârea Guvernului nr. 737/2003 privind organizarea și funcționarea Ministerului Muncii,
Solidarității Sociale și Familiei, cu modificările și completările ulterioare, ale art. 9 alin. (4) din Ordonanța de urgență a
Guvernului nr. 63/2003 privind organizarea și funcționarea Ministerului Administrației și Internelor, aprobată cu modificări și
completări prin Legea nr. 604/2003, cu modificările ulterioare, și ale art. 4 alin. (7) din Hotărârea Guvernului nr. 743/2003
privind organizarea și funcționarea Ministerului Sănătății, cu modificările și completările ulterioare,
în baza Referatului de aprobare nr. 172 din 8 iunie 2004 al Agenției Naționale pentru Protecția Familiei,

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 745/17.VIII.2004
ministrul muncii, solidarității sociale și familiei, ministrul administrației și internelor și ministrul sănătății emit

următorul ordin:
Art. 1. — (1) Se aprobă Procedura de conlucrare în
prevenirea și monitorizarea cazurilor de violență în familie,
prevăzută în anexa care face parte integrantă din prezentul
ordin.
(2) Conlucrarea se realizează între Ministerul Muncii,
Solidarității Sociale și Familiei, Ministerul Administrației și
Internelor și Ministerul Sănătății, prin persoanele desemnate
din structurile subordonate și asistenții familiali.
Art. 2. — Inspectoratele de poliție județene, Direcția
generală de poliție a municipiului București, comandamentele
Ministrul muncii,
solidarității sociale și familiei,
Elena Dumitru

județene de jandarmi, respectiv Comandamentul de
jandarmi al municipiului București, direcțiile de sănătate
publică județene, respectiv a municipiului București, și
compartimentele cu atribuții în combaterea violenței în
familie din cadrul direcțiilor pentru dialog, familie și
solidaritate socială județene, respectiv a municipiului
București, vor duce la îndeplinire prezentul ordin.
Art. 3. — Prezentul ordin se publică în Monitorul Oficial
al României, Partea I.

Ministru de stat,
ministrul administrației și internelor,
Marian Florian Săniuță

Ministrul sănătății,
Ovidiu Brînzan

ANEXĂ

PROCEDURĂ
de conlucrare în prevenirea și monitorizarea cazurilor de violență în familie
Art. 1. — Prezenta procedură reglementează modul de
colaborare a persoanelor desemnate de Ministerul Muncii,
Solidarității Sociale și Familiei, Ministerul Administrației și
Internelor și Ministerul Sănătății, prin structurile lor teritoriale
și a asistenților familiali, în prevenirea și monitorizarea
cazurilor de violență în familie.
Art. 2. — (1) Modul concret de conlucrare se stabilește
prin protocoalele de colaborare încheiate la nivel județean,
respectiv al municipiului București, între:
a) inspectoratele de poliție județene, Direcția generală
de poliție a municipiului București;
b) comandamentele județene de jandarmi, respectiv
Comandamentul de jandarmi al municipiului București;
c) direcțiile de sănătate publică județene, respectiv
Direcția de Sănătate Publică a Municipiului București;
d) direcțiile pentru dialog, familie și solidaritate socială
județene, respectiv a municipiului București, prin
compartimentele cu atribuții în combaterea violenței în
familie;
e) unitățile pentru prevenirea și combaterea violenței în
familie de la nivelul județului, respectiv al municipiului
București.
(2) Protocoalele de colaborare au în vedere activitățile
pe care persoanele desemnate de către instituțiile
menționate la alin. (1) le vor desfășura pentru prevenirea
și monitorizarea cazurilor de violență în familie.
Art. 3. — Protocoalele de colaborare vor stabili:
a) prevenirea violenței în familie prin organizarea de
dezbateri publice, elaborarea și difuzarea de materiale
documentare privind cauzele și consecințele violenței în
familie, realizarea de programe educative pentru părinți și
copii;
b) realizarea bazei de date pentru gestionarea situațiilor
de violență în familie prin centralizarea informațiilor primite
din teritoriu la nivelul compartimentelor cu atribuții în
combaterea violenței în familie din cadrul direcțiilor pentru
dialog, familie și solidaritate socială județene, respectiv a
municipiului București;

c) monitorizarea cazurilor de violență în familie din
sectorul sau unitatea teritorială deservită; culegerea
informațiilor asupra acestora; întocmirea unei evidențe
separate; asigurarea accesului la informații, la cererea
organelor judiciare și a părților sau reprezentanților
acestora;
d) accesul și schimbul reciproc de informații între
persoanele desemnate să instrumenteze cazurile de
violență în familie;
e) sesizarea compartimentelor cu atribuții în combaterea
violenței în familie din cadrul direcțiilor pentru dialog, familie
și solidaritate socială județene, respectiv a municipiului
București, de către medici și polițiști implicați în
instrumentarea cazurilor de violență în familie;
f) colaborarea dintre medici, polițiști, jandarmi, persoanele
din cadrul compartimentelor cu atribuții în combaterea
violenței în familie din cadrul direcțiilor pentru dialog, familie
și solidaritate socială județene, respectiv a municipiului
București, precum și a asistenților familiali în instrumentarea
propriu-zisă a cazurilor, ținând cont de specificitatea fiecărui
caz;
g) îndrumarea părților implicate în conflict, respectiv a
agresorului și a victimei, spre servicii sociale și medicale
de specialitate;
h) schimbul periodic de informații privind situațiile de risc
și cazurile concrete de violență în familie;
i) informarea și sprijinirea polițiștilor și jandarmilor care,
în cadrul activității lor specifice, se confruntă cu situații de
violență în familie;
j) colaborarea cu serviciile specializate pentru protecția
copilului de la nivel județean și raportarea cazurilor de
violență în familie, în conformitate cu legislația în vigoare.
Art. 4. — (1) Protocoalele de colaborare pot fi
modificate sau completate numai cu acordul părților.
(2) Protocoalele de colaborare vor fi încheiate până la
data de 1 octombrie 2004.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 745/17.VIII.2004

7

ACTE ALE BĂNCII NAȚIONALE A ROMÂNIEI
BANCA NAȚIONALĂ A ROMÂNIEI

H O T Ă R Â R E*)
privind retragerea autorizației de funcționare
a Cooperativei de credit BELȘUGUL HORIA

GUVERNATORUL BĂNCII NAȚIONALE A ROMÂNIEI,

MUGUR ISĂRESCU
București, 26 mai 2004.
Nr. 387.

*) Hotărârea este reprodusă în facsimil.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 745/17.VIII.2004
BANCA NAȚIONALĂ A ROMÂNIEI

H O T Ă R Â R E*)
privind retragerea autorizației de funcționare
a Cooperativei de credit BRĂDET PĂUȘEȘTI-MĂGLAȘI

GUVERNATORUL BĂNCII NAȚIONALE A ROMÂNIEI,

MUGUR ISĂRESCU
București, 26 mai 2004.
Nr. 388.
*) Hotărârea este reprodusă în facsimil.
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 745/17.VIII.2004 conține 8 pagini.

Prețul de vânzare 8.500 lei

ISSN 1453—4495

PDF compression, OCR, web-optimization with CVISION's PdfCompressor

