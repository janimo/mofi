Anul 172 (XVI) — Nr. 1.035

PARTEA

I

LEGI, DECRETE, HOTĂRÂRI ȘI ALTE ACTE

Marți, 9 noiembrie 2004

SUMAR

Nr.

Pagina

Nr.

LEGI ȘI DECRETE
443.

— Lege pentru modificarea și completarea Legii
nr. 58/1998 privind activitatea bancară ...................
— Decret privind promulgarea Legii pentru
modificarea și completarea Legii nr. 58/1998
privind activitatea bancară ........................................

3

444.

— Lege pentru aprobarea Ordonanței Guvernului
nr. 92/2004 cu privire la rectificarea bugetului
asigurărilor sociale de stat pe anul 2004 ...............

4

846.

— Decret privind promulgarea Legii pentru
aprobarea Ordonanței Guvernului nr. 92/2004 cu
privire la rectificarea bugetului asigurărilor sociale
de stat pe anul 2004................................................

4

459.

— Lege privind aprobarea Ordonanței Guvernului
nr. 63/2004 pentru modificarea art. 2 din Legea
nr. 296/2002 privind acordarea asistenței medicale
în România cetățenilor străini în baza acordurilor,
înțelegerilor, convențiilor sau protocoalelor
internaționale de reciprocitate în domeniul
sănătății, la care România este parte.....................

5

868.

— Decret pentru promulgarea Legii privind
aprobarea Ordonanței Guvernului nr. 63/2004
pentru modificarea art. 2 din Legea nr. 296/2002
privind acordarea asistenței medicale în România
cetățenilor străini în baza acordurilor, înțelegerilor,

convențiilor sau protocoalelor internaționale de
reciprocitate în domeniul sănătății, la care
România este parte ..................................................

2–3

845.

Pagina

460.

869.

— Lege privind aprobarea Ordonanței de urgență
a Guvernului nr. 58/2004 pentru ratificarea
Acordului privind amendarea art. II alin. 1 din
Acordul dintre Guvernul României și Guvernul
Statelor Unite ale Americii privind cooperarea în
domeniul contracarării proliferării armelor de
distrugere în masă și promovarea relațiilor militare
și de apărare, semnat la Washington la 30 martie
1998, încheiat prin schimb de note verbale la
17 iunie 2004 ............................................................
— Decret pentru promulgarea Legii privind
aprobarea Ordonanței de urgență a Guvernului
nr. 58/2004 pentru ratificarea Acordului privind
amendarea art. II alin. 1 din Acordul dintre
Guvernul României și Guvernul Statelor Unite ale
Americii privind cooperarea în domeniul
contracarării proliferării armelor de distrugere în
masă și promovarea relațiilor militare și de
apărare, semnat la Washington la 30 martie 1998,
încheiat prin schimb de note verbale
la 17 iunie 2004........................................................

DECIZII ALE CURȚII CONSTITUȚIONALE
Decizia nr. 411 din 12 octombrie 2004 referitoare la
excepția de neconstituționalitate a dispozițiilor
art. 2781 alin. 1 din Codul de procedură penală...

5

6

6

7–8

2

MONITORUL OFICIAL AL ROMÂNIEI, PARTEA I, Nr. 1.035/9.XI.2004

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea și completarea Legii nr. 58/1998 privind activitatea bancară
Parlamentul României adoptă prezenta lege.
Art. I. — Legea nr. 58/1998 privind activitatea bancară,
publicată în Monitorul Oficial al României, Partea I, nr. 121
din 23 martie 1998, cu modificările și completările
ulterioare, se modifică și se completează după cum
urmează:
1. La articolul 2, după alineatul 1 se introduce alineatul 11
cu următorul cuprins:
îÎncepând cu data aderării României la Uniunea
Europeană, regimul instituțiilor de credit, inclusiv al
instituțiilor emitente de monedă electronică, sau al
instituțiilor financiare autorizate în alt stat membru, care
funcționează în România printr-o sucursală sau furnizează
servicii în mod direct, va fi cel prevăzut în cap. XIV2.“
2. La articolul 3, alineatul 2 va avea următorul cuprins:
îÎn sensul prezentei legi:
a) toate sediile secundare din România ale unei instituții
de credit străine vor fi considerate o singură sucursală;
b) toate filialele unei societăți-mamă care, la rândul său,
este o filială a altei societăți-mamă vor fi considerate filiale
ale celei din urmă.“
3. Articolul 10 va avea următorul cuprins:
îArt. 10. — La autorizarea unei bănci, persoană juridică
română, constituită ca filială a unei instituții de credit
străine sau ca filială a unei entități care deține ca filială o
instituție de credit străină ori care se va afla sub controlul
acelorași persoane fizice sau juridice care controlează o
instituție de credit străină, Banca Națională a României se
va consulta cu autoritatea competentă din țara de origine a
instituției de credit străine.“

6. După articolul 28 se introduce articolul 28 1 cu
următorul cuprins:
îArt. 28 1 . — La data aderării României la Uniunea
Europeană, dispozițiile art. 251 alin. 2 și 3 și cele ale art. 252
se abrogă.“
7. Titlul capitolului VIII va avea următorul cuprins:
îCAPITOLUL VIII
Secretul profesional în domeniul bancar
și schimbul de informații între autorități“
8. După articolul 37 3 se introduce articolul 37 4 cu
următorul cuprins:
îArt. 374. — În exercitarea atribuțiilor sale prevăzute de
lege, Banca Națională a României asigură schimbul de
informații cu autorități din România și cu autoritățile
competente din statele membre ale Uniunii Europene, în
conformitate cu prevederile art. 3 din Legea nr. 312/2004
privind Statutul Băncii Naționale a României.“
9. La articolul 40, alineatul 2 va avea următorul cuprins:
îNivelul minim al capitalului inițial este stabilit de Banca
Națională a României prin reglementări, fără a putea fi mai
mic decât echivalentul în monedă națională a 5 milioane
euro.“

4. Litera e) a articolului 14 va avea următorul cuprins:
îe) din evaluarea documentației prezentate rezultă că
banca nu poate asigura realizarea obiectivelor propuse în
condiții compatibile cu buna funcționare a sistemului bancar
și cu regulile unei practici bancare prudente, care să
asigure protejarea intereselor deponenților și ale altor
creditori;“.

10. La articolul 52 1 , alineatul 3 va avea următorul
cuprins:
îDacă persoana care intenționează să devină acționar
semnificativ al unei bănci, persoană juridică română, este
o instituție de credit străină sau o entitate care deține ca
filială o instituție de credit străină ori este o persoană fizică
sau juridică ce controlează o instituție de credit străină și
dacă, în urma achiziționării participației, banca va deveni
filială a persoanei care a achiziționat participația ori va fi
controlată de această persoană, evaluarea acționarului
semnificativ va face obiectul unei consultări prealabile cu
autoritatea competentă din țara de origine a instituției de
credit străine.“

5. Partea introductivă a articolului 16 va avea următorul
cuprins:
îArt. 16. — Banca Națională a României poate retrage
autorizația acordată unei bănci, persoană juridică română,
sau unei sucursale din România a unei instituții de credit
străine, fie la cererea băncii, când acționarii au decis
dizolvarea și lichidarea acesteia, respectiv la cererea
instituției de credit străine, fie ca sancțiune, conform art. 69
alin. 2 lit. e), fie pentru următoarele motive:“

11. La articolul 83 8 se introduce alineatul 2 cu
următorul cuprins:
îInstituțiile de credit prevăzute la alin. 1 vor notifica
Băncii Naționale a României deschiderea de reprezentanțe
în România, în conformitate cu reglementările date de
aceasta. Reprezentanțele își vor limita activitatea la acte de
informare, de reprezentare, de cercetare a pieței,
contactare de clienți și nu vor efectua nici un fel de
operațiuni supuse dispozițiilor prezentei legi.“

MONITORUL OFICIAL AL ROMÂNIEI, PARTEA I, Nr. 1.035/9.XI.2004
12. La articolul 83 9 , după alineatul 2 se introduce
alineatul 21 cu următorul cuprins:
îÎn vederea începerii activității, sucursala va deschide
cont curent la Banca Națională a României, conform
reglementărilor emise de aceasta. Transferurile bănești
operate prin înscrieri în contul curent deschis în evidențele
Băncii Naționale a României sunt irevocabile și
necondiționate.“
83 10 ,

13. La articolul
după alineatul 4 se introduc
alineatele 5—7 cu următorul cuprins:
îÎn scopul exercitării activităților specifice, instituțiile de
credit autorizate într-un alt stat membru pot utiliza pe
teritoriul României denumirea pe care o utilizează în statul
membru de origine, fără a aduce atingere dispozițiilor
referitoare la utilizarea denumirilor «casă de economii
pentru domeniul locativ», «bancă» sau alți termeni utilizați
în România, care denumesc instituții de credit. În situația
în care există pericolul unor confuzii, în scopul asigurării
unei clarificări corespunzătoare, Banca Națională a
României poate să solicite ca numele să fie însoțit de o
mențiune explicativă.
În toate actele sale oficiale, sucursalele din România ale
instituțiilor de credit autorizate într-un alt stat membru
trebuie să se identifice în mod clar printr-un minimum de
date: firma sub care sunt înmatriculate în registrul
comerțului, adresa sediului principal, codul unic de
înregistrare, numărul de ordine în registrul comerțului,
numărul și data înmatriculării în registrul bancar.
Sucursalele din România ale instituțiilor de credit
autorizate într-un alt stat membru pot să repartizeze, din

3

profitul contabil determinat înainte de deducerea impozitului
pe profit, sumele destinate constituirii fondului pentru riscuri
bancare generale, în limita a 1% din soldul activelor
purtătoare de riscuri specifice activității bancare, așa cum
sunt stabilite prin reglementările Băncii Naționale a
României, în măsura în care sumele respective se
regăsesc în profitul net.“
14. La articolul 83 12 , după alineatul 4 se introduc
alineatele 5 și 6 cu următorul cuprins:
îSancțiunile și/sau măsurile dispuse de Banca Națională
a României pot fi contestate în condițiile prevăzute la
cap. XIV.
Aplicarea sancțiunilor se prescrie în termen de un an
de la data luării la cunoștință, dar nu mai mult de 3 ani
de la data săvârșirii faptei. Aplicarea sancțiunilor nu
înlătură răspunderea materială, civilă, administrativă sau
penală, după caz.“
15. Articolul 87 va avea următorul cuprins:
îArt. 87. — Instituțiile de credit care funcționează în
România în condițiile prezentei legi se evidențiază de către
Banca Națională a României în registrul instituțiilor de
credit, care este accesibil persoanelor interesate.“
Art. II. — Legea nr. 58/1998 privind activitatea bancară,
publicată în Monitorul Oficial al României, Partea I, nr. 121
din 23 martie 1998, cu modificările și completările
ulterioare, precum și cu cele aduse prin prezenta lege va fi
republicată în Monitorul Oficial al României, Partea I,
dându-se textelor o nouă numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

VIOREL HREBENCIUC

NICOLAE VĂCĂROIU

București, 1 noiembrie 2004.
Nr. 443.

PREȘEDINTELE ROMÂNIEI

DECRET
privind promulgarea Legii pentru modificarea și completarea
Legii nr. 58/1998 privind activitatea bancară
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României d e c r e t e a z ă:
Articol unic. — Se promulgă Legea pentru modificarea și completarea
Legii nr. 58/1998 privind activitatea bancară și se dispune publicarea acestei
legi în Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 29 octombrie 2004.
Nr. 845.

4

MONITORUL OFICIAL AL ROMÂNIEI, PARTEA I, Nr. 1.035/9.XI.2004
PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței Guvernului nr. 92/2004
cu privire la rectificarea bugetului asigurărilor sociale de stat
pe anul 2004
Parlamentul României adoptă prezenta lege.
Articol unic. — Se aprobă Ordonanța Guvernului nr. 92 din 26 august
2004 cu privire la rectificarea bugetului asigurărilor sociale de stat pe anul
2004, adoptată în temeiul art. 1 pct. I.1 din Legea nr. 291/2004 privind
abilitarea Guvernului de a emite ordonanțe, publicată în Monitorul Oficial al
României, Partea I, nr. 798 din 30 august 2004.
Această lege a fost adoptată de Parlamentul României, cu respectarea
prevederilor art. 65 alin. (2) și ale art. 76 alin. (2) din Constituția României,
republicată.
PREȘEDINTELE CAMEREI DEPUTAȚILOR

VALER DORNEANU

PREȘEDINTELE SENATULUI

NICOLAE VĂCĂROIU

București, 1 noiembrie 2004.
Nr. 444.

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
Guvernului nr. 92/2004 cu privire la rectificarea
bugetului asigurărilor sociale de stat pe anul 2004
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței
Guvernului nr. 92/2004 cu privire la rectificarea bugetului asigurărilor sociale
de stat pe anul 2004 și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

ION ILIESCU

București, 29 octombrie 2004.
Nr. 846.

MONITORUL OFICIAL AL ROMÂNIEI, PARTEA I, Nr. 1.035/9.XI.2004

5

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței Guvernului nr. 63/2004 pentru modificarea art. 2
din Legea nr. 296/2002 privind acordarea asistenței medicale în România cetățenilor străini
în baza acordurilor, înțelegerilor, convențiilor sau protocoalelor internaționale de reciprocitate
în domeniul sănătății, la care România este parte
Parlamentul României adoptă prezenta lege.
Articol unic. — Se aprobă Ordonanța Guvernului nr. 63
din 5 august 2004 pentru modificarea art. 2 din Legea
nr. 296/2002 privind acordarea asistenței medicale în
România cetățenilor străini în baza acordurilor, înțelegerilor,
convențiilor sau protocoalelor internaționale de reciprocitate
în domeniul sănătății, la care România este parte, adoptată
în temeiul art. 1 pct. IV.4 din Legea nr. 291/2004 privind
abilitarea Guvernului de a emite ordonanțe și publicată în

Monitorul Oficial al României, Partea I, nr. 760 din
19 august 2004, cu următoarea modificare:
— La articolul I, alineatul (2) al articolului 2 va avea
următorul cuprins:
î(2) Contravaloarea serviciilor medicale, acordate potrivit
art. 1 alin. (2), se suportă în condițiile stabilite prin
respectivele documente internaționale.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 1 noiembrie 2004.
Nr. 459.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
Guvernului nr. 63/2004 pentru modificarea art. 2
din Legea nr. 296/2002 privind acordarea asistenței medicale
în România cetățenilor străini în baza acordurilor,
înțelegerilor, convențiilor sau protocoalelor internaționale
de reciprocitate în domeniul sănătății, la care România
este parte
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței
Guvernului nr. 63/2004 pentru modificarea art. 2 din Legea nr. 296/2002
privind acordarea asistenței medicale în România cetățenilor străini în baza
acordurilor, înțelegerilor, convențiilor sau protocoalelor internaționale de
reciprocitate în domeniul sănătății, la care România este parte, și se dispune
publicarea acestei legi în Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 29 octombrie 2004.
Nr. 868.

6

MONITORUL OFICIAL AL ROMÂNIEI, PARTEA I, Nr. 1.035/9.XI.2004
PARLAMENTUL ROMÂNIEI

CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 58/2004 pentru ratificarea
Acordului privind amendarea art. II alin. 1 din Acordul dintre Guvernul României și Guvernul
Statelor Unite ale Americii privind cooperarea în domeniul contracarării proliferării armelor
de distrugere în masă și promovarea relațiilor militare și de apărare, semnat la Washington
la 30 martie 1998, încheiat prin schimb de note verbale la 17 iunie 2004
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 58 din 25 iunie 2004 pentru ratificarea
Acordului privind amendarea art. II alin. 1 din Acordul
dintre Guvernul României și Guvernul Statelor Unite ale
Americii privind cooperarea în domeniul contracarării

proliferării armelor de distrugere în masă și promovarea
relațiilor militare și de apărare, semnat la Washington la
30 martie 1998, încheiat prin schimb de note verbale la
17 iunie 2004, publicată în Monitorul Oficial al României,
Partea I, nr. 596 din 1 iulie 2004.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 1 noiembrie 2004.
Nr. 460.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței de urgență a Guvernului nr. 58/2004
pentru ratificarea Acordului privind amendarea art. II alin. 1 din Acordul dintre Guvernul României
și Guvernul Statelor Unite ale Americii privind cooperarea în domeniul contracarării
proliferării armelor de distrugere în masă și promovarea relațiilor militare și de apărare,
semnat la Washington la 30 martie 1998, încheiat prin schimb de note verbale la 17 iunie 2004
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea
Ordonanței de urgență a Guvernului nr. 58/2004 pentru
ratificarea Acordului privind amendarea art. II alin. 1 din
Acordul dintre Guvernul României și Guvernul Statelor
Unite ale Americii privind cooperarea în domeniul

contracarării proliferării armelor de distrugere în masă și
promovarea relațiilor militare și de apărare, semnat la
Washington la 30 martie 1998, încheiat prin schimb de
note verbale la 17 iunie 2004, și se dispune publicarea
acestei legi în Monitorul Oficial al României, Partea I.

PREȘEDINTELE ROMÂNIEI

ION ILIESCU

București, 29 octombrie 2004.
Nr. 869.

MONITORUL OFICIAL AL ROMÂNIEI, PARTEA I, Nr. 1.035/9.XI.2004

7

DECIZII ALE CURȚII CONSTITUȚIONALE
CURTEA CONSTITUȚIONALĂ

D E C I Z I A Nr. 411
din 12 octombrie 2004

referitoare la excepția de neconstituționalitate a dispozițiilor art. 2781 alin. 1
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Marieta Safta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a
dispozițiilor art. 2781 alin. 1 din Codul de procedură penală,
ridicată de Grigore Tomescu în Dosarul nr. 1.258/2004 al Înaltei
Curți de Casație și Justiție — Secția penală.
La apelul nominal lipsește autorul excepției, față de care
procedura de citare a fost legal îndeplinită.
Reprezentantul Ministerului Public, având cuvântul pe fond,
pune concluzii de respingere a excepției de neconstituționalitate
ca inadmisibilă, arătând că pe calea excepției ridicate în cauză se
solicită de fapt completarea normei criticate, ceea ce nu intră în
competența Curții Constituționale.
C U R T E A,

având în vedere actele și lucrările dosarului, reține următoarele:
Prin Încheierea din 30 martie 2004, pronunțată în Dosarul
nr. 1.258/2004, Înalta Curte de Casație și Justiție — Secția penală
a sesizat Curtea Constituțională cu excepția de
neconstituționalitate a dispozițiilor art. 2781 alin. 1 din Codul de
procedură penală. Excepția a fost ridicată de Grigore Tomescu
într-o cauză având ca obiect plângerea împotriva refuzului
Parchetului de pe lângă Înalta Curte de Casație și Justiție —
Secția militară de a-i comunica, respectiv de a emite o ordonanță
de revocare a măsurii reținerii efectuate de organele fostului
Minister de Interne în noaptea de 21/22 decembrie 1989.
În motivarea excepției de neconstituționalitate se susține că
textul de lege criticat încalcă dreptul de acces liber la justiție și
dreptul la un recurs efectiv în fața unei instanțe naționale, prin
aceea că permite atacarea la instanțele judecătorești numai a
rezoluțiilor și ordonanțelor procurorului de netrimitere în judecată,
legiuitorul scoțând de sub eficiența acestui articol de lege alte
acte sau măsuri ale procurorului, precum, în speța de față, refuzul
acestuia de a emite o ordonanță de revocare a măsurii preventive
a reținerii. Totodată, se arată că dispozițiile legale criticate încalcă
și prevederile art. 53 din Constituție, republicată, întrucât îîn nici
un fel restricția stabilită prin art. 2781 alin. 1 din Codul de
procedură penală nu poate fi asimilată vreuneia din situațiile
menționate în acest articol constituțional“.
Înalta Curte de Casație și Justiție — Secția penală apreciază
că excepția de neconstituționalitate este neîntemeiată. Se arată că
stabilirea măsurilor și a actelor de urmărire penală împotriva
cărora persoana nemulțumită poate face plângere la instanțele
judecătorești este de competența exclusivă a legiuitorului, care
este prin urmare singurul în măsură să procedeze la o eventuală
extindere a sferei acestora.
În conformitate cu dispozițiile art. 24 alin. (1) din Legea
nr. 47/1992, republicată, încheierea de sesizare a fost comunicată
președinților celor două Camere ale Parlamentului și Guvernului,
pentru a-și exprima punctele de vedere asupra excepției de

neconstituționalitate ridicate. De asemenea, potrivit dispozițiilor
art. 181 din Legea nr. 35/1997 privind organizarea și funcționarea
instituției Avocatul Poporului, cu modificările ulterioare, a fost
solicitat punctul de vedere al acestei instituții.
Guvernul apreciază că excepția de neconstituționalitate este
neîntemeiată, întrucât textul de lege criticat nu contravine
prevederilor constituționale, respectiv celor din Convenția pentru
apărarea drepturilor omului și a libertăților fundamentale, invocate
de autorul excepției.
Avocatul Poporului consideră că dispozițiile art. 2781 alin. 1
din Codul de procedură penală nu încalcă prevederile
constituționale ale art. 21 alin. (1) și (2), ci constituie o aplicare a
acestora, întrucât asigură tocmai accesul liber la justiție, respectiv
posibilitatea atacării în fața instanței de judecată a rezoluțiilor sau
a ordonanțelor procurorului de netrimitere în judecată. Prin aceste
acte și măsuri ale procurorului se pune capăt conflictului de drept
penal, ceea ce impune supunerea lor nu numai controlului ierarhic
în cadrul Ministerului Public, ci și controlului din partea instanțelor
judecătorești. În ceea ce privește critica aceluiași text formulată
față de prevederile art. 53 din Constituție, republicată, se
apreciază că aceasta este neîntemeiată, întrucât dispozițiile
art. 278 1 alin. 1 din Codul de procedură penală nu conțin
restrângeri ale exercițiului unor drepturi sau libertăți. Se arată
totodată că limitarea, prin textul de lege criticat, a actelor
procurorului împotriva cărora se poate face plângere la instanța
de judecată reprezintă o problemă de legiferare, iar nu de
constituționalitate.
În concluzie, Avocatul Poporului apreciază că excepția este
neîntemeiată.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate ridicată.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile legale
criticate, raportate la prevederile Constituției, precum și dispozițiile
Legii nr. 47/1992, republicată, reține următoarele:
Curtea Constituțională a fost legal sesizată și este competentă,
potrivit dispozițiilor art. 146 lit. d) din Constituție, republicată,
precum și ale art. 1 alin. (2), ale art. 2, 3, 10 și 29 din Legea
nr. 47/1992, republicată, să soluționeze excepția de neconstituționalitate
ridicată.
Obiectul excepției de neconstituționalitate îl constituie
dispozițiile art. 2781 alin. 1 din Codul de procedură penală, potrivit
cărora: îDupă respingerea plângerii făcute conform art. 275—278
împotriva rezoluției de neîncepere a urmăririi penale sau a ordonanței
ori, după caz, a rezoluției de clasare, de scoatere de sub urmărire
penală sau de încetare a urmăririi penale, date de procuror, persoana
vătămată, precum și orice alte persoane ale căror interese legitime
sunt vătămate pot face plângere în termen de 20 de zile de la data
comunicării de către procuror a modului de rezolvare, potrivit art. 277
și 278, la instanța căreia i-ar reveni, potrivit legii, competența să
judece cauza în primă instanță.“
Autorul excepției consideră că aceste dispoziții sunt contrare
prevederilor constituționale ale art. 20 alin. (1), art. 21 alin. (1) și
(2) și art. 53, având următorul conținut:
— Art. 20 alin. (1): îDispozițiile constituționale privind drepturile
și libertățile cetățenilor vor fi interpretate și aplicate în concordanță cu

8

MONITORUL OFICIAL AL ROMÂNIEI, PARTEA I, Nr. 1.035/9.XI.2004

Declarația Universală a Drepturilor Omului, cu pactele și cu celelalte
tratate la care România este parte.“;
— Art. 21 alin. (1) și (2): î(1) Orice persoană se poate adresa
justiției pentru apărarea drepturilor, a libertăților și a intereselor sale
legitime.
(2) Nici o lege nu poate îngrădi exercitarea acestui drept.“;
— Art. 53: î(1) Exercițiul unor drepturi sau al unor libertăți poate fi
restrâns numai prin lege și numai dacă se impune, după caz, pentru:
apărarea securității naționale, a ordinii, a sănătății ori a moralei
publice, a drepturilor și a libertăților cetățenilor; desfășurarea
instrucției penale; prevenirea consecințelor unei calamități naturale,
ale unui dezastru ori ale unui sinistru deosebit de grav.
(2) Restrângerea poate fi dispusă numai dacă este necesară într-o
societate democratică. Măsura trebuie să fie proporțională cu situația
care a determinat-o, să fie aplicată în mod nediscriminatoriu și fără a
aduce atingere existenței dreptului sau a libertății.“
De asemenea, autorul excepției invocă și încălcarea, prin
dispozițiile legale criticate, a prevederilor art. 6 pct. 1 din
Convenția pentru apărarea drepturilor omului și a libertăților
fundamentale, referitoare la dreptul la un proces echitabil, precum
și a prevederilor art. 13 din aceeași convenție, privind dreptul la
un recurs efectiv.
Examinând excepția de neconstituționalitate ridicată, Curtea
constată că dispozițiile art. 2781 alin. 1 din Codul de procedură
penală, prin care legiuitorul a reglementat plângerea în fața
instanței împotriva rezoluțiilor sau ordonanțelor procurorului de
netrimitere în judecată, au fost introduse prin Legea nr. 281 din
24 iunie 2003, publicată în Monitorul Oficial al României, Partea I,
nr. 468 din 1 iulie 2003, și exprimă sensul Deciziei Curții
Constituționale nr. 486 din 2 decembrie 1997, publicată în
Monitorul Oficial al României, Partea I, nr. 105 din 6 martie 1998.
Prin această decizie, admițând excepția de neconstituționalitate,
Curtea a constatat că dispozițiile art. 278 din Codul de procedură
penală, referitoare la plângerea contra actelor procurorului, sunt
constituționale numai în măsura în care nu opresc persoana
nemulțumită de soluționarea plângerii împotriva măsurilor luate
sau actelor efectuate de procuror ori efectuate pe baza
dispozițiilor date de acesta și care nu ajung în fața instanțelor
judecătorești să se adreseze justiției. Curtea a reținut că, fiind
vorba de acte prin care se înfăptuiește justiția, este firesc ca
acestea să fie verificate și confirmate ori infirmate de instanțele

judecătorești, singurele autorități prin a căror activitate se
realizează justiția [art. 126 alin. (1) din Constituție, republicată].
Așa fiind, Curtea reține că dispozițiile alin. 1 al art. 2781 din
Codul de procedură penală, care reglementează tocmai
posibilitatea formulării plângerii la instanța de judecată împotriva
acelor acte prin care procurorul soluționează cauza penală fără
ca aceasta să mai ajungă în fața instanței, respectiv împotriva
îrezoluției de neîncepere a urmăririi penale sau a ordonanței ori, după
caz, a rezoluției de clasare, de scoatere de sub urmărire penală sau
de încetare a urmăririi penale, date de procuror“, nu îngrădesc liberul
acces la justiție, așa cum neîntemeiat susține autorul excepției de
neconstituționalitate, ci, dimpotrivă, asigură realizarea acestui drept
în conformitate cu prevederile art. 21 din Constituție, republicată,
respectiv cu prevederile art. 6 pct. 1 și art. 13 din Convenția
pentru apărarea drepturilor omului și a libertăților fundamentale.
Întrucât textul de lege criticat nu reglementează nici o
restrângere a exercițiului vreunui drept ori al unei libertăți, ci dă
expresie unui drept constituțional, prevederile art. 53 din
Constituție, republicată, invocate de asemenea în motivarea
excepției de neconstituționalitate, nu sunt incidente în cauză.
De altfel, ceea ce se vizează prin criticile formulate este
extinderea art. 2781 alin. 1 din Codul de procedură penală și la
alte situații neprevăzute în acest text legal, în sensul de a se
permite atacarea la instanțele judecătorești nu doar a rezoluțiilor
și ordonanțelor procurorului de netrimitere în judecată, ci și a altor
acte sau măsuri ale procurorului, precum, în speța de față, refuzul
acestuia de a emite o ordonanță de revocare a măsurii preventive
a reținerii. Or, după cum s-a mai reținut de către Curtea
Constituțională în jurisprudența sa, acceptarea acestor critici ar
echivala cu transformarea instanței de contencios constituțional
într-un legislator pozitiv, lucru care ar contraveni prevederilor
art. 61 din Constituție, republicată, potrivit cărora Parlamentul este
unica autoritate legiuitoare a țării. Sub acest aspect jurisprudența
Curții Constituționale este constantă, statornicind limite ale
competenței acesteia, cum ar fi: Curtea înu se poate substitui
legiuitorului pentru adăugarea unor noi prevederi celor instituite“
(Decizia nr. 45 din 2 mai 1995, publicată în Monitorul Oficial al
României, Partea I, nr. 90 din 12 mai 1995), îea nu își poate
asuma rolul de a crea, de a abroga sau de a modifica o normă
juridică“, spre a îndeplini rolul de îlegislator pozitiv“ (Decizia nr. 27
din 12 martie 1996, publicată în Monitorul Oficial al României,
Partea I, nr. 85 din 26 aprilie 1996).

Pentru considerentele arătate, în temeiul art. 146 lit. d) și al art. 147 alin. (4) din Constituție, republicată, precum și al art. 1—3,
al art. 11 alin. (1) lit. A.d) și al art. 29 alin. (1) din Legea nr. 47/1992, republicată,
CURTEA CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 2781 alin. 1 din Codul de procedură penală, ridicată de Grigore
Tomescu în Dosarul nr. 1.258/2004 al Înaltei Curți de Casație și Justiție — Secția penală.
Definitivă și general obligatorie.
Pronunțată în ședința publică din data de 12 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Marieta Safta
EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.035/9.XI.2004 conține 8 pagini.

Prețul de vânzare 9.500 lei

ISSN 1453—4495

