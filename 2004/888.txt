Anul 172 (XVI) — Nr. 888

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 29 septembrie 2004

SUMAR

Nr.

Pagina

697.

LEGI ȘI DECRETE
369.

Nr.

— Lege privind aplicarea Convenției asupra
aspectelor civile ale răpirii internaționale de copii,
adoptată la Haga la 25 octombrie 1980, la care
România a aderat prin Legea nr. 100/1992 .........

LEGI

1–4

ȘI

Pagina
— Decret pentru promulgarea Legii privind
aplicarea Convenției asupra aspectelor civile ale
răpirii internaționale de copii, adoptată la Haga la
25 octombrie 1980, la care România a aderat prin
Legea nr. 100/1992 .................................................

4

REPUBLICĂRI
Legea nr. 60/1991 privind organizarea și desfășurarea
adunărilor publice ......................................................

5–8

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aplicarea Convenției asupra aspectelor civile ale răpirii internaționale de copii,
adoptată la Haga la 25 octombrie 1980, la care România a aderat prin Legea nr. 100/1992
Parlamentul României adoptă prezenta lege.
Art. 1. — (1) Ministerul Justiției este autoritatea centrală
din România pentru ducerea la îndeplinire a obligațiilor
stabilite prin Convenția asupra aspectelor civile ale răpirii
internaționale de copii, adoptată la Haga la 25 octombrie
1980, la care România a aderat prin Legea nr. 100/1992,
publicată în Monitorul Oficial al României, Partea I, nr. 243
din 30 septembrie 1992, denumită în continuare Convenție.
(2) În calitate de autoritate centrală română, Ministerul
Justiției cooperează cu autoritățile centrale ale celorlalte
state părți la Convenție și colaborează cu instituțiile și
autoritățile române cu atribuții în domeniul de aplicare a
Convenției.

Art. 2. — (1) Soluționarea cererilor adresate de către
persoana fizică, instituția sau organismul interesat din
oricare stat parte la Convenție, pentru înapoierea copilului
aflat pe teritoriul României ca urmare a unei deplasări sau
rețineri ilicite în sensul art. 3 din Convenție, este de
competența instanței judecătorești.
(2) Instanța competentă pentru soluționarea cererilor
prevăzute la alin. (1) este Tribunalul pentru minori și familie
București.
Art. 3. — (1) Cererea-tip se adresează de către
persoana fizică, instituția sau organismul interesat ori de
către autoritatea centrală a statului parte la Convenție

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 888/29.IX.2004

autorității centrale române. Aceasta verifică îndeplinirea
condițiilor prevăzute la art. 8 alin. 2 din Convenție și, dacă
este cazul, în termen de 10 zile de la primirea cererii, va
solicita reclamantului completarea acesteia sau, după caz,
a actelor doveditoare.
(2) Autoritatea centrală sesizată potrivit alin. (1) se va
adresa de îndată instanței judecătorești competente cu o
cerere având ca obiect înapoierea minorului, iar, în cazul
în care reprezentarea se face prin avocat, va pune la
dispoziție acestuia toate actele necesare promovării acțiunii.
La cerere se vor anexa cererea-tip completată și toate
actele doveditoare transmise de statul solicitant.
Art. 4. — Dacă autoritatea centrală română are indicii
că minorul a cărui înapoiere se solicită se află pe teritoriul
altui stat parte la Convenție, va transmite cererea direct și
fără întârziere autorității centrale a acelui stat, informând
despre aceasta autoritatea centrală solicitantă sau, după
caz, reclamantul.
Art. 5. — Prevederile art. 3 nu exclud posibilitatea ca
reclamantul să sesizeze direct instanța judecătorească
competentă. În cazul în care cererea se întemeiază pe
prevederile Convenției, citarea autorității centrale române
este obligatorie.
Art. 6. — (1) Cauzele având ca obiect soluționarea
cererilor de înapoiere a unui copil aflat pe teritoriul
României în condițiile art. 3 din Convenție se soluționează
de urgență.
(2) Participarea procurorului este obligatorie.
Art. 7. — (1) Reprezentarea reclamantului din
străinătate în fața instanțelor române se face prin avocat
sau de către autoritatea centrală română.
(2) Autoritatea centrală română poate facilita, la cererea
reclamantului, obținerea asistenței juridice din partea unui
avocat român.
(3) Asistența juridică gratuită se acordă potrivit
dispozițiilor Codului de procedură civilă și Legii nr. 51/1995
pentru organizarea și exercitarea profesiei de avocat,
republicată, cu modificările și completările ulterioare.
Art. 8. — (1) Reclamantul din străinătate este obligat să
indice domiciliul ales în România unde urmează a i se
face toate comunicările privind procesul. În lipsa unui
domiciliu ales, comunicarea actelor se realizează prin
intermediul autorității centrale române și al autorității
centrale a statului în care reclamantul își are reședința.
(2) Soluționarea cererii se va face în contradictoriu cu
persoana despre care se susține că a luat sau a reținut
minorul, cu citarea autorității tutelare de la domiciliul
acesteia și a autorității centrale române.
Art. 9. — (1) În fața instanței pot fi prezentate orice
documente și informări legate de cauză atât de părți, cât și
de către autoritatea centrală română.
(2) Instanța poate ține seama de legea și de hotărârile
judiciare sau administrative străine pertinente, fără a fi
nevoie să recurgă la procedurile specifice de recunoaștere
a hotărârii străine. De asemenea, instanța va putea solicita
reclamantului prezentarea unei hotărâri sau a unui alt
document emanând de la autoritățile statului în care copilul
își are reședința obișnuită, care să ateste, dacă legea
statului respectiv permite aceasta, faptul că deplasarea
copilului de pe teritoriul acelui stat ori reținerea a avut loc
prin încălcarea unui drept privind încredințarea, atribuit
potrivit legii statului străin.
(3) Ascultarea copilului care a împlinit vârsta de 10 ani
este obligatorie. Copilul care nu a împlinit vârsta de 10 ani
va putea fi audiat, dacă instanța consideră necesar.
(4) În toate situațiile, la audierea copilului va participa
un psiholog din cadrul direcțiilor generale de asistență

socială și protecția copilului de la nivelul sectoarelor
municipiului București, care va redacta, la cererea instanței,
un raport psihologic.
Art. 10. — (1) Instanța poate lua oricare dintre măsurile
prevăzute de legislația în vigoare pentru protejarea
copilului, pe întreaga durată a procesului.
(2) Instanța, prin ordonanță președințială, poate dispune
ridicarea pașaportului și/sau obligarea de a depune o
cauțiune, dacă există motive care să justifice temerea că
autorul aducerii sau reținerii ilicite a copilului pe teritoriul
României ar putea părăsi țara împreună cu minorul.
Măsura ridicării pașaportului se dispune pe o durată
determinată ori până la încetarea motivelor care au
justificat-o. O copie de pe hotărâre se comunică Direcției
Generale de Evidență Informatizată a Persoanei din
subordinea Ministerului Administrației și Internelor.
Art. 11. — (1) Dacă instanța constată că deplasarea
sau reținerea copilului pe teritoriul României este ilicită în
sensul art. 3 din Convenție, va dispune înapoierea copilului
în țara în care acesta își are reședința obișnuită.
(2) Instanța va fixa, în chiar cuprinsul hotărârii, un
termen pentru executarea obligației de înapoiere a copilului,
sub sancțiunea unei amenzi civile în favoarea statului
român, cuprinsă între 5 milioane lei și 25 milioane lei.
(3) Suportarea cheltuielilor pentru înapoierea minorului
se stabilește conform art. 26 alineatul ultim din Convenție.
(4) Prin excepție de la dispozițiile alin. (1), instanța
poate dispune oricare altă măsură prevăzută la art. 12
și 13 din Convenție.
Art. 12. — (1) Motivarea hotărârii se face în termen de
10 zile de la pronunțare.
(2) Hotărârea este supusă recursului la Curtea de Apel
București, Secția pentru minori și familie, în termen de
10 zile de la comunicare.
Art. 13. — (1) O copie de pe hotărârea pronunțată
potrivit art. 11 va fi comunicată autorității centrale române.
(2) Autoritatea centrală română, pe toată durata
termenului stabilit de instanță potrivit art. 11 alin. (2), va
urmări dacă obligația de înapoiere a copilului este
respectată de persoana obligată la aceasta. În acest scop,
autoritatea centrală română are dreptul să participe, prin
reprezentant, la oricare dintre procedurile și demersurile
legale necesare pentru înapoierea copilului și poate
solicita relații de la instituțiile și autoritățile implicate.
(3) În cazul în care obligația de înapoiere a copilului nu
este executată de bunăvoie în termenul stabilit de instanță,
la expirarea acestuia autoritatea centrală română va solicita
instanței comunicarea titlului executoriu către organele
fiscale, pentru punerea în executare a amenzii.
Art. 14. — (1) Dacă nici după aplicarea amenzii
prevăzute la art. 11 alin. (2) hotărârea judecătorească de
înapoiere a copilului în țara reședinței sale obișnuite nu
este executată voluntar, se procedează la executare silită,
conform Codului de procedură civilă.
(2) În procedura de executare silită citarea autorității
centrale române este obligatorie.
(3) În mod excepțional, la cererea expresă a autorității
centrale a statului solicitant, autoritatea centrală română
poate formula, în numele persoanei fizice, autorității sau al
organismului interesat, o cerere de punere în executare
silită a hotărârii de înapoiere a copilului aflat ilicit pe
teritoriul României, dacă persoanei fizice, autorității sau
organismului în cauză nu i s-a acordat asistență juridică
gratuită în condițiile art. 7 alin. (3).
(4) Instanța sesizată cu cererea de executare silită
poate obliga pe cel care refuză înapoierea copilului să
plătească în favoarea statului o amendă civilă de la

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 888/29.IX.2004
500.000 lei la 1.000.000 lei, stabilită pe zi de întârziere,
până la executarea obligației prevăzute în titlul executoriu
ori, la cererea celui îndreptățit, îl poate autoriza pe acesta
să preia, el însuși sau prin reprezentant, copilul aflat ilicit
pe teritoriul României și să-l înapoieze în țara reședinței
sale obișnuite pe cheltuiala debitorului. În acest din urmă
caz persoana îndreptățită va putea obține, prin intermediul
autorității centrale române, concursul organelor de poliție,
al jandarmeriei sau al altor agenți ai forței publice, precum
și al altor autorități ori instituții a căror cooperare este
necesară. Dispozițiile art. 5803 și, respectiv, ale art. 5802
din Codul de procedură civilă sunt aplicabile.
Art. 15. — (1) În aplicarea art. 15 din Convenție, la
cererea unei autorități judiciare sau administrative a unui
stat parte la Convenție, instanța română poate pronunța o
hotărâre prin care să se confirme dacă, potrivit legislației
române, deplasarea ori reținerea copilului având reședința
obișnuită în România, pe teritoriul acelui stat, s-a făcut cu
încălcarea vreunui drept privind încredințarea.
(2) În soluționarea cererii instanța va putea să ateste,
după caz:
a) titularul drepturilor cu privire la copil;
b) conținutul și limitele drepturilor cu privire la copil,
potrivit legii române;
c) dacă, în raport cu elementele menționate, în sensul
legii române, deplasarea copilului de pe teritoriul României
sau reținerea lui în afara acestui teritoriu a respectat
drepturile privind încredințarea copilului ori dacă persoana
căreia îi era încredințat copilul avea dreptul să încuviințeze
sau să se opună deplasării copilului în afara teritoriului
României ori reținerii lui în afara acestui teritoriu;
d) oricare alt aspect determinant pentru a stabili dacă
deplasarea sau reținerea copilului în afara teritoriului
României este ilicită în sensul art. 3 din Convenție.
(3) Cererea se primește de autoritatea centrală română
și se depune de către aceasta la instanța competentă
potrivit art. 2 alin. (2).
(4) Hotărârea se dă fără citarea părților, în camera de
consiliu, pe baza hotărârilor judecătorești pronunțate cu
privire la copil, a oricăror alte înscrisuri transmise de
autoritatea competentă a statului solicitant conform art. 30
din Convenție, precum și pe baza anchetei sociale
efectuate de autoritatea tutelară competentă potrivit legii
române. Dispozițiile Codului de procedură civilă privind
procedura necontencioasă
sunt aplicabile în mod
corespunzător.
(5) Hotărârea nu este supusă nici unei căi de atac și
se comunică autorității judiciare sau administrative
solicitante, prin intermediul autorității centrale române.
Art. 16. — (1) În aplicarea art. 1 lit. b) și art. 21 din
Convenție, persoana fizică, instituția sau organismul
interesat din oricare stat parte la Convenție poate solicita
autorității centrale române acordarea asistenței pentru
organizarea sau protejarea exercitării dreptului de vizitare a
unui minor având reședința pe teritoriul României.
(2) Cererea va fi însoțită de actele doveditoare ale
dreptului de vizitare stabilit prin hotărâre a autorității
judiciare sau administrative competente potrivit legii statului
solicitant, fără a fi necesară vreo procedură specială de
recunoaștere a acesteia.
Art. 17. — (1) Autoritatea centrală română va lua
legătura cu persoana în a cărei încredințare se află copilul
și va încerca, direct sau prin intermediul unor specialiști,
soluționarea pe cale amiabilă a cererii privind exercitarea
dreptului de vizitare. Ea va atrage atenția persoanei în a
cărei încredințare se află copilul asupra sancțiunilor ce pot

3

fi aplicate potrivit prezentei legi, în cazul refuzului de a
permite de bunăvoie exercitarea dreptului de vizitare.
(2) Autoritatea centrală română va putea solicita
participarea autorității tutelare, a altor autorități ori instituții
a căror cooperare o consideră necesară pentru organizarea
exercitării dreptului de vizitare.
(3) În cazul în care demersurile de soluționare amiabilă
a cererii nu dau rezultat, autoritatea centrală română va
lua măsurile necesare în vederea punerii în executare silită
a dreptului de vizitare, la cererea expresă a titularului
dreptului. Dispozițiile art. 11 alin. (2), ale art. 13 și 14 se
aplică în mod corespunzător.
Art. 18. — (1) În cazul în care copilul la care se referă
cererea privind exercitarea dreptului de vizitare refuză
constant contactul cu unul dintre părinți sau manifestă
sentimente de aversiune față de acesta, instanța poate
dispune, în funcție de vârsta copilului, ca acesta să
urmeze un tratament de consiliere psihologică pe o durată
ce nu poate depăși 3 luni.
(2) Cererea poate fi formulată oricând după sesizarea
autorității centrale române cu o cerere privind exercitarea
dreptului de vizitare, de către oricare dintre părinți, de către
persoana căreia îi este încredințat copilul sau de către
autoritatea centrală română.
(3) Cererea se soluționează prin încheiere irevocabilă,
în camera de consiliu, cu citarea părinților, a persoanei
căreia îi este încredințat copilul și a autorității centrale
române. Dispozițiile art. 9 alin. (3) sunt aplicabile.
(4) Durata și conținutul tratamentului de consiliere
psihologică sunt stabilite de psiholog, în baza încheierii
instanței și după o evaluare psihologică inițială a copilului.
Psihologul va comunica instanței durata tratamentului,
precum și, dacă este cazul, modificarea acesteia.
(5) După finalizarea tratamentului psihologul va întocmi
un raport privind evaluarea psihologică finală și îl va
comunica instanței.
Art. 19. — (1) Dacă se solicită ca exercitarea dreptului
de vizitare să se facă prin deplasarea minorului în afara
teritoriului României, autoritatea centrală română va sesiza
instanța judecătorească competentă potrivit art. 2 alin. (2).
(2) Soluționarea cererii se va face cu citarea persoanei
căreia îi este încredințat minorul, a autorității tutelare în a
cărei circumscripție se află reședința minorului și a
autorității centrale române. Dispozițiile art. 7 și ale art. 9
alin. (3) și (4) sunt aplicabile.
(3) Instanța îl va putea încuviința exercitarea dreptului
de vizitare prin deplasarea copilului în afara teritoriului
României numai dacă din probele administrate rezultă că
există garanții pentru a asigura înapoierea de bunăvoie a
copilului. Instanța va putea obliga pe reclamant la
depunerea unei cauțiuni.
(4) Prin hotărâre se va dispune cu privire la suportarea
cheltuielilor prilejuite de exercitarea dreptului de vizitare în
conformitate cu art. 26 alineatul final din Convenție.
Art. 20. — În funcție de împrejurări, autoritatea centrală
română poate solicita fie autorității centrale a statului în
care urmează să se afle minorul pe durata vizitei, fie
ambasadei ori consulatului României din acel stat, să
acorde asistență și cooperare pentru verificarea condițiilor
în care are loc vizita și pentru a asigura readucerea
copilului în țară la sfârșitul perioadei de vizită.
Art. 21. — În îndeplinirea obligațiilor sale, autoritatea
centrală română poate, după caz:
a) să sesizeze ori să solicite cooperarea organelor de
poliție, a jandarmeriei, a consiliului local sau a oricăror
autorități competente pentru localizarea copilului despre

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 888/29.IX.2004

care are indicii că a fost adus sau reținut ilicit pe teritoriul
României;
b) să sesizeze autoritățile competente cu atribuții în
domeniul protecției copilului pentru a lua, dacă este cazul,
măsurile necesare de protecție a copilului adus sau reținut
ilicit pe teritoriul României;
c) să încerce soluționarea pe cale amiabilă a conflictului
ivit sau să propună părților să apeleze la mediere;
d) să inițieze și să stabilească forme de colaborare cu
avocați specializați în materia reglementată prin Convenție
și prin prezenta lege, precum și cu psihologi specializați în
psihologia copilului;
e) să coopereze, în limita competențelor, cu instanța
judecătorească pentru soluționarea în termen cât mai scurt
a cererilor adresate autorităților române în temeiul
Convenției.
Art. 22. — (1) Cererile formulate în temeiul Convenției
sunt scutite de orice taxă.

(2) Cheltuielile pentru îndeplinirea de către autoritatea
centrală română a obligațiilor rezultate din Convenție și din
prezenta lege se suportă din bugetul Ministerului Justiției.
Art. 23. — Dispozițiile prezentei legi se completează cu
cele ale Codului de procedură civilă.
Art. 24. — (1) Modalitatea de exercitare a atribuțiilor
Ministerului Justiției, în calitate de autoritate centrală, în
conformitate cu exigențele art. 7 din Convenție, se
stabilește prin regulament, aprobat prin ordin al ministrului
justiției în termen de 3 luni de la data intrării în vigoare a
prezentei legi.
(2) Până la înființarea Tribunalului pentru minori și
familie București cererile prevăzute la art. 2 alin. (1) vor fi
soluționate de secțiile specializate ale Tribunalului
București.
Art. 25. — Prezenta lege intră în vigoare la 3 luni de la
data publicării în Monitorul Oficial al României, Partea I.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 15 septembrie 2004.
Nr. 369.

PREȘEDINTELE ROMÂNIEI

DECRET
pentru promulgarea Legii privind aplicarea Convenției
asupra aspectelor civile ale răpirii internaționale de copii,
adoptată la Haga la 25 octombrie 1980, la care România
a aderat prin Legea nr. 100/1992
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aplicarea Convenției asupra
aspectelor civile ale răpirii internaționale de copii, adoptată la Haga la
25 octombrie 1980, la care România a aderat prin Legea nr. 100/1992, și
se dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

ION ILIESCU

București, 14 septembrie 2004.
Nr. 697.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 888/29.IX.2004

5

REPUBLICĂRI
L E G E A Nr. 60/1991*)
privind organizarea și desfășurarea adunărilor publice
CAPITOLUL I
Dispoziții generale
Art. 1. — Libertatea cetățenilor de a-și exprima opiniile
politice, sociale sau de altă natură, de a organiza mitinguri,
demonstrații, manifestații, procesiuni și orice alte întruniri și
de a participa la acestea este garantată prin lege.
Asemenea activități se pot realiza numai pașnic și fără nici
un fel de arme.
Adunările publice — mitinguri, demonstrații, manifestații,
competiții sportive, procesiuni și altele asemenea —, ce
urmează să se desfășoare în piețe, pe căile publice ori în
alte locuri în aer liber, se pot organiza numai după
declararea prealabilă prevăzută de prezenta lege.
Pentru competițiile sportive internaționale, precum și
pentru manifestările sportive internaționale, declararea
prealabilă este obligatorie, indiferent de locul de
desfășurare a acestora.
Art. 2. — Adunările publice trebuie să se desfășoare în
mod pașnic și civilizat, cu protecția participanților și a
mediului ambiant, fără să stânjenească folosirea normală a
drumurilor publice, a transportului în comun, cu excepția
celor autorizate, funcționarea instituțiilor publice sau private,
a celor de învățământ, cultură și sănătate, a unităților
economice ori să degenereze în acțiuni turbulente de
natură a pune în primejdie ordinea și liniștea publică,
siguranța persoanelor, integritatea corporală, viața sau
bunurile acestora ori ale domeniului public, și nu pot fi
continuate după ora 23,00, caz în care intră sub incidența
dispozițiilor Legii nr. 61/1991 pentru sancționarea faptelor
de încălcare a unor norme de conviețuire socială, a ordinii
și liniștii publice, republicată, cu modificările și completările
ulterioare.
Art. 3. — Nu trebuie declarate în prealabil adunările
publice al căror scop îl constituie manifestările culturalartistice, sportive, religioase, comemorative, cele ocazionate
de vizite oficiale, precum și cele care se desfășoară în
exteriorul sau în incinta sediilor ori a imobilelor persoanelor
juridice de interes public sau privat. În cazul în care
organizatorii adunărilor publice nesupuse declarării
prealabile dețin indicii sau date că desfășurarea lor s-ar
putea solda cu acte de dezordine ori că ar putea să ducă
la manifestări violente, au obligația să solicite din timp
primarilor, unităților de jandarmi competente teritorial și
poliției locale sprijin de specialitate.
Art. 4. — Primarul municipiului, orașului sau comunei,
unitățile de jandarmi competente teritorial și poliția locală sunt
obligate să asigure condițiile necesare în vederea desfășurării
normale a adunărilor publice, iar organizatorii au obligația să
întreprindă acțiunile ce se impun pentru ca acestea să se
desfășoare în conformitate cu prevederile art. 2.
Art. 5. — Organizarea și desfășurarea adunărilor publice
sunt interzise în imediata apropiere a gărilor, porturilor,

aeroporturilor, stațiilor de metrou, spitalelor, obiectivelor
militare, a unităților economice cu instalații, utilaje sau
mașini cu grad ridicat de pericol în exploatare.
De asemenea, este interzisă desfășurarea simultană a
două sau mai multe adunări publice distincte, în același loc
sau pe aceleași trasee, indiferent de caracterul acestora.
CAPITOLUL II
Declararea prealabilă a adunărilor publice
Art. 6. — Pentru organizarea adunărilor publice
solicitanții se vor adresa, în scris, primarului unității
administrativ-teritoriale pe a cărei rază urmează să se
desfășoare adunarea.
Art. 7. — Organizatorii adunărilor publice vor depune
declarația scrisă la primăriile municipale, orășenești sau
comunale pe al căror teritoriu acestea urmează să se
desfășoare, cu cel puțin 3 zile înainte de data desfășurării
acestora, în care trebuie să menționeze denumirea sub
care este cunoscut grupul organizator, scopul, locul, data,
ora începerii și durata acțiunii, traseele de afluire și
defluire, numărul aproximativ al participanților, persoanele
împuternicite să asigure și să răspundă de măsurile de
organizare, serviciile pe care le solicită din partea consiliului
local, a poliției locale și jandarmeriei, potrivit modelului
prezentat în anexă.
Art. 8. — Se înființează comisia de avizare a cererilor
de organizare a adunărilor publice la nivelul tuturor
consiliilor locale, formată din primar, secretarul comunei sau
al orașului, după caz, reprezentanți ai poliției și ai
jandarmeriei.
În cazuri justificate, cu acordul organizatorilor, comisiile
de avizare pot să modifice unele elemente cuprinse în
declarația prealabilă a acestora.
Art. 9. — Sunt interzise adunările publice prin care se
urmărește:
a) propagarea ideilor totalitare de natură fascistă,
comunistă, rasistă, șovină sau ale oricăror organizații
terorist-diversioniste, defăimarea țării și a națiunii, îndemnul
la ură națională sau religioasă, incitarea la discriminare, la
violență publică și la manifestări obscene, contrare bunelor
moravuri;
b) organizarea unei lovituri de stat sau altei acțiuni
contrare siguranței naționale;
c) încălcarea ordinii, siguranței sau moralității publice, a
drepturilor și libertăților cetățenilor ori punerea în pericol a
sănătății acestora.
Art. 10. — Primarul localității, la propunerea comisiei de
avizare, poate interzice organizarea adunărilor publice
atunci când:
a) deține date de la organele specializate, din care
rezultă că desfășurarea acestora ar duce la încălcarea
prevederilor art. 2;

*) Republicată în temeiul art. II din Legea nr. 31/2004 pentru modificarea și completarea Legii nr. 60/1991 privind organizarea și desfășurarea
adunărilor publice, publicată în Monitorul Oficial al României, Partea I, nr. 223 din 15 martie 2004, dându-se textelor o nouă numerotare.
Legea nr. 60/1991 a fost publicată în Monitorul Oficial al României, Partea I, nr. 192 din 25 septembrie 1991 și a fost modificată și
completată prin:
— Ordonanța Guvernului nr. 55/1994 privind majorarea limitelor minime și maxime ale amenzilor contravenționale stabilite prin acte normative
aflate în vigoare la 1 iunie 1994, publicată în Monitorul Oficial al României, Partea I, nr. 242 din 29 august 1994, aprobată prin Legea nr. 129/1994,
publicată în Monitorul Oficial al României, Partea I, nr. 354 din 21 decembrie 1994;
— Legea nr. 31/2004, publicată în Monitorul Oficial al României, Partea I, nr. 223 din 15 martie 2004;
— Legea nr. 208/2004 pentru completarea art. 1 din Legea nr. 60/1991 privind organizarea și desfășurarea adunărilor publice, publicată în
Monitorul Oficial al României, Partea I, nr. 505 din 4 iunie 2004.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 888/29.IX.2004

b) în perioada, locul și pe traseele unde acestea ar
urma să se desfășoare se execută lucrări edilitargospodărești de amploare.
În termen de două zile primarul este obligat să
comunice organizatorilor decizia de interzicere, care poate
fi contestată în condițiile Legii contenciosului administrativ
nr. 29/1990, cu modificările ulterioare.
Art. 11. — Decizia prin care se interzice desfășurarea
adunării publice se comunică în scris organizatorului, cu
arătarea motivelor care au determinat-o, în termen de
48 de ore de la primirea declarației scrise.
CAPITOLUL III
Obligații privind organizarea
și desfășurarea adunărilor publice
SECȚIUNEA I

b) să se abțină de la acțiuni de natură a împiedica
desfășurarea normală a adunărilor publice și să nu incite la
asemenea acțiuni prin viu grai, manifeste sau alte mijloace
audiovizuale;
c) să nu introducă sau să aibă, în timpul adunărilor
publice, obiecte de natura celor prevăzute la art. 12 alin. 1
lit. g) și j);
d) să părăsească imediat adunările publice sau locul
unde acestea se desfășoară, când au fost somați de către
organizatori, împuterniciții acestora sau organele de poliție;
e) să nu participe la adunări publice în stare de
ebrietate, să nu consume și să nu distribuie băuturi
alcoolice sau droguri.
Art. 14. — Este interzis ca persoane sau grupuri de
persoane care nu au legătură cu adunările publice
organizate să se infiltreze în rândul demonstranților, cu
scopul de a tulbura normala desfășurare a acestora.

Obligațiile organizatorilor și participanților la adunările publice

Art. 12. — Organizatorii adunărilor publice sunt obligați:
a) să înregistreze declarațiile de desfășurare a
adunărilor publice la unitățile de jandarmi competente
teritorial, cu cel puțin 48 de ore înainte;
b) să stabilească persoanele responsabile pentru
conducerea adunărilor publice;
c) să asigure un dispozitiv propriu de ordine format din
personal purtând însemne distinctive, stabilite împreună cu
comandantul unității de jandarmi care asigură măsurile de
ordine publică;
d) să delimiteze spațiul de desfășurare a adunărilor
publice prin semne distinctive și vizibile, iar când acestea
se desfășoară în deplasare, să ia măsuri pentru limitarea
spațiului de circulație ocupat;
e) să achite anticipat, pe bază de deviz și factură,
contravaloarea serviciilor și a amenajărilor solicitate
consiliilor locale pentru desfășurarea normală a adunărilor
publice;
f) să stabilească traseele de afluire și defluire a
participanților și să ia măsuri ca ocuparea spațiilor
destinate desfășurării adunărilor publice să aibă loc cu
puțin timp înainte de ora începerii activităților, iar părăsirea
lor să se facă imediat după ora limită stabilită;
g) să ia măsuri pentru interzicerea participării la
adunările publice a persoanelor care au asupra lor băuturi
alcoolice sau care se află sub influența acestora;
h) să ia măsuri pentru îndepărtarea participanților care,
prin modul de manifestare, tulbură ordinea și liniștea
publică, iar când aceștia nu se supun, să îi semnaleze
organelor de poliție;
i) să întrerupă imediat adunarea publică atunci când
constată că au intervenit fapte de natura celor prevăzute
la art. 2; după restabilirea ordinii adunarea publică poate
continua în limita timpului inițial aprobat;
j) să interzică participarea la adunările publice a
persoanelor care au asupra lor arme de orice fel,
materiale explozive sau incendiare, substanțe iritantlacrimogene sau cu efect paralizant, dispozitive pentru
șocuri electrice ori alte obiecte ce pot fi folosite pentru
acțiuni violente sau de tulburare a desfășurării normale a
acestora.
În cazul în care participanții la adunări publice au
formulat petiții sau memorii, acestea pot fi prezentate
autorităților publice destinatare de un grup de maximum
10 persoane.
Art. 13. — Participanții la adunările publice sunt obligați:
a) să respecte recomandările făcute de organizatorii
adunărilor publice, împuterniciții acestora sau organele de
ordine;

SECȚIUNEA a II-a
Obligațiile primăriilor

Art. 15. — Primăriile municipale, orășenești sau
comunale sunt obligate:
a) să stabilească prin decizie și să aducă la cunoștință
publică, în termen de 5 zile de la publicarea prezentei legi,
locurile ce cad sub incidența dispozițiilor art. 5;
b) să asigure, contra cost, serviciile și amenajările
tehnice solicitate în vederea desfășurării normale a
adunărilor publice;
c) să interzică desfacerea băuturilor alcoolice în locurile
destinate desfășurării adunărilor publice, în imediata
apropiere sau, când consideră necesar, chiar în întreaga
localitate, pe toată durata acestora;
d) să întreprindă orice alte măsuri legale de natură a
asigura caracterul pașnic și civilizat al adunărilor publice;
e) să restituie sumele avansate potrivit art. 12 lit. e),
dacă adunarea publică a fost interzisă din alte motive
decât cele prevăzute în art. 9 sau care nu sunt imputabile
organizatorilor.
CAPITOLUL IV
Asigurarea ordinii pe timpul desfășurării
adunărilor publice
Art. 16. — Comandanții organelor locale de poliție și
jandarmerie sau persoanele desemnate de aceștia au
obligația de a asigura protecția participanților și de a stabili
împreună cu organizatorii măsurile ce trebuie luate pentru
desfășurarea adunărilor publice declarate, în condiții de
deplină ordine.
Art. 17. — În cazul în care adunările publice își pierd
caracterul pașnic și civilizat, poliția și trupele de jandarmi
vor interveni pentru împiedicarea sau neutralizarea
manifestărilor ce tulbură grav ordinea și liniștea publică,
pun în pericol viața, integritatea corporală a cetățenilor, a
trupelor de ordine sau amenință cu devastări ori distrugeri
de clădiri și alte bunuri de interes public sau privat.
Art. 18. — În cazurile prevăzute de art. 17, organele de
ordine vor interveni folosind, în condițiile legii și în raport
cu situațiile create, mijloacele tehnice din dotare.
Art. 19. — Intervenția în forță va fi aprobată de prefect
sau de înlocuitorul acestuia la solicitarea comandantului
forțelor de jandarmi care asigură măsurile de ordine
publică la locul adunării publice.
Aprobarea intervenției în forță nu este necesară în cazul
în care asupra forțelor de ordine se exercită violențe care

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 888/29.IX.2004
pun în pericol iminent viața, integritatea corporală sau
sănătatea acestora ori a altor persoane sau când există
indicii temeinice că participanții pregătesc sau au comis o
faptă ilegală.
Art. 20. — Folosirea forței se va face numai după
avertizarea și somarea participanților de a se dispersa, de
către ofițerul de jandarmi desemnat ca șef al dispozitivului
de ordine. Pentru executarea dispersării se lasă la
dispoziție participanților un timp corespunzător, determinat
în raport cu numărul acestora și cu căile de afluire.
Avertizarea și somarea nu sunt necesare în cazul în
care asupra organelor de ordine se exercită violențe ori
acestea se află într-un pericol iminent.
Art. 21. — Avertizarea constă în folosirea de semnale
sonore sau luminoase și atragerea atenției participanților,
prin mijloace de amplificare sonoră, asupra necesității
dispersării lor și respectării legii.
Art. 22. — Dacă, după avertizare, participanții nu s-au
împrăștiat, se spun prin mijloacele de amplificare sonoră
cuvintele îPrima somație: Atențiune, vă rugăm să
părăsiți…, vom folosi forța“, urmate de semnale sonore și
luminoase.
Dacă, după trecerea perioadei de timp necesare pentru
împrăștiere, se constată că prima somație a rămas fără
rezultat, se trece la folosirea ultimei somații, prin rostirea
cuvintelor îUltima somație: Părăsiți…, se va folosi forța“,
urmate de semnale sonore și luminoase.
Pentru perceperea somațiilor de către toți participanții,
înainte de folosirea mijloacelor de împiedicare sau
constrângere, se emite un semnal luminos prin rachetă de
culoare roșie.
Art. 23. — În caz de absolută necesitate, când se
impune folosirea armelor de foc de către organele de
ordine, în condițiile legii, se repetă, în prealabil, ultima
somație și semnalul luminos prin rachetă de culoare roșie.
Art. 24. — Folosirea mijloacelor de împiedicare sau
constrângere va înceta de îndată ce s-a realizat degajarea
spațiilor, împrăștierea participanților și s-a restabilit ordinea
publică.
CAPITOLUL V
Sancțiuni
Art. 25. — Încălcarea dispozițiilor prezentei legi atrage,
după caz, răspunderea disciplinară, contravențională, civilă
sau penală.
Art. 26. — Constituie contravenții următoarele fapte,
dacă nu sunt săvârșite în astfel de condiții încât, potrivit
legii penale, să întrunească elementele constitutive ale unor
infracțiuni:
a) organizarea și desfășurarea de adunări publice
nedeclarate, neînregistrate sau interzise;
b) nerespectarea orelor de desfășurare, traseelor de
deplasare sau locului și perimetrului destinat adunării
publice;
c) neluarea de către organizatori a măsurilor de
întrerupere a adunării publice, când constată că au
intervenit fapte de natura celor prevăzute în art. 2;

7

d) participarea la adunări publice nedeclarate sau
interzise și urmate de refuzul părăsirii locurilor de
desfășurare a acestora, la avertizările și somațiile organelor
de ordine făcute potrivit legii;
e) instigarea prin orice mijloace, inițierea sau recurgerea
la acțiuni violente sau alte manifestări, cu intenția de
zădărnicire ori tulburare, în orice mod, a adunărilor publice;
f) refuzul de a părăsi imediat adunarea, dacă măsura a
fost dispusă de conducătorii acțiunilor;
g) organizarea sau participarea la contramanifestații
desfășurate în același timp și în același loc cu adunările
publice declarate, indiferent de modul lor de exprimare;
h) introducerea sau desfacerea băuturilor alcoolice în
locurile destinate desfășurării adunărilor publice, pe toată
durata acestora;
i) refuzul de a părăsi imediat adunarea la solicitarea
organelor de ordine, potrivit legii.
Contravențiile prevăzute la alin. 1 lit. a)—c) se
sancționează cu amendă de la 10.000.000 lei la
100.000.000 lei, iar cele prevăzute la lit. d), e), f), g), h) și i),
cu amendă de la 5.000.000 lei la 50.000.000 lei.
Pentru contravențiile de la lit. a)—c) se sancționează,
după caz, organizatorii sau persoanele fizice responsabile
pentru conducerea adunărilor publice.
Art. 27. — Contravențiile prevăzute la art. 26 se
constată de polițiști, ofițerii și subofițerii de jandarmi,
precum și de primari sau de împuterniciții acestora, anume
desemnați.
Art. 28. — Dispozițiile prezentei legi, referitoare la
constatarea și sancționarea contravențiilor, se completează
cu cele ale Legii privind stabilirea și sancționarea
contravențiilor*) și ale Legii pentru sancționarea faptelor de
încălcare a unor norme de conviețuire socială, a ordinii și
liniștii publice, în ce privește închisoarea contravențională**).
Art. 29. — Constituie infracțiune și se pedepsește cu
închisoare de la 3 luni la 2 ani introducerea sau portul, de
către persoanele participante în locurile destinate
desfășurării adunărilor publice, al armelor de orice fel,
materialelor explozive sau incendiare, substanțelor iritantlacrimogene sau cu efect paralizant ori al altor asemenea
materiale, substanțe sau obiecte.
Constituie infracțiune și se pedepsește cu închisoare de
la 3 luni la 2 ani sau cu amendă, dacă fapta nu constituie
o infracțiune mai gravă, opunerea cu violență față de
organizatori, împuterniciții acestora sau față de forțele de
ordine ori împiedicarea lor de a-și exercita atribuțiile legale
privind asigurarea ordinii în desfășurarea adunărilor publice.
CAPITOLUL VI
Dispoziții finale
Art. 30. — Prezenta lege intră în vigoare la data
publicării în Monitorul Oficial al României, Partea I.
Pe aceeași dată se abrogă Decretul-lege nr. 2/1990 cu
privire la organizarea adunărilor publice și Decretul-lege
nr. 39/1990 privind unele măsuri referitoare la desfășurarea
adunărilor publice, precum și orice alte dispoziții contrare.

*) Legea nr. 32/1968 privind stabilirea și sancționarea contravențiilor a fost abrogată prin Ordonanța Guvernului nr. 2/2001 privind regimul
juridic al contravențiilor, publicată în Monitorul Oficial al României, Partea I, nr. 410 din 25 iulie 2001, aprobată cu modificări și completări prin Legea
nr. 180/2002, cu modificările ulterioare.
Potrivit art. 48 din Ordonanța Guvernului nr. 2/2001, ori de câte ori într-o lege specială sau în alt act normativ anterior se face trimitere la
Legea nr. 32/1968, aceasta se va socoti făcută la dispozițiile corespunzătoare din Ordonanța Guvernului nr. 2/2001.
**) De la data intrării în vigoare a Legii de revizuire a Constituției României nr. 429/2003, publicată în Monitorul Oficial al României, Partea I,
nr. 758 din 29 octombrie 2003, potrivit art. III alin. (1) al Ordonanței de urgență a Guvernului nr. 108/2003 pentru desființarea închisorii contravenționale,
publicată în Monitorul Oficial al României, Partea I, nr. 747 din 26 octombrie 2003, referirea la sancțiunea închisorii contravenționale se consideră
făcută la sancțiunea prestării unei activități în folosul comunității ori de câte ori o lege sau o ordonanță prevede că o contravenție se sancționează cu
închisoarea contravențională alternativ cu amenda.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 888/29.IX.2004
ANEXĂ

Model de declarare prealabilă
DENUMIREA ORGANIZATORULUI
Nr. ....... din .......
Către,
.....................................................
(primărie)
— domnului primar —
Vă facem cunoscut că în ziua de ............ luna ....................... anul ..................., între orele ............. și ..............,
în localitatea ........................., județul ....................., locul .............................. se va desfășura o adunare publică organizată
de către noi.
La adunare vor participa circa ...................................... persoane.
Traseele de acces spre locul adunării, precum și cele de dispersare vor fi .......................................................... .
Scopul adunării publice îl constituie manifestarea (aprobării, adeziunii sau protestului) în legătură cu .................. .
Vă asigurăm că adunarea se va desfășura în mod pașnic și civilizat.
Din partea noastră sunt împuterniciți să asigure și să răspundă de măsurile privind buna organizare a adunării,
astfel încât aceasta să se desfășoare în condiții pașnice, civilizate și să nu degenereze în acte de violență, domnii:
— .....................................................................................................................................................................................
— ..................................................................................................................................................................................*)
Personalul desemnat de noi să execute măsuri de ordine pe parcursul desfășurării adunării și pe trasee va purta
următorul însemn distinctiv: ........................................................................................................................................................
......................................................................................................................................................................................... .
În sprijinul bunei desfășurări a adunării, solicităm din partea primăriei și a organelor de poliție luarea următoarelor
măsuri:
..........................................................................................................................................................................................
..........................................................................................................................................................................................
.......................................................................................................................................................................................... .
Semnătura și ștampila
organizatorului
*) Se vor indica numele, prenumele, alte date de identificare ale persoanelor împuternicite să răspundă de organizare.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 888/29.IX.2004 conține 8 pagini.

Prețul de vânzare 8.500 lei

ISSN 1453—4495

PDF compression, OCR, web-optimization with CVISION's PdfCompressor

