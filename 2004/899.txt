Anul 172 (XVI) — Nr. 899

PARTEA

I

LEGI, DECRETE, HOTĂRÂRI ȘI ALTE ACTE

Luni, 4 octombrie 2004

SUMAR

Nr.

Pagina
LEGI ȘI DECRETE

5–6

1.544. — Hotărâre pentru modificarea și completarea
Hotărârii Guvernului nr. 742/2003 privind
organizarea și funcționarea Ministerului Culturii și
Cultelor .....................................................................

6

3–4

1.551. — Hotărâre privind recunoașterea Asociației
îGrupul pentru Dialog Social“ ca fiind de utilitate
publică ........................................................................

7

4

1.554. — Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe
anul 2004, pentru județul Alba ...............................

7

1.555. — Hotărâre privind stabilirea unor măsuri pentru
punerea în aplicare a dispozițiilor Hotărârii
Guvernului nr. 184/2004 privind suplimentarea
bugetului Secretariatului General al Guvernului din
Fondul de rezervă bugetară la dispoziția
Guvernului, prevăzut în bugetul de stat pe
anul 2004 .................................................................

8

2

720. — Decret pentru promulgarea Legii privind bursele
private .......................................................................

3

HOTĂRÂRI ALE GUVERNULUI ROMÂNIEI

1.541. — Hotărâre pentru modificarea art. 3 din
Hotărârea Guvernului nr. 834/1991 privind
stabilirea și evaluarea unor terenuri deținute de
societățile comerciale cu capital de stat ...............
1.542. — Hotărâre privind trecerea unui imobil din
domeniul public al statului și din administrarea
Ministerului Administrației și Internelor în domeniul
public al comunei Chiajna și în administrarea
Consiliului Local al Comunei Chiajna, județul Ilfov
1.543. — Hotărâre pentru modificarea pct. 3 al lit. A din
anexa nr. 2 la Metodologia de achiziționare, prin
cumpărare, schimb sau donație, de către

Pagina
autoritatea publică centrală care răspunde de
silvicultură, prin Regia Națională a Pădurilor, a
terenurilor ce pot fi incluse în fondul forestier
proprietate publică a statului, aprobată prin
Hotărârea Guvernului nr. 796/2002 ........................

376. — Lege privind bursele private .............................

1.540. — Hotărâre privind transmiterea unui imobil din
domeniul public al statului și din administrarea
Ministerului Apărării Naționale în domeniul public
al orașului Pecica și în administrarea Consiliului
Local al Orașului Pecica, județul Arad ..................

Nr.

4–5

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 899/4.X.2004

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind bursele private
Parlamentul României adoptă prezenta lege.
Art. 1. — (1) Bursa privată reprezintă sprijinul pentru
studii acordat, în baza unui contract, de către o persoană
juridică de drept privat sau de către o persoană fizică unui
beneficiar care poate fi, după caz, elev, student, doctorand
sau care urmează un program de pregătire postuniversitară
într-o instituție de învățământ superior acreditată, din țară
sau din străinătate.
(2) Cuantumul bursei private se stabilește la încheierea
contractului și se poate modifica ulterior numai prin act
adițional la acesta.
Art. 2. — (1) Contractul prin care se acordă bursa
privată cuprinde clauze privind modul în care beneficiarul
trebuie să își îndeplinească obligațiile de studiu, precum și
celelalte condiții în care se oferă bursa.
(2) Contractul se semnează de beneficiar sau, în funcție
de vârstă, de beneficiar, cu acordul reprezentantului său
legal, și de reprezentantul legal al persoanei juridice sau
de persoana fizică ce oferă bursa.
(3) Beneficiarul bursei private are obligația să prezinte
contractul, în vederea avizării, la instituția/unitatea de
învățământ în care studiază.
(4) Contractul poate conține clauze prin care să se
stabilească obligația beneficiarului de a lucra după
finalizarea studiilor, prin angajare pe o anumită perioadă,
pentru persoana juridică sau fizică ce acordă bursa privată,
dar numai pe un post corespunzător studiilor absolvite.
(5) Pe perioada acordării bursei private se interzice ca
beneficiarul să lucreze pentru cel ce acordă bursa sau
pentru altă persoană juridică ori fizică desemnată de
acesta.
Art. 3. — Bursa privată poate fi acordată pe întreaga
durată a studiilor sau pe o perioadă mai scurtă de timp,
stabilită prin contract.
Art. 4. — Cuantumul lunar al bursei private trebuie să
acopere cel puțin masa, cazarea și cheltuielile de
întreținere, fără a se situa sub nivelul salariului minim pe
economie.
Art. 5. — Sumele utilizate pentru acordarea burselor
private sunt deductibile fiscal, în condițiile legii.
Art. 6. — (1) Persoanele juridice plătitoare de impozit
pe profit, care acordă burse private elevilor, studenților,
doctoranzilor sau altor persoane care urmează, în țară ori
în străinătate, un program de pregătire postuniversitară în
instituții de învățământ superior acreditate, scad din

impozitul pe profit datorat sumele aferente, acordate pentru
burse, dacă sunt îndeplinite, cumulativ, următoarele condiții:
a) se încadrează în limita cotei de 3% din cifra de
afaceri;
b) nu depășesc mai mult de 20% din impozitul pe profit
datorat.
(2) Persoanele fizice care desfășoară activități
independente pot acorda burse private persoanelor
prevăzute la alin. (1), în limita unei cote de 5% din baza
de calcul determinată conform art. 49 alin. (6) din Legea
nr. 571/2003 privind Codul fiscal.
(3) Contribuabilii pot dispune asupra destinației unei
sume reprezentând până la 1% din impozitul pe venitul
anual, pentru acordarea de burse private persoanelor
prevăzute la alin. (1), în condițiile prevederilor art. 90
alin. (2) din Legea nr. 571/2003.
Art. 7. — Bursa privată nu poate fi acordată, în
condițiile prezentei legi, rudelor sau afinilor până la
gradul al IV-lea inclusiv.
Art. 8. — Bursa privată nu se impozitează, iar facilitățile
prevăzute la art. 6 se reactualizează în concordanță cu
introducerea unor prevederi mai favorabile prin modificarea
Legii nr. 571/2003.
Art. 9. — (1) Cheltuielile privind bursele private acordate
în condițiile prezentei legi, însumate cu cele efectuate
pentru alte sponsorizări, potrivit Legii nr. 32/1994 privind
sponsorizarea, cu modificările ulterioare, se vor încadra în
limita prevăzută la art. 31 alin. (4) din Legea nr. 571/2003.
(2) Sumele reprezentând bursele private acordate de
către persoanele fizice în condițiile prezentei legi, cumulate
cu cele efectuate pentru alte sponsorizări, potrivit Legii
nr. 32/1994, cu modificările și completările ulterioare, se vor
încadra în limita a 5% din baza de calcul determinată
conform art. 49 alin. (6) din Legea nr. 571/2003 și,
respectiv, a 1% din impozitul pe venitul anual datorat, în
condițiile art. 90 alin. (2) din aceeași lege.
Art. 10. — În termen de 60 de zile de la data intrării în
vigoare a prezentei legi, Ministerul Finanțelor Publice și
Ministerul Educației și Cercetării vor emite instrucțiuni
pentru aplicarea acesteia, care se aprobă prin ordin comun
al ministrului finanțelor publice și al ministrului educației și
cercetării.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 28 septembrie 2004.
Nr. 376.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 899/4.X.2004

3

PREȘEDINTELE ROMÂNIEI

DECRET
pentru promulgarea Legii privind bursele private
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind bursele private și se
dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 24 septembrie 2004.
Nr. 720.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind transmiterea unui imobil din domeniul public al statului și din administrarea Ministerului
Apărării Naționale în domeniul public al orașului Pecica și în administrarea Consiliului Local
al Orașului Pecica, județul Arad
În temeiul art. 108 din Constituție, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă transmiterea unui imobil, având
datele de identificare prevăzute în anexa care face parte
integrantă din prezenta hotărâre, din domeniul public al
statului și din administrarea Ministerului Apărării Naționale
în domeniul public al orașului Pecica și în administrarea

Consiliului Local al Orașului Pecica, județul Arad.
Art. 2. — Predarea-preluarea imobilului transmis potrivit
prevederilor art. 1 se face pe bază de protocol încheiat
între părțile interesate, în termen de 60 de zile de la data
intrării în vigoare a prezentei hotărâri.

PRIM-MINISTRU

ADRIAN NĂSTASE
Contrasemnează:
p. Ministrul apărării naționale,
George Cristian Maior,
secretar de stat
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
p. Ministrul finanțelor publice,
Gheorghe Gherghina,
secretar de stat

București, 23 septembrie 2004.
Nr. 1.540.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 899/4.X.2004
ANEXĂ
DATELE DE IDENTIFICARE

a imobilului care se transmite din domeniul public al statului și din administrarea Ministerului Apărării Naționale în
domeniul public al orașului Pecica și în administrarea Consiliului Local al Orașului Pecica, județul Arad
Locul
unde este situat
imobilul care
se transmite

Orașul Pecica,
județul Arad

Persoana juridică
de la care
se transmite imobilul

Statul român,
Ministerul Apărării
Naționale

Codul de clasificare
din inventarul bunurilor
aflate în administrarea
Ministerului Apărării Naționale,
care alcătuiesc domeniul
public al statului

Persoana juridică
la care se transmite
imobilul

Orașul Pecica,
Consiliul Local
al Orașului
Pecica, județul
Arad

— cod 8.29.09
— nr. M.F. 103.547

Caracteristicile tehnice
ale imobilului

—
—
—
—

imobil 760
suprafața construită = 1.829 m2
suprafața desfășurată = 1.829 m2
suprafața totală a terenului =
46.555 m2

GUVERNUL ROMÂNIEI

HOTĂRÂRE
pentru modificarea art. 3 din Hotărârea Guvernului nr. 834/1991 privind stabilirea
și evaluarea unor terenuri deținute de societățile comerciale cu capital de stat
În temeiul prevederilor art. 108 din Constituție, republicată,
Guvernul României adoptă prezenta hotărâre.
Articol unic. — Articolul 3 din Hotărârea Guvernului
nr. 834/1991 privind stabilirea și evaluarea unor terenuri
deținute de societățile comerciale cu capital de stat,
publicată în Monitorul Oficial al României, Partea I, nr. 259
din 20 decembrie 1991, cu modificările și completările
ulterioare, se modifică și va avea următorul cuprins:
îArt. 3. — Prevederile art. 1 nu se aplică terenurilor
care, în condițiile legii, fac parte din domeniul public,

precum și terenurilor cărora le sunt aplicabile prevederile
Hotărârii Guvernului nr. 746/1991 privind stabilirea valorii de
patrimoniu a terenurilor agricole în vederea aplicării art. 36
și art. 38 din Legea fondului funciar nr. 18/1991, cu
modificările ulterioare, cu excepția terenurilor din domeniul
privat al statului pe care există obiective construite ce
conțin suprafețe agricole și a terenurilor agricole prevăzute
pentru dezvoltare.“

PRIM-MINISTRU

ADRIAN NĂSTASE
Contrasemnează:
Ministrul agriculturii, pădurilor și dezvoltării rurale,
Petre Daea
Ministrul transporturilor, construcțiilor și turismului,
Miron Tudor Mitrea
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
p. Ministrul finanțelor publice,
Gheorghe Gherghina,
secretar de stat

București, 23 septembrie 2004.
Nr. 1.541.

GUVERNUL ROMÂNIEI

HOTĂRÂRE
privind trecerea unui imobil din domeniul public al statului și din administrarea
Ministerului Administrației și Internelor în domeniul public al comunei Chiajna
și în administrarea Consiliului Local al Comunei Chiajna, județul Ilfov
În temeiul art. 108 din Constituție, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României

adoptă prezenta hotărâre.

Art. 1. — Se aprobă trecerea din domeniul public al
statului și din administrarea Ministerului Administrației și
Internelor în domeniul public al comunei Chiajna și în

administrarea Consiliului Local al Comunei Chiajna, județul
Ilfov, a imobilului identificat potrivit anexei care face parte
integrantă din prezenta hotărâre.

PDF compression, OCR, web-optimization with CVISION's PdfCompressor

5

MONITORUL OFICIAL AL ROMÂNIEI, PARTEA I, Nr. 899/4.X.2004
Art. 2. — Predarea-preluarea imobilului transmis potrivit
prevederilor art. 1 se va face pe bază de protocol încheiat

între părțile interesate, în termen de 30 de zile de la data
intrării în vigoare a prezentei hotărâri.

PRIM-MINISTRU

ADRIAN NĂSTASE
Contrasemnează:
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
p. Ministrul finanțelor publice,
Gheorghe Gherghina,
secretar de stat

București, 23 septembrie 2004.
Nr. 1.542.

ANEXĂ
DATELE DE IDENTIFICARE

a imobilului care trece din domeniul public al statului și din administrarea Ministerului Administrației și Internelor
în domeniul public al comunei Chiajna și în administrarea Consiliului Local al Comunei Chiajna, județul Ilfov

Adresa imobilului
care se transmite

de la care
se transmite imobilul

Localitatea Chiajna,
județul Ilfov

Caracteristicile
tehnice
ale imobilului

Persoana juridică

Statul român —
Ministerul
Administrației și
Internelor

Valoarea
contabilă
a imobilului

Nr. de înregistrare
al imobilului în inventarul
depus la Ministerul
Finanțelor Publice

la care
se transmiteimobilul

Comuna Chiajna —
Consiliul Local
al Comunei Chiajna

Teren agricol
Suprafața =
5,96 ha

—

121.143

GUVERNUL ROMÂNIEI

HOTĂRÂRE
pentru modificarea pct. 3 al lit. A din anexa nr. 2 la Metodologia de achiziționare, prin cumpărare,
schimb sau donație, de către autoritatea publică centrală care răspunde de silvicultură, prin Regia
Națională a Pădurilor, a terenurilor ce pot fi incluse în fondul forestier proprietate publică a statului,
aprobată prin Hotărârea Guvernului nr. 796/2002
În temeiul art. 108 din Constituție, republicată,
Guvernul României adoptă prezenta hotărâre.
Articol unic. — Punctul 3 al literei A din anexa nr. 2 la
Metodologia de achiziționare, prin cumpărare, schimb sau
donație, de către autoritatea publică centrală care răspunde
de silvicultură, prin Regia Națională a Pădurilor, a
terenurilor ce pot fi incluse în fondul forestier proprietate
publică a statului, aprobată prin Hotărârea Guvernului
nr. 796/2002, publicată în Monitorul Oficial al României,
Partea I, nr. 603 din 15 august 2002, se modifică și va
avea următorul cuprins:
î3.1. Dacă terenul are destinația forestieră sau este
teren cu destinație agricolă, ocupat cu vegetație forestieră,
valoarea terenului fără vegetația forestieră se determină
prin utilizarea relației de calcul:
(3.2)
VTER = S . R1 . R2 . VU ,
în care:
S — mărimea suprafeței terenului ce se evaluează în
vederea cumpărării, exprimată în hectare;
R1 — coeficientul de evaluare a șansei de instalare a
vegetației forestiere. Valorile coeficienților R 1 sunt
diferențiate în raport cu zonele fitogeografice și cu starea
terenului; ele sunt prezentate în tabelul nr. 3 din anexa
nr. 3;

R2 — coeficientul de evaluare a riscului de asigurare a
integrității pădurii. Valorile coeficienților R2 sunt diferențiate
în funcție de intensitatea presiunii sociale asupra pădurii;
ele sunt prezentate în tabelul nr. 4 din anexa nr. 3;
VU — valoarea maximă a unui teren în suprafață de un
hectar, stabilită în funcție de caracteristicile terenului, prin
intermediul relației:
VU =

CMEX . PML . RPF
RD

,

(3.3)

în care:
CMEX — creșterea medie la exploatabilitate a producției
principale a speciei reprezentative pentru grupa de formații
forestiere în care se găsește terenul, exprimată în m3/ha . an;
P ML — prețul mediu al unui metru cub de lemn,
diferențiat pe grupe de specii, în raport cu ponderea lor în
structura cotei normale de tăiere, exprimat în lei/m3;
RPF — rata medie a profitului, corespunzătoare terenului
pe care este instalată pădurea, mijloc de producție; pentru
uniformizare s-a utilizat aceeași valoare ca cea utilizată în
evaluarea terenurilor agricole, respectiv %;

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 899/4.X.2004

RD — rata medie anuală a dobânzii pe piața bancară,
conform datelor statistice oficiale.
Valorile V U sunt diferențiate în funcție de bonitatea
terenului și de grupa de formații forestiere; ele sunt prezentate
în tabelul nr. 1 din anexa nr. 3 și se exprimă în lei.
3.2. Dacă terenul are destinația agricolă și nu este
ocupat cu vegetație forestieră, pentru determinarea valorii
terenului se utilizează relația de calcul:
(3.2´)
VTER = S . R1 . R2 . VU ,
în care:
S, R1, R2 au semnificațiile de la pct. 3.1. În situația în
care terenul oferit nu poate fi inclus într-o grupă de
formații forestiere, se va încadra în grupa de formații

forestiere cu cel mai apropiat areal de terenul respectiv.
Încadrarea pe grupe de formații forestiere și pe categorii
de bonitate a terenurilor cu altă destinație decât cea
forestieră se face de către comisia de evaluare;
Vu — valoarea unitară de vânzare a terenurilor agricole
pentru localitatea pe teritoriul căreia se găsește terenul,
care nu poate fi mai mare decât maximul valorilor de
vânzare a terenurilor agricole, stabilit pentru localitatea
unde se efectuează tranzacția, exprimată în lei/ha,
comunicată lunar de direcțiile pentru agricultură și
dezvoltare rurală ale Ministerului Agriculturii, Pădurilor și
Dezvoltării Rurale.“

PRIM-MINISTRU

ADRIAN NĂSTASE
Contrasemnează:
Ministrul agriculturii, pădurilor și dezvoltării rurale,
Petre Daea
p. Ministrul finanțelor publice,
Gheorghe Gherghina,
secretar de stat
București, 23 septembrie 2004.
Nr. 1.543.
GUVERNUL ROMÂNIEI

HOTĂRÂRE
pentru modificarea și completarea Hotărârii Guvernului nr. 742/2003 privind organizarea
și funcționarea Ministerului Culturii și Cultelor
În temeiul art. 108 din Constituție, republicată,
Guvernul României adoptă prezenta hotărâre.
Articol unic. — Hotărârea Guvernului nr. 742/2003
privind organizarea și funcționarea Ministerului Culturii și
Cultelor, publicată în Monitorul Oficial al României, Partea I,
nr. 493 din 8 iulie 2003, cu modificările și completările
ulterioare, se modifică și se completează după cum
urmează:
1. La articolul 18, după litera d) se introduce o nouă
literă, litera e), cu următorul cuprins:
îe) «Opera Română din Timișoara» își schimbă
denumirea în «Opera Națională Română din Timișoara»,
instituție publică cu personalitate juridică, finanțată din
venituri proprii și subvenții acordate de la bugetul de stat,

cu sediul în municipiul Timișoara, str. Mărășești nr. 2,
județul Timiș.“
2. La anexa nr. 2 capitolul II îOrgane de specialitate ale
administrației publice centrale și instituții publice finanțate
din venituri proprii și subvenții acordate de la bugetul de
stat“, punctul 29 se modifică și va avea următorul cuprins:
î29. Opera Națională Română din Timișoara Venituri
proprii și
subvenții
acordate
de la
bugetul
de stat“

PRIM-MINISTRU

ADRIAN NĂSTASE
Contrasemnează:
Ministrul culturii și cultelor,
Răzvan Theodorescu
Ministrul muncii, solidarității sociale și familiei,
Dan Mircea Popescu
p. Ministrul finanțelor publice,
Gheorghe Gherghina,
secretar de stat

București, 23 septembrie 2004.
Nr. 1.544.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 899/4.X.2004

7

GUVERNUL ROMÂNIEI

HOTĂRÂRE
privind recunoașterea Asociației îGrupul pentru Dialog Social“ ca fiind de utilitate publică
În temeiul art. 108 din Constituție, republicată, și al art. 39 alin. (1) din Ordonanța Guvernului nr. 26/2000 cu
privire la asociații și fundații, cu modificările și completările ulterioare,
Guvernul României adoptă prezenta hotărâre.
Articol unic. — Se recunoaște Asociația îGrupul pentru
Dialog Social“, persoană juridică română de drept privat, fără

scop patrimonial, cu sediul în municipiul București, Calea
Victoriei nr. 120, sectorul 1, ca fiind de utilitate publică.

PRIM-MINISTRU

ADRIAN NĂSTASE
Contrasemnează:
p. Ministrul culturii și cultelor,
Ion Antonescu,
secretar de stat
p. Ministrul finanțelor publice,
Gheorghe Gherghina,
secretar de stat
București, 23 septembrie 2004.
Nr. 1.551.

GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2004, pentru județul Alba
În temeiul art. 108 din Constituție, republicată, al art. 30 alin. (2) și (3) din Legea nr. 500/2002 privind finanțele
publice, cu modificările ulterioare, și al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din impozitul pe venit pentru bugetele locale pe anul 2004
cu suma de 2 miliarde lei pentru județul Alba, din Fondul
de rezervă bugetară la dispoziția Guvernului, prevăzut în
bugetul de stat pe anul 2004, și alocarea acesteia
bugetului propriu al comunei Galda de Jos pentru
finalizarea investiției îDistribuție gaze naturale“.

Art. 2. — Utilizarea sumei prevăzute la art. 1 se face
de către ordonatorul principal de credite, potrivit dispozițiilor
legale.
Art. 3. — Se autorizează Ministerul Finanțelor Publice
să introducă modificările corespunzătoare în volumul și în
structura bugetului de stat pe anul 2004.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul administrației și internelor,
Toma Zaharia,
secretar de stat
Ministrul delegat pentru administrația publică,
Gheorghe Emacu
p. Ministrul finanțelor publice,
Gheorghe Gherghina,
secretar de stat
București, 23 septembrie 2004.
Nr. 1.554.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 899/4.X.2004
GUVERNUL ROMÂNIEI

HOTĂRÂRE
privind stabilirea unor măsuri pentru punerea în aplicare a dispozițiilor Hotărârii Guvernului
nr. 184/2004 privind suplimentarea bugetului Secretariatului General al Guvernului din Fondul
de rezervă bugetară la dispoziția Guvernului, prevăzut în bugetul de stat pe anul 2004
Având în vedere prevederile art. 41 alin. (1) lit. b) pct. 1 și lit. d) din Ordonanța Guvernului nr. 26/2000 cu
privire la asociații și fundații, cu modificările și completările ulterioare,
având în vedere prevederile Hotărârii Guvernului nr. 184/2004 privind suplimentarea bugetului Secretariatului
General al Guvernului din Fondul de rezervă bugetară la dispoziția Guvernului, prevăzut în bugetul de stat pe anul 2004,
în temeiul art. 108 din Constituție, republicată, al art. 30 alin. (2) din Legea nr. 500/2002 privind finanțele publice,
cu modificările ulterioare, și al art. 25 lit. a) din Legea bugetului de stat pe anul 2004 nr. 507/2003, cu modificările și
completările ulterioare,
Guvernul României adoptă prezenta hotărâre.
Articol unic. — (1) Sumele alocate de Secretariatul
General al Guvernului conform art. 1 din Hotărârea
Guvernului nr. 184/2004 privind suplimentarea bugetului
Secretariatului General al Guvernului din Fondul de rezervă
bugetară la dispoziția Guvernului, prevăzut în bugetul de
stat pe anul 2004, vor fi acordate în condițiile legii și vor fi
virate în contul special deschis de organizațiile beneficiare,
în conformitate cu prevederile art. 41 alin. (1) din
Ordonanța Guvernului nr. 26/2000 cu privire la asociații și

fundații, cu modificările și completările ulterioare, în termen
de 10 zile de la data convenirii programelor pentru care se
acordă finanțarea.
(2) Modul de utilizare a sumelor acordate potrivit
prezentei hotărâri va fi supus controlului conform legislației
în vigoare, respectiv pe baza rapoartelor de activitate și a
bilanțurilor anuale întocmite de organizațiile beneficiare,
potrivit art. 41 alin. (1) lit. e) din Ordonanța Guvernului
nr. 26/2000, cu modificările și completările ulterioare.

PRIM-MINISTRU

ADRIAN NĂSTASE
Contrasemnează:
Ministrul pentru coordonarea
Secretariatului General al Guvernului,
Eugen Bejinariu
Departamentul pentru Relații Interetnice
Cristian Jura,
secretar de stat
p. Ministrul finanțelor publice,
Gheorghe Gherghina,
secretar de stat
București, 23 septembrie 2004.
Nr. 1.555.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 899/4.X.2004 conține 8 pagini.

Prețul de vânzare 9.500 lei

ISSN 1453—4495

PDF compression, OCR, web-optimization with CVISION's PdfCompressor

