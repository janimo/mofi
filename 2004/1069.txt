Anul 172 (XVI) — Nr. 1.069

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 17 noiembrie 2004

SUMAR

Nr.

Pagina
LEGI ȘI DECRETE

458. — Lege pentru ratificarea Memorandumului de
înțelegere dintre Guvernul României și Guvernul
Republicii Turcia privind cooperarea în domeniul
cercetării și tehnologiei pentru apărare, semnat la
Ankara la 6 aprilie 2004 ..........................................

2

Memorandum de înțelegere între Guvernul României și
Guvernul Republicii Turcia privind cooperarea în
domeniul cercetării și tehnologiei pentru apărare

2–7

867. — Decret privind promulgarea Legii pentru
ratificarea Memorandumului de înțelegere dintre
Guvernul României și Guvernul Republicii Turcia
privind cooperarea în domeniul cercetării și
tehnologiei pentru apărare, semnat la Ankara la
6 aprilie 2004 ............................................................

7

´
499. — Lege privind aprobarea Ordonanței de urgență
a Guvernului nr. 41/2004 pentru modificarea și
completarea Legii cadastrului și a publicității
imobiliare nr. 7/1996 .................................................
934. — Decret pentru promulgarea Legii privind
aprobarea Ordonanței de urgență a Guvernului
nr. 41/2004 pentru modificarea și completarea
Legii cadastrului și a publicității imobiliare
nr. 7/1996 ..................................................................

8–9

9

HOTĂRÂRI ALE GUVERNULUI ROMÂNIEI
1.864. — Hotărâre pentru aprobarea bugetului rectificat
de venituri și cheltuieli pe anul 2004 al Regiei
Autonome îImprimeria Băncii Naționale a
României“ ...................................................................
1.898. — Hotărâre pentru modificarea și completarea
art. 8 din Normele metodologice privind exportul
definitiv sau temporar al bunurilor culturale mobile,
aprobate prin Hotărârea Guvernului nr. 518/2004

9

10

Nr.
1.899. — Hotărâre pentru modificarea Hotărârii
Guvernului nr. 744/2003 privind organizarea și
funcționarea Ministerului Comunicațiilor și
Tehnologiei Informației ..............................................
1.920. — Hotărâre privind redobândirea cetățeniei
române de către unele persoane ............................
1.956. — Hotărâre privind suplimentarea bugetului
Ministerului Culturii și Cultelor din Fondul de
rezervă bugetară la dispoziția Guvernului pe anul
2004, pentru executarea lucrărilor de aducțiune a
apei potabile pentru Mănăstirea Sucevița, județul
Suceava .....................................................................
1.959. — Hotărâre privind suplimentarea bugetului
Ministerului Culturii și Cultelor din Fondul de
rezervă bugetară la dispoziția Guvernului pe anul
2004, pentru Parohia Ortodoxă îSfântul Gheorghe“,
orașul Nehoiu, județul Buzău ...................................
ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
657. — Ordin al președintelui Agenției Naționale de
Administrare Fiscală privind înscrierea pe
documente a numărului de operator de date cu
caracter personal.......................................................
ACTE ALE COMISIEI NAȚIONALE
A VALORILOR MOBILIARE
52. — Ordin pentru aprobarea Regulamentului
Comisiei Naționale a Valorilor Mobiliare
nr. 10/2004 privind modificarea Regulamentului
Comisiei Naționale a Valorilor Mobiliare nr. 8/1996
privind autorizarea Societății Naționale de
Compensare, Decontare și Depozitare pentru
Valori Mobiliare, cu modificările și completările
ulterioare ....................................................................
53. — Ordin pentru aprobarea Instrucțiunilor
nr. 9/2004 privind efectuarea transferurilor directe
de proprietate asupra valorilor mobiliare.................

Pagina

10–11
12

12–13

13

14

14–15

15–16

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 1.069/17.XI.2004

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru ratificarea Memorandumului de înțelegere dintre Guvernul României
și Guvernul Republicii Turcia privind cooperarea în domeniul cercetării și tehnologiei
pentru apărare, semnat la Ankara la 6 aprilie 2004
Parlamentul României adoptă prezenta lege.
Articol unic. — Se ratifică Memorandumul de înțelegere
dintre Guvernul României și Guvernul Republicii Turcia

privind cooperarea în domeniul cercetării și tehnologiei
pentru apărare, semnat la Ankara la 6 aprilie 2004.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 1 noiembrie 2004.
Nr. 458.
MEMORANDUM DE ÎNȚELEGERE
între Guvernul României și Guvernul Republicii Turcia
privind cooperarea în domeniul cercetării și tehnologiei pentru apărare
PREAMBUL

Luând în considerare prevederile:
Acordului dintre Guvernul României și Guvernul Republicii Turcia privind cooperarea în domeniile instruirii, tehnicii
și științei militare, semnat la București la 20 februarie 1992, Protocolului dintre Guvernul României și Guvernul Republicii
Turcia privind schimbul de informații secrete în domeniile armamentului, logisticii și industriei de apărare, semnat la
București, la 9 iulie 1992, Protocolului dintre Guvernul României și Guvernul Republicii Turcia privind cooperarea în
domeniile tehnic, logistic și al industriei de apărare, semnat la București la 9 iulie 1992,
subliniind dorința de a promova și de a dezvolta relațiile de cooperare bazate pe prietenie și avantajul reciproc,
inclusiv în domeniul cercetării și tehnologiei pentru apărare,
Guvernul României și Guvernul Republicii Turcia, denumite în continuare părți,
au convenit următoarele:
ARTICOLUL I
Definiții

Termenii folosiți în acest memorandum de înțelegere
sunt definiți în continuare:
1.1. prin program de cooperare se înțelege proiecte de
cercetare-dezvoltare și/sau tehnologice care sunt create în
conformitate cu prevederile prezentului memorandum de
înțelegere;
1.2. prin informație se înțelege orice cunoștințe sau
date, material ori document, indiferent de forma și de
caracteristicile lor și indiferent dacă fac sau nu obiectul
drepturilor de autor ori al altor forme legale de protecție,
utilizate în domeniul de aplicare a prezentului memorandum
de înțelegere;
1.3. prin material se înțelege orice echipament,
instrument sau dispozitiv fie fabricat, fie în curs de
fabricație, în conformitate cu prezentul memorandum de
înțelegere;

1.4. prin document se înțelege orice informație
înregistrată, indiferent de caracteristicile sau de forma sa
fizică, incluzând, fără restricții, date scrise ori tipărite, benzi
magnetice și cartele procesate pe computer, hărți, planuri,
fotografii, desene, grafice, gravuri, schițe, note și
documente de serviciu, indigouri și benzi dactilografice sau
reproduceri prin orice mijloace ori procedee, înregistrări sub
orice formă, video, optice, electronice, magnetice, voce sau
sunet, precum și echipamente portabile de procesare
automată a datelor cu posibilități de stocare interne ori
externe, folosite sau produse în conformitate cu prezentul
memorandum de înțelegere;
1.5. prin scopuri de apărare se înțelege obiectivele
stabilite de părți pentru acoperirea nevoilor de apărare ale
statelor lor;
1.6. prin informații clasificate se înțelege informațiile
oficiale, datele, documentele de interes pentru securitatea
națională, care, în conformitate cu nivelurile de importanță
și consecințele care s-ar produce ca urmare a dezvăluirilor

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.069/17.XI.2004
sau diseminării neautorizate, necesită protecție și sunt
marcate corespunzător din punct de vedere al securității;
1.7. prin informație de bază se înțelege orice informație
care este necesară sau utilă pentru realizarea obiectivelor
prezentului memorandum de înțelegere, dar care a fost
generată anterior ori în afara cadrului oferit de prezentul
memorandum de înțelegere;
1.8. prin informație de prim-plan se înțelege orice
informație care a fost generată în baza prezentului
memorandum de înțelegere;
1.9. prin proprietate intelectuală se înțelege invenții,
brevetate sau nu, mărci, desene industriale, drepturi de
autor și informații tehnice incluzând programe de calculator,
baze de date, desene, know-how tehnic, informații și knowhow de producție, tehnici și secrete comerciale constituind
drepturi incorporale și fiind cunoscute numai proprietarilor și
celor care sunt autorizați de aceștia să aibă acces la ele
și/sau care nu sunt disponibile accesului public
nerestricționat, indiferent dacă sunt informații de bază sau
de prim-plan, fiind reglementate și protejate de legislația
statelor părți;
1.10. prin invenție comună se înțelege orice invenție
realizată de părți împreună, în conformitate cu prezentul
memorandum de înțelegere;
1.11. prin parte furnizoare se înțelege acea parte care
furnizează celeilalte părți informații în conformitate cu
prezentul memorandum de înțelegere;
1.12. prin parte primitoare se înțelege acea parte care
primește informații de la partea furnizoare în conformitate
cu prezentul memorandum de înțelegere;
1.13. prin terță parte se înțelege orice persoană sau
entitate, alta decât părțile prezentului memorandum de
înțelegere;
1.14. prin contract clasificat se înțelege orice contract
semnat între părți sau/și între contractanții lor, în care sunt
incluse și folosite informații clasificate;
1.15. prin contractant se înțelege o persoană sau o
entitate căreia i s-a încredințat un contract în cadrul unui
program de cooperare, în conformitate cu prezentul
memorandum de înțelegere.
ARTICOLUL II
Obiective

Colaborarea dintre părți își propune realizarea
următoarelor obiective:
2.1. îmbunătățirea cooperării în domeniul cercetării și
tehnologiei pentru apărare;
2.2. utilizarea efectivă a resurselor lor științifice, tehnice
și financiare destinate cercetării și tehnologiei pentru
apărare și utilizarea rezultatelor în avantaj reciproc;
2.3. reducerea costurilor în programul de cooperare;
2.4. inițierea și dezvoltarea programului de cooperare;
2.5. schimbul de informații privind planificarea cercetării
și tehnologiei și facilitățile.
ARTICOLUL III
Domeniile de aplicare a programelor de cooperare

Domeniile de aplicare a programelor de cooperare sunt
următoarele:
3.1. obținerea de cunoștințe noi, importante, în domeniul
tehnicii și tehnologiei, destinate apărării, prin intermediul
unor studii sistematice și cuprinzătoare, cu caracter teoretic
și experimental;
3.2. aplicarea practică a cunoștințelor de inginerie,
tehnice și științifice, în scopurile apărării;
3.3. dezvoltarea ideilor, procedurilor și a hardware-ului
experimental cu aplicații în domeniul apărării, incluzând

3

planificarea și realizarea de simulări, procese științifice și
demonstrații tehnologice;
3.4. dezvoltarea de sisteme de apărare.
ARTICOLUL IV
Formele cooperării

Cooperarea dintre părți poate fi implementată în
următoarele forme:
4.1. schimbul de informații referitoare la cercetarea
națională în domeniul apărării, tehnologii, precum și
evaluarea în comun a datelor din domeniul tehnic și
științific, în conformitate cu prezentul memorandum de
înțelegere;
4.2. inițierea unor programe de cercetare-dezvoltare
și/sau tehnologice, implementate în comun și cu rezultate
comune;
4.3. implementarea programelor de cooperare;
4.4. schimbul reciproc de echipamente, materiale, și
software experimental pentru testare și evaluare, în sprijinul
programelor de cooperare;
4.5. informarea reciprocă despre domeniile de cercetare,
în scopul identificării domeniilor posibile de extindere a
cooperării pentru realizarea și dezvoltarea de sisteme de
apărare;
4.6. schimbul de personal din domeniul cercetării.
ARTICOLUL V
Înțelegeri tehnice

5.1. Pentru implementarea fiecărui program de
cooperare, autoritățile competente ale părților vor încheia
înțelegeri tehnice care vor reflecta principiile cooperării
prevăzute în prezentul memorandum de înțelegere și care,
în cazul în care comitetul director nu decide altfel, vor
urma modelul prezentat în anexa la prezentul memorandum
de înțelegere.
ARTICOLUL VI
Comitetul director

6.1. Părțile vor înființa un comitet director pentru a
conduce și a coordona lucrările și fiecare parte va numi un
reprezentant în comitetul director, cu posibilitatea de a
invita experți. Fiecare delegație va avea un singur vot, iar
deciziile comitetului director vor fi luate în unanimitate.
6.2. Comitetul director se va întruni cel puțin o dată pe
an sau la cererea uneia dintre părți. Întâlnirile vor fi
găzduite alternativ de ambele părți. Lucrările vor fi conduse
de partea gazdă.
ARTICOLUL VII
Competențele comitetului director

Comitetul director va avea următoarele competențe:
7.1. conducerea și coordonarea activităților desfășurate
în baza prevederilor prezentului memorandum de
înțelegere;
7.2. monitorizarea programelor de cooperare planificate
sau aflate în derulare, incluzând aspecte tehnice, cheltuieli
și executarea la termene, raportate la cerințe;
7.3. stabilirea de noi programe de cooperare;
7.4. stabilirea etapelor programelor de cooperare;
7.5. stabilirea liniilor directoare referitoare la forma și
conținutul programelor de cooperare;
7.6. coordonarea directorilor de programe pe timpul
implementării proiectului, luând în considerare prevederile
înțelegerilor tehnice;
7.7. rezolvarea problemelor care ar putea apărea pe
timpul realizării programelor de cooperare;
7.8. semnarea înțelegerilor tehnice.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 1.069/17.XI.2004
ARTICOLUL VIII
Conducerea programelor de cooperare

8.1. Fiecare parte va numi câte un director pentru
fiecare program de cooperare. Directorii vor răspunde
împreună în fața comitetului director pentru conducerea
activităților efectuate în baza înțelegerilor tehnice.
8.2. Directorii vor avea următoarele responsabilități:
8.2.1. întocmirea proiectelor înțelegerilor tehnice și a
documentului de lucru al programului de cooperare;
8.2.2. managementul financiar și tehnic al programului
de cooperare;
8.2.3. modul de repartizare și utilizare a echipamentelor
aflate în administrare;
8.2.4. pregătirea de rapoarte periodice referitoare la
programele de cooperare, cel puțin o dată pe an, și
raportul final cu privire la rezultatele obținute pentru
comitetul director.

10.6. Fiecare parte va informa cu promptitudine cealaltă
parte despre detaliile unui astfel de incident, despre
rezultatele finale ale investigației, precum și despre
măsurile luate.
10.7. Informațiile clasificate furnizate sau generate în
conformitate cu prezentul memorandum de înțelegere vor
continua să fie protejate și în cazul încetării valabilității
acestuia, până la o dată care va fi stabilită de partea
furnizoare.
ARTICOLUL XI
Accesul la informații clasificate

ARTICOLUL IX

11.1. Accesul la informațiile clasificate va fi permis
numai acelor persoane care sunt pe deplin autorizate și
cărora li s-a acordat o autorizație de securitate,
corespunzătoare nivelului de clasificare cerut, emisă de
autoritatea de securitate desemnată a fiecărei părți în
conformitate cu legislația națională a fiecăreia, pe baza
principiului înevoii de a cunoaște“.

Repartizarea activităților și a costurilor programelor
de cooperare

ARTICOLUL XII

9.1. Activitățile și cheltuielile vor fi repartizate între părți
pentru a se obține cel mai înalt nivel de eficiență prin
utilizarea capacităților și avantajelor existente, pentru a
realiza cel mai redus cost posibil. Obiectivul va fi acela de
a împărți activitățile între părți, în principiu pe bază de
egalitate în ceea ce privește calitatea, cantitatea și
costurile. Sarcinile și beneficiile fiecărui program de
cooperare vor fi împărțite în mod egal.
9.2. Activitățile de cooperare ale părților vor depinde de
fondurile naționale disponibile. Fiecare parte va înștiința
prompt cealaltă parte dacă fondurile disponibile nu sunt
suficiente pentru îndeplinirea obligațiilor, în conformitate cu
prezentul memorandum de înțelegere. Într-o asemenea
situație, părțile se vor consulta imediat, în vederea
continuării activităților pe o bază modificată.
ARTICOLUL X
Protecția informațiilor clasificate

10.1. Toate informațiile clasificate schimbate sau
generate în aplicarea prevederilor prezentului memorandum
de înțelegere vor fi utilizate, transmise, depozitate și
manipulate în conformitate cu legislația națională a fiecărei
părți și cu prevederile Protocolului dintre Guvernul
României și Guvernul Republicii Turcia privind schimbul de
informații secrete în domeniile armamentului, logisticii și
industriei de apărare, semnat la București la 9 iulie 1992.
10.2. Informațiile clasificate vor fi transmise prin
autoritățile de securitate desemnate ale părților, în
conformitate cu regulile de transmitere ale părții furnizoare.
Fiecare parte trebuie să asigure cel puțin aceeași protecție
informațiilor clasificate primite cu cea asigurată pentru
propriile informații clasificate, cu un nivel echivalent de
clasificare.
10.3. Partea primitoare nu va transmite informațiile
clasificate unei terțe părți, fără acordul prealabil scris al
părții furnizoare.
10.4. Partea primitoare nu va utiliza informațiile
clasificate pentru alte scopuri decât cele prevăzute de
prezentul memorandum de înțelegere.
10.5. Părțile, prin autoritățile de securitate desemnate, în
conformitate cu legislația națională, vor investiga fiecare
caz în care se cunoaște sau există temeiul de a suspecta
că informațiile clasificate furnizate, generate sau schimbate
în cadrul prezentului memorandum de înțelegere au fost
pierdute ori dezvăluite unor persoane neautorizate.

Încheierea contractelor

12.1. În aplicarea prezentului memorandum de
înțelegere fiecare parte poate încheia contracte cu
persoane sau/și cu entități în conformitate cu legislația
națională.
12.2. Părțile vor întreprinde măsuri pentru ca toate
contractele să nu contravină prevederilor prezentului
memorandum de înțelegere.
ARTICOLUL XIII
Contractele clasificate

13.1. În cazul în care o parte propune încheierea unui
contract sau autorizarea unui contractant din statul său de
a încheia un contract care implică informații clasificate cu
un contractant din statul celeilalte părți, autoritatea de
securitate desemnată a părții furnizoare va obține, în
prealabil, o asigurare din partea autorității de securitate
desemnate a părții primitoare că respectivului contractant i
s-a acordat o autorizație de securitate pentru un nivel
adecvat și, de asemenea, că deține mijloacele necesare
pentru a asigura o protecție adecvată informațiilor
clasificate. Autorizarea de securitate menționată va conține
obligația ca activitatea desfășurată de contractantul
autorizat să respecte legislația națională în domeniul
securității naționale și să fie monitorizată de propria
autoritate de securitate desemnată.
13.2. Autoritatea de securitate desemnată a părții în al
cărei stat se derulează un contract clasificat va fi
responsabilă de controlul măsurilor de securitate pentru
protecția informațiilor clasificate, în conformitate cu legile și
regulamentele acesteia. Înainte ca un potențial contractant
sau subcontractant să primească orice informație clasificată,
în conformitate cu prezentul memorandum de înțelegere,
autoritatea de securitate desemnată va lua toate măsurile
necesare pentru a se asigura că primitorul informațiilor
clasificate cunoaște următoarele:
13.2.1. definiția termenului îinformații clasificate“, în
conformitate cu prevederile prezentului memorandum de
înțelegere;
13.2.2. denumirea autorității de securitate desemnate a
fiecărei părți, autorizată să controleze și să coordoneze
protecția informațiilor clasificate cuprinse în contract;
13.2.3. canalele ce urmează să fie utilizate pentru
transferul informațiilor clasificate între autoritățile de

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.069/17.XI.2004
securitate desemnate ale părților și/sau contractanții
implicați;
13.2.4. procedeele și mecanismele/căile de comunicare
a schimbărilor ce pot surveni în privința informațiilor
clasificate, fie datorită schimbării categoriei de clasificare,
fie pentru că protecția acestora nu mai este necesară;
13.2.5. obligația ca un contractant să transmită
informațiile clasificate doar persoanelor care au fost
autorizate anterior să aibă acces, potrivit principiului înevoii
de a cunoaște“;
13.2.6. obligația contractantului de a nu divulga
informațiile clasificate și de a nu permite divulgarea
acestora nici unei persoane implicate în contract, care nu a
fost în mod expres autorizată de propria autoritate de
securitate desemnată;
13.2.7. obligația contractantului de a notifica urgent
propriei autorități de securitate desemnate orice pierdere
sau presupusă pierdere, scurgere ori compromitere a unor
informații clasificate.
13.3. Pentru fiecare program de cooperare autoritățile
de securitate desemnate ale părților vor pregăti instrucțiuni
privind securitatea programului și un ghid de clasificare.
Instrucțiunile privind securitatea programului și Ghidul de
clasificare vor descrie metodele prin care informațiile din
cadrul programului vor fi clasificate, marcate, folosite,
transmise și protejate. Aceste documente vor fi valabile
pentru toate persoanele implicate în programul de
cooperare.
13.4. Pentru orice facilitate în care informațiile clasificate
vor fi utilizate, partea responsabilă sau contractantul va
aproba numirea unei persoane ori a unor persoane cu
funcție corespunzătoare, pentru a exercita în mod efectiv
responsabilitățile vizând protecția în astfel de facilități a
informațiilor ținând de prezentul memorandum de
înțelegere. Aceste persoane oficiale vor fi responsabile
pentru limitarea accesului la informațiile clasificate cuprinse
în prezentul memorandum de înțelegere, la acele persoane
al căror acces a fost aprobat în mod corespunzător și care
au nevoia de a cunoaște.
13.5. Fiecare parte se va asigura că accesul la
informațiile clasificate este limitat la acele persoane care
posedă autorizațiile de securitate necesare și au o anumită
nevoie de acces la informații clasificate, în scopul de a
participa la un program de cooperare.
ARTICOLUL XIV
Autorizații de securitate

14.1. Fiecare parte va garanta faptul că orice persoană
sau entitate care va avea acces la informații clasificate,
precum și la orice obiectiv unde se utilizează sau se
depozitează informații clasificate deține o autorizație de
securitate, eliberată de autoritatea de securitate desemnată
a părții, în conformitate cu legislația sa națională.
ARTICOLUL XV
Vizite

15.1. Fiecare parte va facilita vizitarea agențiilor,
laboratoarelor și capacităților industriale proprii de către
angajații celeilalte părți sau ai partenerilor săi contractuali,
în conformitate cu legislația națională a fiecărei părți.
15.2. Vizitatorii vor respecta reglementările specifice în
materie de securitate ale părții gazdă. Orice informație
furnizată vizitatorilor sau pusă la dispoziția acestora va fi
considerată ca fiind furnizată părții care a trimis personalul
și va fi reglementată de prevederile prezentului
memorandum de înțelegere.

5

15.3. Cererile privind vizitele și lista vizitatorilor vor fi
transmise prin canale oficiale părții gazdă, cu cel puțin o
lună înainte de desfășurarea vizitei, și vor fi soluționate în
conformitate cu regulamentele și procedurile naționale ale
acesteia.
ARTICOLUL XVI
Proprietatea, transferul și utilizarea informațiilor

În cadrul fiecărui program de cooperare se vor aplica
următoarele reguli în ceea ce privește dreptul de
proprietate, transferul și utilizarea informațiilor:
16.1. Dreptul de proprietate asupra informațiilor de primplan va aparține părții care o generează sau o obține ori
proporțional cu participarea sa.
16.2. Fiecare parte va păstra toate drepturile asupra
informațiilor de bază. Toate informațiile de bază ale
programelor de cooperare trebuie identificate și marcate.
16.3. Fiecare parte va furniza, la cererea celeilalte părți,
orice informație de bază relevantă pentru realizarea
scopurilor unui program de cooperare, cu următoarele
condiții, care trebuie îndeplinite cumulativ:
16.3.1. informația de bază să fie necesară sau utilă în
cadrul unui program de cooperare ori pentru a putea utiliza
informațiile de prim-plan în cadrul programului de
cooperare;
16.3.2. informația de bază să poată fi pusă la dispoziție
fără crearea unor obligații față de deținătorii drepturilor de
proprietate intelectuală;
16.3.3. transmiterea informațiilor să se facă cu
respectarea legislației privind proprietatea intelectuală și a
reglementărilor de securitate ale părții furnizoare.
16.4. Partea care primește va folosi informații de bază
din programele de cooperare doar cu titlu gratuit și
conform drepturilor de proprietate intelectuală pentru
scopurile programelor de cooperare respective și pentru
propriile scopuri de apărare.
16.5. Fiecare parte are dreptul asupra tuturor
rezultatelor muncii realizate în conformitate cu prezentul
memorandum de înțelegere, care pot fi furnizate. Autorul
lucrării este obligat să precizeze toate informațiile de bază
obținute în rezultate, inclusiv rapoartele, documentația
tehnică și alte informații.
16.6. Informațiile de prim-plan ale proiectului, generate
de fiecare parte, vor fi furnizate celeilalte părți în mod
gratuit. Fiecare parte este îndreptățită să utilizeze
informațiile de prim-plan pentru propriile scopuri, în mod
gratuit.
16.7. Drepturile de proprietate intelectuală asupra
informațiilor de prim-plan produse în cadrul programelor de
cooperare vor fi reglementate în înțelegerea tehnică a
fiecărui program de cooperare.
ARTICOLUL XVII
Raporturile cu o terță parte

17.1. Nici una dintre părți nu va divulga, vinde,
transfera proprietatea sau posesia vreunuia dintre
rezultatele aflate în proprietatea celeilalte părți ori în
proprietate comună către o terță parte, fără consimțământul
anterior scris al celeilalte părți.
17.2. Contractanții care desfășoară o activitate în baza
contractelor încheiate potrivit prevederilor prezentului
memorandum de înțelegere sunt obligați:
17.2.1. să notifice, în scris, cu promptitudine, părții cu
care s-a încheiat contractul, despre orice terță parte care
deține sau controlează drepturi de proprietate intelectuală
ori care devine proprietar al unor drepturi de proprietate
intelectuală care rezultă din activitatea desfășurată în

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 1.069/17.XI.2004

conformitate cu prevederile prezentului memorandum de
înțelegere;
17.2.2. să nu utilizeze vreo informație necesară
îndeplinirii activității, în conformitate cu prezentul
memorandum de înțelegere, fără a avea anterior acordul
scris sau autorizarea părții care i-a încredințat contractul,
atunci când drepturile de utilizare în conformitate cu
prevederile acestui articol nu au fost obținute.
17.3. Autoritatea competentă a fiecărei părți va depune
toate eforturile să obțină drepturile de a folosi și furniza
informații, în conformitate cu prezentul memorandum de
înțelegere. În cazul în care autoritatea contractantă a părții
nu este în măsură să obțină drepturile corespunzătoare de
folosire și furnizare a informațiilor, fie că sunt de prim-plan
sau de bază, ori dacă este înștiințată de către contractanți
sau potențialii contractanți despre existența vreunei restricții
la divulgarea și folosirea informațiilor, acea parte o va
înștiința pe cealaltă parte în legătură cu aceste restricții, în
scris. Fiecare autoritate contractantă a părților va include în
contractele sale și va solicita contractantului să includă în
subcontractele sale termene și condiții corespunzătoare în
vederea satisfacerii cerințelor prezentului memorandum de
înțelegere.
17.4. Fiecare parte va încheia cu agențiile naționale
acele contracte sau înțelegeri care sunt esențiale pentru
implementarea înțelegerilor tehnice în conformitate cu
propriile legi, reglementări și practici naționale. Părțile se
vor asigura că toate contractele sau celelalte înțelegeri
încheiate vor pune în practică prevederile acestui
memorandum de înțelegere și ale înțelegerilor sale tehnice.
ARTICOLUL XVIII
Răspunderea pentru daune

18.1. Fiecare parte renunță la orice pretenție față de
cealaltă parte cu privire la daunele cauzate personalului
său și/sau proprietăților sale de către personalul ori agenții
aparținând celeilalte părți, care rezultă sau este în legătură
cu aplicarea prezentului memorandum de înțelegere, dacă
nu se prevede altfel în prezentul memorandum de
înțelegere și în înțelegerea sa tehnică. Cu toate acestea,
dacă asemenea daune rezultă din neglijență, omisiuni,
acțiuni intenționate sau neglijență gravă a unei părți, a
personalului sau a agenților săi, obligația de despăgubire
va reveni doar acelei părți.
18.2. Dacă nu se prevede altfel în prezentul
memorandum de înțelegere și în înțelegerea tehnică,
pretențiile terților pentru daune de orice fel, cauzate de
personalul sau agenții uneia dintre părți, vor fi soluționate
de partea cea mai indicată, așa cum a fost stabilit în urma
consultării cu cealaltă parte. Costurile pe care le implică
satisfacerea acestor pretenții vor fi suportate de părți în
mod egal, cu excepția cazului în care este prevăzut altfel
în înțelegerea tehnică. Cu toate acestea, dacă o astfel de
răspundere rezultă din neglijență, omisiuni, acțiuni
intenționate sau neglijență gravă a personalului ori agenților
uneia dintre părți, obligația de despăgubire va reveni doar
acelei părți.
18.3. În cazul daunelor cauzate proprietății comune sau
de către proprietatea comună a părților, atunci când costul
reparării acestor daune nu poate fi recuperat de la un terț,
un asemenea cost va fi suportat de părți, așa cum se
prevede în înțelegerea tehnică relevantă, sau va fi suportat
de fiecare parte în mod egal.
18.4. Părțile nu vor despăgubi contractanții în ceea ce
privește pretențiile terților.

ARTICOLUL XIX
Taxe și obligații vamale

19.1. În măsura în care legile și reglementările din
statele lor permit, fiecare parte se va strădui să asigure
exceptarea de la taxele vamale sau de la restricțiile
cantitative/calitative ale bunurilor și echipamentelor necesare
aplicării prezentului memorandum de înțelegere și a
înțelegerilor tehnice sau realizate în cadrul oferit de
acestea.
ARTICOLUL XX
Soluționarea divergențelor

20.1. Orice divergențe cu privire la interpretarea sau
aplicarea prevederilor acestui memorandum de înțelegere
vor fi soluționate prin consultări între părți și nu vor fi
înaintate nici unui tribunal național sau internațional ori
vreunei terțe părți pentru rezolvare.
ARTICOLUL XXI
Amendare, durată și încetare a valabilității

21.1. Prezentul memorandum de înțelegere va intra în
vigoare la data primirii ultimei notificări scrise prin care
părțile se informează că au fost îndeplinite procedurile
legale naționale necesare pentru intrarea în vigoare a
acestuia.
21.2. Prezentul memorandum de înțelegere va rămâne
în vigoare pe o perioadă de 5 ani și se va prelungi
automat pe noi perioade de 5 ani. Prezentul memorandum
de înțelegere poate fi denunțat de oricare dintre părți.
Denunțarea își va produce efectele după 6 luni de la data
primirii de către cealaltă parte a notificării scrise a unei
astfel de intenții. Aceasta nu va influența valabilitatea și
durata nici unei înțelegeri tehnice convenite înainte de
denunțare.
21.3. Pe perioada cuprinsă între trimiterea notificării de
denunțare și încetarea valabilității prezentului memorandum
de înțelegere, părțile vor începe consultări pentru a găsi
cele mai potrivite modalități de rezolvare a chestiunilor
legate de ieșirea din vigoare a prezentului memorandum
de înțelegere.
21.4. Deși nici o parte nu va fi îndreptățită să
primească informații după data încetării valabilității, fiecare
parte va continua să folosească drepturile dobândite până
la acea dată.
21.5. Pe perioada cuprinsă între trimiterea notificării de
denunțare și încetarea valabilității, vor continua să se
aplice prevederile prezentului memorandum de înțelegere.
21.6. În cazul încetării valabilității, fiecare parte va fi
responsabilă de costurile încetării valabilității propriilor
contracte.
21.7. Partea care denunță o înțelegere tehnică va
depune, la cererea celeilalte părți, toate eforturile pentru a
sprijini cealaltă parte în vederea continuării programului sau
pentru a prelua activitatea desfășurată de contractanții părții
denunțătoare.
21.8. Prevederile acestui articol se vor aplica, de
asemenea, în cazul în care o parte dorește să denunțe un
program de cooperare specific, detaliat în înțelegerea
tehnică, în conformitate cu prezentul memorandum de
înțelegere.
21.9. Prevederile prezentului memorandum de înțelegere
referitoare la obligațiile părților decurgând din articolele care
reglementează securitatea, transferul, furnizarea și utilizarea
informațiilor vor rămâne în vigoare și după data încetării
valabilității acestui memorandum de înțelegere sau după
denunțarea oricărui proiect de colaborare specifică.

PDF compression, OCR, web-optimization with CVISION's PdfCompressor

7

MONITORUL OFICIAL AL ROMÂNIEI, PARTEA I, Nr. 1.069/17.XI.2004
21.10. Prezentul memorandum de înțelegere poate fi
modificat sau amendat în orice moment, numai prin
consimțământul părților. Modificările și amendamentele
trebuie să fie efectuate în formă scrisă. Amendamentele
vor intra în vigoare în conformitate cu paragraful 21.1 din
prezentul memorandum de înțelegere.

ARTICOLUL XXII
Semnătura

Semnat la Ankara la 6 aprilie 2004, în două exemplare
originale, fiecare în limbile română, turcă și engleză, toate
textele fiind egal autentice. În cazul unor divergențe de
interpretare, textul în limba engleză va prevala.

Pentru Guvernul României,
Gheorghe Matache,
secretar de stat și șef
al Departamentului pentru armamente
Ministerul Apărării Naționale

Pentru Guvernul Republicii Turcia,
general-maior Ömer Inak,
adjunct al secretarului de stat
Ministerul Apărării Naționale

ANEXĂ
la memorandumul de înțelegere

Data ..................
Î N Ț E L E G E R E T E H N I C Ă Nr. .................

în baza Memorandumului de înțelegere dintre Guvernul României și Guvernul Republicii Turcia
privind cooperarea în domeniul cercetării și tehnologiei pentru apărare
I. Obiectul programului de cercetare/tehnologie
Programul de cooperare în cercetare/tehnologie va fi
desfășurat în următorul domeniu (definirea tehnică a
subiectului cercetării)
II. Natura cooperării (una sau mai multe forme ale
cooperării, în conformitate cu prevederile art. 4 din
memorandumul de înțelegere)
III. Programul, domeniul de aplicare, repartizarea
activităților, etapele semnificative și graficul de desfășurare
în timp:
— descrierea reperelor semnificative, calendarul
activităților, capacități și fonduri alocate;
— diviziunea muncii;
— mijloace financiare;
— proprietatea asupra rezultatelor cooperării.
IV. Împrumutarea de echipamente (prevederi speciale
negociate în conformitate cu necesitățile)
V. Numirea directorilor de programe
VI. Directori de program

Directorii de program sunt următorii:
— pentru partea română ..............................................;
(numele, funcția, încadrarea)

— pentru partea turcă ...................................................
(numele, funcția, încadrarea)

VII. Nivelul de clasificare a informațiilor clasificate
VIII. Intrarea în vigoare, perioada de valabilitate și
încetarea valabilității
IX. Autorități implicate
Autoritățile guvernamentale relevante pot include:
— pentru partea română ...............................................;
— pentru partea turcă ................................................... .
Această anexă la Memorandumul de înțelegere dintre
Guvernul României și Guvernul Republicii Turcia privind
cooperarea în domeniul cercetării și tehnologiei pentru
apărare a fost întocmită în două exemplare originale,
fiecare în limbile română, turcă și engleză, toate textele
fiind egal autentice. În cazul unor diferențe de interpretare,
textul în limba engleză va prevala.

PREȘEDINTELE ROMÂNIEI

DECRET
privind promulgarea Legii pentru ratificarea Memorandumului de înțelegere
dintre Guvernul României și Guvernul Republicii Turcia privind cooperarea în domeniul cercetării
și tehnologiei pentru apărare, semnat la Ankara la 6 aprilie 2004
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea pentru ratificarea
Memorandumului de înțelegere dintre Guvernul României și
Guvernul Republicii Turcia privind cooperarea în domeniul

cercetării și tehnologiei pentru apărare, semnat la Ankara
la 6 aprilie 2004, și se dispune publicarea acestei legi în
Monitorul Oficial al României, Partea I.

PREȘEDINTELE ROMÂNIEI

ION ILIESCU
București, 29 octombrie 2004.
Nr. 867.
´

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 1.069/17.XI.2004
PARLAMENTUL ROMÂNIEI

CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 41/2004
pentru modificarea și completarea Legii cadastrului și a publicității imobiliare nr. 7/1996
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 41 din 27 mai 2004 pentru modificarea și
completarea Legii cadastrului și a publicității imobiliare
nr. 7/1996, publicată în Monitorul Oficial al României,
Partea I, nr. 509 din 7 iunie 2004, cu următoarele
modificări:
1. La articolul I punctul 2, alineatul 2 al articolului 3
va avea următorul cuprins:
îLa nivelul fiecărui județ și în municipiul București se
înființează oficiile de cadastru și publicitate imobiliară ca
unități cu personalitate juridică în subordinea Agenției
Naționale, prin reorganizarea actualelor oficii județene de
cadastru, geodezie și cartografie și al municipiului București
și a birourilor de carte funciară de pe lângă judecătorii. În
circumscripția fiecărei judecătorii se înființează câte un
birou de carte funciară, ca unitate subordonată Oficiului de
Cadastru și Publicitate Imobiliară, care va prelua activitatea
actualelor birouri de carte funciară ale judecătoriilor.“
2. La articolul I punctul 6, litera k) a articolului 5 va avea
următorul cuprins:
îk) avizează expertizele efectuate de către experții
judiciari în specialitatea topografie, geodezie și cadastru cu
privire la corectitudinea datelor topografice utilizate, înainte
de depunerea acestora la instanțele de judecată. Avizele
menționate mai sus vor fi date de către specialiști în
domeniu ai oficiului de cadastru și publicitate imobiliară;“.
3. La articolul I punctul 8, articolul 9 va avea următorul
cuprins:
îArt. 9. — Finanțarea cheltuielilor curente și de capital
ale Agenției Naționale și ale unităților subordonate se
asigură integral din venituri proprii.
Veniturile proprii se constituie din:
a) încasări din servicii prestate;
b) tarife stabilite conform actelor normative;
c) închirieri de spații și aparatură;
d) donații și sponsorizări primite potrivit legii;
e) dobânzi aferente disponibilităților din conturi și din
depozite;
f) alte venituri.
Tarifele și încasările prevăzute la alin. 2 lit. a) și b) nu
sunt purtătoare de T.V.A., fiind incluse în cazul
operațiunilor de publicitate imobiliară în taxa notarială de
timbru. Aceste tarife nu pot depăși 30% din valoarea taxei
notariale de timbru.
Taxele de publicitate imobiliară pot fi încasate de notarii
publici în numele Agenției Naționale și pe chitanțierele puse
la dispoziție de către aceasta pe baza unei negocieri între
Agenția Națională de Cadastru și Publicitate Imobiliară și
Uniunea Națională a Notarilor Publici și care va face
obiectul protocolului de colaborare.
Tarifele se stabilesc, se modifică și se actualizează prin
ordin al ministrului administrației și internelor, la propunerea
Consiliului de administrație al Agenției Naționale.
Veniturile încasate se virează în contul Agenției
Naționale deschis la Trezoreria Statului.
Agenția Națională poate colabora cu persoane fizice și
juridice române sau străine de specialitate, în condițiile
legii, pentru realizarea unor obiective de interes comun,
corespunzătoare domeniului său de activitate.

Agenția Națională poate contracta credite bancare în
condițiile prevăzute de lege.
Agenția Națională întocmește anual bugetul de venituri
și cheltuieli, în conformitate cu prevederile legale în
vigoare.
Excedentele anuale se reportează în anul bugetar
următor.
Ministerul Administrației și Internelor, prin Agenția
Națională, își va asuma întreaga responsabilitate în
implementarea Proiectului cadastrului și publicității
imobiliare, finanțat prin împrumut de la Banca Internațională
pentru Reconstrucție și Dezvoltare (BIRD), și a celorlalte
acorduri internaționale ce implică împrumuturi nerambursabile
sau garanții de la stat, asumate anterior de Oficiul Național
de Cadastru, Geodezie și Cartografie, inclusiv pentru partea
preluată de la Ministerul Justiției.
Agenția Națională va face toate demersurile necesare
amendării acordurilor de împrumut internaționale pentru a
se realiza înlocuirea Oficiului Național de Cadastru,
Geodezie și Cartografie și a Ministerului Justiției cu Agenția
Națională.“
4. La articolul I punctul 10, alineatele 1 2 și 1 3
ale articolului 20 vor avea următorul cuprins:
îOcuparea postului de registrator se va face în urma
susținerii unui concurs organizat de către Agenția Națională.
Candidații trebuie să fie licențiați ai unei facultăți de drept
acreditate și să aibă o vechime de cel puțin 5 ani în
activitatea juridică.
Prin excepție de la prevederile alin. 12, până la data
organizării concursului, registratorii pot fi numiți din cadrul
angajaților birourilor de carte funciară care nu îndeplinesc
condițiile de studii, dar au cel puțin 5 ani de experiență în
domeniul publicității imobiliare.“
5. La articolul I punctul 12, partea introductivă și litera a)
ale alineatului 1 al articolului 50 vor avea următorul
cuprins:
îArt. 50. — În cazul în care registratorul admite cererea,
dispune înscrierea prin încheiere, dacă înscrisul îndeplinește
următoarele condiții:
a) este încheiat în formă autentică sau emană de la o
autoritate publică;“.
6. La articolul I punctul 13, alineatul 2 al articolului 52
va avea următorul cuprins:
îÎncheierea de înscriere sau de respingere poate fi
atacată cu plângere, în termen de 15 zile de la
comunicare, la instanța competentă din circumscripția în
care se află imobilul. Plângerea împotriva încheierii de
înscriere se depune la oficiul de cadastru și publicitate
imobiliară și se înscrie în cartea funciară. Oficiul de
cadastru și publicitate imobiliară este obligat să înainteze
plângerea, însoțită de dosarul încheierii și copia cărții
funciare, la instanța competentă.“
7. La articolul I punctul 14, alineatul 1 al articolului 56
va avea următorul cuprins:
îArt. 56. — Notarul public care a întocmit actul prin
care se constituie, se modifică, se transmite sau se stinge
un drept real imobiliar este obligat să ceară din oficiu
înscrierea în cartea funciară, în ziua întocmirii lui sau cel
mai târziu a doua zi, la biroul de carte funciară în a cărui
rază de activitate se află imobilul. Despre exercitarea

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.069/17.XI.2004
acestei obligații se va face mențiune expresă în cuprinsul
actului sau, după caz, al certificatului de moștenitor.
Mențiunea se va face în cazul în care pentru bunurile din
masa succesorală s-a deschis carte funciară sau există
documentație cadastrală. La autentificarea actelor prin care
se constituie, se modifică sau se stinge un drept real
imobiliar, notarul public va solicita un extras de carte
funciară sau, după caz, certificat de sarcini. Pe perioada
valabilității extrasului de carte funciară, registratorul nu va

9

efectua nici un fel de înscriere în cartea funciară, cu
excepția aceleia pentru care a fost eliberat extrasul.“
8. După articolul IV se introduce articolul IV 1 cu
următorul cuprins:
îArt. IV1. — În îndeplinirea obligațiilor legale referitoare
la publicitatea imobiliară, măsurile care se au în vedere se
stabilesc prin protocolul încheiat de Agenția Națională de
Cadastru și Publicitate Imobiliară și Uniunea Națională a
Notarilor Publici din România.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU
București, 12 noiembrie 2004.
Nr. 499.

NICOLAE VĂCĂROIU

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței de urgență a Guvernului nr. 41/2004
pentru modificarea și completarea Legii cadastrului și a publicității imobiliare nr. 7/1996
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României d e c r e t e a z ă:
Articol unic. — Se promulgă Legea privind
aprobarea Ordonanței de urgență a Guvernului
nr. 41/2004 pentru modificarea și completarea Legii

cadastrului și a publicității imobiliare nr. 7/1996 și se
dispune publicarea acestei legi în Monitorul Oficial al
României, Partea I.

PREȘEDINTELE ROMÂNIEI

ION ILIESCU
București, 11 noiembrie 2004.
Nr. 934.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea bugetului rectificat de venituri și cheltuieli pe anul 2004
al Regiei Autonome îImprimeria Băncii Naționale a României“
În temeiul art. 108 din Constituția României, republicată, al art. 44 alin. (1) din Legea bugetului de stat pe anul
2004 nr. 507/2003 și al Ordonanței de urgență a Guvernului nr. 79/2001 privind întărirea disciplinei economico-financiare
și alte dispoziții cu caracter financiar, aprobată cu modificări prin Legea nr. 59/2002, cu completările ulterioare,
Guvernul României adoptă prezenta hotărâre.
Art. 1. — Se aprobă bugetul rectificat de venituri și
cheltuieli pe anul 2004 al Regiei Autonome îImprimeria
Băncii Naționale a României“, aflată în subordinea Băncii
Naționale a României, prevăzut în anexa*) care face parte
integrantă din prezenta hotărâre.

Art. 2. — Hotărârea Guvernului nr. 1.462/2003 pentru
aprobarea bugetelor de venituri și cheltuieli pe anul 2004
ale regiilor autonome de interes național din subordinea
Băncii Naționale a României, publicată în Monitorul Oficial
al României, Partea I, nr. 902 din 17 decembrie 2003, se
modifică în mod corespunzător.

PRIM-MINISTRU

ADRIAN NĂSTASE

București, 4 noiembrie 2004.
Nr. 1.864.

Contrasemnează:
p. Ministrul finanțelor publice,
Gheorghe Gherghina,
secretar de stat
p. Ministrul muncii, solidarității sociale și familiei,
Valentin Mocanu,
secretar de stat
Guvernatorul Băncii Naționale a României,
Mugur Isărescu

*) Anexa se comunică Băncii Naționale a României.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 1.069/17.XI.2004
GUVERNUL ROMÂNIEI

HOTĂRÂRE
pentru modificarea și completarea art. 8 din Normele metodologice privind exportul definitiv
sau temporar al bunurilor culturale mobile, aprobate prin Hotărârea Guvernului nr. 518/2004
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Articolul 8 din Normele metodologice privind
exportul definitiv sau temporar al bunurilor culturale mobile,
aprobate prin Hotărârea Guvernului nr. 518/2004, publicată în
Monitorul Oficial al României, Partea I, nr. 370 din 28 aprilie
2004, se modifică și se completează după cum urmează:
1. Litera b) a alineatului (1) va avea următorul cuprins:
îb) contractul de asigurare pentru bunurile propuse pentru
exportul temporar, care va fi de tipul «perete la perete».“

2. După alineatul (1) se introduc două alineate noi, alineatele
(11) și (12), cu următorul cuprins:
î(11) Contractul de asigurare prevăzut la alin. (1) lit. b) se
încheie cu o societate de asigurare cu sediul în România.
(1 2 ) Prin excepție de la prevederile alin. (1 1 ), în cazuri
temeinic justificate, la propunerea titularului dreptului de
administrare asupra bunurilor propuse pentru exportul temporar și
cu aprobarea ministrului culturii și cultelor, contractul de asigurare
se încheie cu o societate de asigurare cu sediul în străinătate.“

PRIM-MINISTRU

ADRIAN NĂSTASE
Contrasemnează:
Ministrul culturii și cultelor,
Răzvan Theodorescu
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
Ministru de stat, ministrul economiei și comerțului,
Dan Ioan Popescu
p. Ministrul finanțelor publice,
Gheorghe Gherghina,
secretar de stat

București, 4 noiembrie 2004.
Nr. 1.898.

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 744/2003
privind organizarea și funcționarea Ministerului Comunicațiilor și Tehnologiei Informației
În temeiul art. 108 din Constituția României, republicată, și având în vedere prevederile Ordonanței de urgență a Guvernului
nr. 52/1999 privind asigurarea unui cadru unitar pentru managementul proiectelor finanțate prin împrumuturi externe contractate sau
garantate de stat, rambursabile sau nerambursabile, inclusiv privind plata specialiștilor români care își desfășoară activitatea în cadrul
unităților de management de proiect, aprobată prin Legea nr. 172/2001, cu modificările ulterioare,
Guvernul României adoptă prezenta hotărâre.
Articol unic. — Hotărârea Guvernului nr. 744/2003 privind
organizarea și funcționarea Ministerului Comunicațiilor și
Tehnologiei Informației, publicată în Monitorul Oficial al României,
Partea I, nr. 494 din 9 iulie 2003, cu modificările și completările
ulterioare, se modifică după cum urmează:
1. La articolul 3 alineatul (1), punctul 31 va avea următorul
cuprins:
î31. inițierea de standarde în acord cu cerințele naționale și
cu standardele internaționale în domeniu, propunerea spre
adoptare a standardelor internaționale ca standarde naționale și
adoptarea de reglementări tehnice pe plan național, zonal sau pe
plan local, în domeniul utilizării frecvențelor radioelectrice, în
domeniul echipamentelor de comunicații electronice și al
compatibilității electromagnetice, al tehnologiei informației și al
serviciilor societății informaționale;“.

2. Articolul 10 va avea următorul cuprins:
îArt. 10. — (1) În condițiile legii, la nivelul Ministerului
Comunicațiilor și Tehnologiei Informației se pot înființa unități de
management de proiect, denumite în continuare UMP, în vederea
asigurării unui cadru unitar pentru managementul proiectelor
finanțate prin împrumuturi externe, contractate sau garantate de
stat, rambursabile ori nerambursabile.
(2) Structura organizatorică, numărul de persoane,
regulamentul de funcționare pentru fiecare UMP și, după caz,
numărul de unități se vor stabili prin ordin al ministrului
comunicațiilor și tehnologiei informației.“
3. Anexa nr. 1 îOrganigrama Ministerului Comunicațiilor și
Tehnologiei Informației“ se modifică și se înlocuiește cu anexa*)
la prezenta hotărâre.

PRIM-MINISTRU

ADRIAN NĂSTASE

București, 4 noiembrie 2004.
Nr. 1.899.

Contrasemnează:
p. Ministrul comunicațiilor și tehnologiei informației,
Ioan Cordoș,
secretar de stat
p. Ministrul finanțelor publice,
Gheorghe Gherghina,
secretar de stat

*) Anexa este reprodusă în facsimil.

PDF compression, OCR, web-optimization with CVISION's PdfCompressor

ANEXĂ

Structura organizatorică a Ministerului Comunicațiilor și Tehnologiei Informației

la Hotărârea Guvernului nr. 744/2003)

(Anexa nr. 1

MONITORUL OFICIAL AL ROMÂNIEI, PARTEA I, Nr. 1.069/17.XI.2004
11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 1.069/17.XI.2004
GUVERNUL ROMÂNIEI

HOTĂRÂRE
privind redobândirea cetățeniei române de către unele persoane
În temeiul art. 108 din Constituția României, republicată, și al art. 10 și 11 din Legea cetățeniei române
nr. 21/1991, republicată, cu modificările și completările ulterioare,
Guvernul României adoptă prezenta hotărâre.
Articol unic. — Se acordă cetățenia română persoanelor
prevăzute în anexa care face parte integrantă din prezenta

hotărâre, care au avut această cetățenie și au solicitat
redobândirea ei, cu stabilirea domiciliului în România.

PRIM-MINISTRU

ADRIAN NĂSTASE
Contrasemnează:
Ministrul justiției,
Cristian Diaconescu
p. Ministrul afacerilor externe,
Bogdan Lucian Aurescu,
secretar de stat
Ministru de stat, ministrul administrației și internelor,
Marian Florian Săniuță

București, 10 noiembrie 2004.
Nr. 1.920.
ANEXĂ
LISTA

persoanelor care solicită redobândirea cetățeniei române, cu stabilirea domiciliului în România
1. Majeru Veaceslav, fiul lui Vladimir (n. la 5 august
1922 în Orhei) și Fenea, născut la 18 mai 1947 în
localitatea Vadul Rascov, județul Șoldănești, Republica
Moldova, cetățean moldovean, cu domiciliul actual în
Republica Moldova, Chișinău, str. Kiev nr. 14, bl. 3, ap. 1.
2. Moraru Boris, fiul lui Alexandru și Valentina (fiica lui
Rusu Mihail și Maria, n. la 17 martie 1917 în Bălți), născut
la 23 ianuarie 1976 în localitatea Criuleni, județul Chișinău,
Republica Moldova, cetățean moldovean, cu domiciliul
actual în Republica Moldova, Criuleni, str. Ștefan cel Mare
nr. 48, ap. 31.

3. Vascan Mariana, fiica lui Profir (fiul lui Elena, n. la
13 mai 1929 în Orhei) și Tatiana, născută la 31 iulie 1982
în localitatea Isocova, județul Orhei, Republica Moldova,
cetățean moldovean, cu domiciliul actual în Republica
Moldova, Chișinău, str. Ialoveni nr. 98, bl. 3, ap. 12.
4. Țurcan Ecaterina, fiica lui Anatolie (fiul lui Nicanor și
Maria, n. la 8 august 1930 în Balasinești) și Liudmila,
născută la 2 februarie 1979 în Chișinău, județul Chișinău,
Republica Moldova, cetățean moldovean, cu domiciliul actual
în Republica Moldova, Chișinău, str. M. Tănase nr. 5.

GUVERNUL ROMÂNIEI

HOTĂRÂRE
privind suplimentarea bugetului Ministerului Culturii și Cultelor din Fondul de rezervă bugetară
la dispoziția Guvernului pe anul 2004, pentru executarea lucrărilor de aducțiune a apei potabile
pentru Mănăstirea Sucevița, județul Suceava
În temeiul art. 108 din Constituția României, republicată, al art. 3 alin. (1) din Ordonanța Guvernului nr. 82/2001
privind stabilirea unor forme de sprijin financiar pentru unitățile de cult aparținând cultelor religioase recunoscute din
România, aprobată cu modificări și completări prin Legea nr. 125/2002, al art. 30 alin. (2) din Legea nr. 500/2002 privind

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.069/17.XI.2004

13

finanțele publice, cu modificările ulterioare, și al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Culturii și Cultelor la capitolul 59.01 îCultură, religie și
acțiuni privind activitatea sportivă și de tineret“, titlul
îTransferuri“, cu suma de 2 miliarde lei din Fondul de
rezervă bugetară la dispoziția Guvernului pe anul 2004,
pentru executarea lucrărilor de aducțiune a apei potabile
pentru Mănăstirea Sucevița, județul Suceava.
Art. 2. — Se autorizează Ministerul Finanțelor Publice
să introducă, la propunerea ordonatorului principal de

credite, modificările corespunzătoare în structura bugetului
de stat și în volumul și structura bugetului Ministerului
Culturii și Cultelor pe anul 2004.
Art. 3. — Ministerul Culturii și Cultelor și alte organe
abilitate de lege vor controla modul de utilizare, în
conformitate cu prevederile legale, a sumei alocate potrivit
prezentei hotărâri.

PRIM-MINISTRU

ADRIAN NĂSTASE
Contrasemnează:
Ministrul culturii și cultelor,
Răzvan Theodorescu
p. Ministrul finanțelor publice,
Gheorghe Gherghina,
secretar de stat
București, 16 noiembrie 2004.
Nr. 1.956.

GUVERNUL ROMÂNIEI

HOTĂRÂRE
privind suplimentarea bugetului Ministerului Culturii și Cultelor din Fondul de rezervă bugetară
la dispoziția Guvernului pe anul 2004, pentru Parohia Ortodoxă îSfântul Gheorghe“, orașul Nehoiu,
județul Buzău
În temeiul art. 108 din Constituția României, republicată, al art. 3 alin. (1) din Ordonanța Guvernului nr. 82/2001
privind stabilirea unor forme de sprijin financiar pentru unitățile de cult aparținând cultelor religioase recunoscute din
România, aprobată cu modificări și completări prin Legea nr. 125/2002, al art. 30 alin. (2) din Legea nr. 500/2002 privind
finanțele publice, cu modificările ulterioare, și al art. 25 lit. a) din Legea bugetului de stat pe anul 2004 nr. 507/2003, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă suplimentarea bugetului Ministerului
Culturii și Cultelor la capitolul 59.01 îCultură, religie și
acțiuni privind activitatea sportivă și de tineret“, titlul
îTransferuri“, cu suma de 750 milioane lei din Fondul de
rezervă bugetară la dispoziția Guvernului pe anul 2004,
pentru Parohia Ortodoxă îSfântul Gheorghe“, orașul Nehoiu,
județul Buzău.
Art. 2. — Se autorizează Ministerul Finanțelor Publice
să introducă, la propunerea ordonatorului principal de

credite, modificările corespunzătoare în structura bugetului
de stat și în volumul și structura bugetului Ministerului
Culturii și Cultelor pe anul 2004.
Art. 3. — Ministerul Culturii și Cultelor și alte organe
abilitate de lege vor controla modul de utilizare, în
conformitate cu prevederile legale, a sumei alocate potrivit
prezentei hotărâri.

PRIM-MINISTRU

ADRIAN NĂSTASE
Contrasemnează:
Ministrul culturii și cultelor,
Răzvan Theodorescu
p. Ministrul finanțelor publice,
Gheorghe Gherghina,
secretar de stat
București, 16 noiembrie 2004.
Nr. 1.959.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 1.069/17.XI.2004

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE
AGENȚIA NAȚIONALĂ DE ADMINISTRARE FISCALĂ

ORDIN
privind înscrierea pe documente a numărului de operator de date cu caracter personal
În temeiul prevederilor art. 26 alin. (3) din Hotărârea Guvernului nr. 1.574/2003 privind organizarea și funcționarea
Ministerului Finanțelor Publice și a Agenției Naționale de Administrare Fiscală, cu modificările și completările ulterioare,
în temeiul prevederilor art. 11 din Ordonanța Guvernului nr. 92/2003 privind Codul de procedură fiscală,
republicată, și al art. 24 alin. (2) din Legea nr. 677/2001 pentru protecția persoanelor cu privire la prelucrarea datelor cu
caracter personal și libera circulație a acestor date,
președintele Agenției Naționale de Administrare Fiscală emite următorul ordin:
Art. 1. — (1) Numărul de înregistrare î1067“, atribuit
Agenției Naționale de Administrare Fiscală, în calitate de
operator de date cu caracter personal, conform art. 24 din
Legea nr. 677/2001 pentru protecția persoanelor cu privire
la prelucrarea datelor cu caracter personal și libera
circulație a acestor date, se înscrie pe documentele prin
care datele cu caracter personal privind contribuabilii
persoane fizice sunt colectate, stocate sau dezvăluite.
(2) După intrarea în vigoare a prezentului ordin,
declarațiile de venit și deciziile de impunere, prevăzute de
legislația specifică privind impozitul pe venitul persoanelor
fizice, precum și declarațiile de înregistrare fiscală pentru
persoanele fizice, editate sau tipărite de Agenția Națională

de Administrare Fiscală, vor conține numărul de operator
de date cu caracter personal.
Art. 2. — Direcția generală de gestiune a impozitelor și
contribuțiilor din cadrul Agenției Naționale de Administrare
Fiscală, Direcția generală a tehnologiei informației din
cadrul Ministerului Finanțelor Publice, direcțiile generale ale
finanțelor publice județene și a municipiului București,
precum și, după caz, direcțiile de specialitate din cadrul
Agenției Naționale de Administrare Fiscală vor duce la
îndeplinire prevederile prezentului ordin.
Art. 3. — Prezentul ordin va fi publicat în Monitorul
Oficial al României, Partea I.

Președintele Agenției Naționale de Administrare Fiscală,
Neculae Eugeniu Plăiașu
București, 4 octombrie 2004.
Nr. 657.

ACTE ALE COMISIEI NAȚIONALE
A VALORILOR MOBILIARE
COMISIA NAȚIONALĂ A VALORILOR MOBILIARE

ORDIN
pentru aprobarea Regulamentului Comisiei Naționale
a Valorilor Mobiliare nr. 10/2004 privind modificarea
Regulamentului Comisiei Naționale a Valorilor Mobiliare
nr. 8/1996 privind autorizarea Societății Naționale
de Compensare, Decontare și Depozitare
pentru Valori Mobiliare, cu modificările
și completările ulterioare
În conformitate cu prevederile art. 1, 2, art. 7 alin. (3) și (15) și ale
art. 8 din Statutul Comisiei Naționale a Valorilor Mobiliare, aprobat prin
Ordonanța de urgență a Guvernului nr. 25/2002, aprobată și modificată prin

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 1.069/17.XI.2004

15

Legea nr. 514/2002, și modificat prin Legea nr. 297/2004 privind piața de
capital,
în baza hotărârii adoptate în ședința Comisiei Naționale a Valorilor
Mobiliare din data de 4 noiembrie 2004,
președintele Comisiei Naționale a Valorilor Mobiliare emite următorul
ordin:
Art. 1. — Se aprobă Regulamentul Comisiei Naționale a Valorilor
Mobiliare nr. 10/2004 privind modificarea Regulamentului Comisiei Naționale
a Valorilor Mobiliare nr. 8/1996 privind autorizarea Societății Naționale de
Compensare, Decontare și Depozitare pentru Valori Mobiliare, aprobat prin
Ordinul Președintelui Comisiei Naționale a Valorilor Mobiliare nr. 19/1996,
publicat în Monitorul Oficial al României, Partea I, nr. 202 din 29 august
1996, cu modificările și completările ulterioare.
Art. 2. — Regulamentul menționat la art. 1 va intra în vigoare la
data publicării prezentului ordin în Monitorul Oficial al României, Partea I,
și va fi publicat în Buletinul Comisiei Naționale a Valorilor Mobiliare și
pe site-ul Comisiei Naționale a Valorilor Mobiliare (www.cnvmr.ro).
Art. 3. — Direcția generală autorizare-reglementare, Secretariatul
general al Comisiei Naționale a Valorilor Mobiliare și directorul general
executiv vor urmări ducerea la îndeplinire a prezentului ordin.
Președintele Comisiei Naționale a Valorilor Mobiliare,
Gabriela Anghelache

București, 11 noiembrie 2004.
Nr. 52.

COMISIA NAȚIONALĂ A VALORILOR MOBILIARE

ORDIN
pentru aprobarea Instrucțiunilor nr. 9/2004 privind efectuarea
transferurilor directe de proprietate asupra valorilor mobiliare
În baza art. 3 alin. (6) și (8), art. 7 alin. (1), (3), (10) și (15) și a
art. 8 din Statutul Comisiei Naționale a Valorilor Mobiliare, aprobat prin
Ordonanța de urgență a Guvernului nr. 25/2002, aprobată și modificată prin
Legea nr. 514/2002, modificat prin Legea nr. 297/2004 privind piața de
capital,
ținând cont de prevederile art. 1 alin. (3) și ale titlului V din Legea
nr. 297/2004, precum și de dispozițiile art. 25 din Instrucțiunile Comisiei
Naționale a Valorilor Mobiliare nr. 4/2004 privind unele măsuri tranzitorii în
aplicarea Legii nr. 297/2004 privind piața de capital, aprobate prin Ordinul
președintelui Comisiei Naționale a Valorilor Mobiliare nr. 29/2004, cu
modificările ulterioare,
având în vedere dispozițiile cărții III, titlul I și titlul II cap. VII din Codul
civil, ale art. 104 lit. b), art. 133, 235 și ale titlului VII din Legea
nr. 31/1990 privind societățile comerciale, republicată, cu modificările și
completările ulterioare, ale cap. III secțiunea a 6-a paragraful 3 din Legea
nr. 64/1995 privind procedura reorganizării judiciare și a falimentului,

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 1.069/17.XI.2004
republicată, cu modificările și completările ulterioare, ale titlului VIII cap. VIII
secțiunea a 6-a din Ordonanța Guvernului nr. 92/2003 privind Codul de
procedură fiscală, republicată, ale cap. II secțiunea 1 din Legea nr.
137/2002 privind unele măsuri pentru accelerarea privatizării, cu modificările
ulterioare, precum și ale cap. III secțiunea a II-a din Ordonanța de urgență
a Guvernului nr. 88/1997 privind privatizarea societăților comerciale, aprobată
prin Legea nr. 44/1998, cu modificările ulterioare,
în baza hotărârilor Comisiei Naționale a Valorilor Mobiliare din datele
de 7 octombrie 2004 și 4 noiembrie 2004,
președintele Comisiei Naționale a Valorilor Mobiliare emite următorul
ordin:
Art. 1. — Se aprobă Instrucțiunile nr. 9/2004 privind efectuarea
transferurilor directe de proprietate asupra valorilor mobiliare.
Art. 2. — Instrucțiunile menționate la art. 1 intră în vigoare la data
publicării prezentului ordin în Monitorul Oficial al României, Partea I, și vor fi
publicate în Buletinul Comisiei Naționale a Valorilor Mobiliare și pe site-ul
Comisiei Naționale a Valorilor Mobiliare (www.cnvmr.ro).
Art. 3. — Direcția generală autorizare-reglementare, Direcția juridică și
Secretariatul general al Comisiei Naționale a Valorilor Mobiliare vor urmări
ducerea la îndeplinire a prevederilor prezentului ordin.
Președintele Comisiei Naționale a Valorilor Mobiliare,
Gabriela Anghelache

București, 11 noiembrie 2004.
Nr. 53.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.069/17.XI.2004 conține 16 pagini.

Prețul de vânzare 18.500 lei

ISSN 1453—4495

PDF compression, OCR, web-optimization with CVISION's PdfCompressor

