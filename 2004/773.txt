Anul 172 (XVI) — Nr. 773

PARTEA

I

LEGI, DECRETE, HOTĂRÂRI ȘI ALTE ACTE

Marți, 24 august 2004

SUMAR

Nr.

Pagina
ORDONANȚE ȘI HOTĂRÂRI
ALE GUVERNULUI ROMÂNIEI

1.267. — Ordonanță privind instituirea la nivel național a
Rețelei de informații contabile agricole ..................

1–4

1.268. — Ordonanță pentru modificarea și completarea
Legii spitalelor nr. 270/2003 ...................................

4–5

1.269. — Ordonanță pentru completarea art. 38 din
Legea nr. 350/2001 privind amenajarea teritoriului
și urbanismul ............................................................

5

1.270. — Ordonanță pentru modificarea și completarea
Legii contabilității nr. 82/1991 .................................

6–9

1.252. — Hotărâre privind înființarea Societății Comerciale
îÎntreținere Mecanizată a Căii Ferate“ — S.A. ca
filială a Companiei Naționale de Căi Ferate
îC.F.R.“ — S.A. .......................................................

9–15

Nr.

Pagina

1.281. — Hotărâre privind trecerea unui imobil din
domeniul public al statului și din administrarea
Ministerului Apărării Naționale în domeniul privat al
orașului Beiuș și în administrarea Consiliului Local
al Orașului Beiuș, județul Bihor .............................

15–16

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.032/414. — Ordin al ministrului sănătății și al
președintelui Casei Naționale de Asigurări de
Sănătate pentru modificarea Normelor metodologice
privind acordarea de stimulente personalului din
Ministerul Sănătății, Casa Națională de Asigurări
de Sănătate și structurile teritoriale ale acestora,
aprobate prin Ordinul ministrului sănătății și al
președintelui Casei Naționale de Asigurări de
Sănătate nr. 770/288/2004 .....................................

16

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ
privind instituirea la nivel național a Rețelei de informații contabile agricole
În temeiul art. 108 din Constituție, republicată, și al art. 1 pct. II.1 din Legea nr. 291/2004 privind abilitarea
Guvernului de a emite ordonanțe,
Guvernul României adoptă prezenta ordonanță.
CAPITOLUL I
Instituirea la nivel național a Rețelei
de informații contabile agricole
Art. 1. — (1) Se înființează, pentru a răspunde nevoilor
politicii agricole românești, Rețeaua de informații contabile
agricole, denumită în continuare RICA.

(2) Scopul RICA este de a culege informații contabile
necesare pentru:
a) stabilirea anuală a veniturilor exploatațiilor agricole din
câmpul de observare definit la art. 2 alin. (1) lit. f);
b) efectuarea unei analize a activității economice a
exploatațiilor agricole din câmpul de observare.

2

MONITORUL OFICIAL AL ROMÂNIEI, PARTEA I, Nr. 773/24.VIII.2004

(3) Datele obținute în conformitate cu prezenta
ordonanță stau la baza întocmirii de către autoritatea
competentă a rapoartelor privind situația agriculturii și a
piețelor produselor agricole, precum și a celor privind
veniturile realizate de exploatațiile agricole în România,
rapoarte prezentate anual Guvernului și Parlamentului.
Art. 2. — (1) În sensul prezentei ordonanțe, expresiile
de mai jos au următorul înțeles:
a) șeful exploatației — reprezintă persoana fizică
răspunzătoare de gestiunea curentă a unei exploatații
agricole;
b) clasa exploatației — reprezintă un ansamblu de
exploatații agricole care aparțin acelorași clase de orientare
tehnico-economică și de dimensiune economică;
c) exploatație participantă — reprezintă orice exploatație
agricolă care furnizează informații pentru RICA;
d) regiune RICA — reprezintă teritoriul sau o parte a
teritoriului României delimitată pentru selectarea
exploatațiilor participante;
e) informații contabile — reprezintă orice date tehnice,
economice și financiare referitoare la o exploatație agricolă,
care constau în înregistrări efectuate în mod sistematic și
cronologic pe întreaga perioadă a exercițiului financiar;
f) câmp de observare — reprezintă acele exploatații
agricole care au o mărime economică egală sau mai mare
decât un prag exprimat în unități de dimensiune
economică.
(2) Clasele de orientare tehnico-economică și de
dimensiune economică menționate la alin. (1) lit. b),
regiunea RICA menționată la alin. (1) lit. d) și câmpul de
observare și pragul menționate la alin. (1) lit. f) vor fi
prevăzute în normele metodologice de aplicare a prezentei
ordonanțe.
CAPITOLUL II
Stabilirea veniturilor exploatației agricole
Art. 3. — (1) Pentru a putea fi selectată ca exploatație
participantă o exploatație agricolă trebuie:
a) să aibă o mărime economică egală sau mai mare
decât pragul care a fost menționat la art. 2 alin. (1) lit. f);
b) să aibă evidență contabilă și să fie condusă de o
persoană dispusă să permită punerea informațiilor contabile
la dispoziția autorității competente;
c) să fie reprezentativă alături de alte exploatații la
nivelul fiecărei regiuni RICA a câmpului de observare.
(2) Numărul exploatațiilor participante în fiecare an la
RICA se stabilește prin ordin al ministrului agriculturii,
pădurilor și dezvoltării rurale.
Art. 4. — (1) Autoritatea competentă pentru organizarea,
implementarea și funcționarea RICA este Ministerul
Agriculturii, Pădurilor și Dezvoltării Rurale.
(2) Autoritatea responsabilă pentru selectarea
exploatațiilor participante este Comitetul Național pentru
RICA.
(3) Autoritatea care efectuează, sub coordonarea
metodologică a Institutului Național de Statistică, ancheta
anuală necesară colectării informațiilor contabile de la
exploatațiile agricole selectate este Agenția de Legătură.
Art. 5. — (1) Comitetul Național pentru RICA, denumit
în continuare Comitet Național, se constituie prin ordin al
ministrului agriculturii, pădurilor și dezvoltării rurale.
(2) Sarcinile Comitetului Național prevăd aprobarea:
a) planului pentru selectarea exploatațiilor participante,
cu specificarea distribuirii pe categorii de exploatații și a
regulilor detaliate pentru selectarea acestora;
b) raportului de implementare a planului de selectare a
exploatațiilor participante.
(3) Președintele Comitetului Național este numit de către
Ministerul Agriculturii, Pădurilor și Dezvoltării Rurale dintre

membrii acestui comitet. Comitetul Național ia decizii în
unanimitate. În cazul în care unanimitatea nu este întrunită,
deciziile se iau de către Ministerul Agriculturii, Pădurilor și
Dezvoltării Rurale. Președintele Comitetului Național
convoacă ședințele acestuia. Serviciile de secretariat sunt
asigurate de către Ministerul Agriculturii, Pădurilor și
Dezvoltării Rurale. Comitetul Național își adoptă propriul
regulament de procedură.
(4) Ministerul Agriculturii, Pădurilor și Dezvoltării Rurale
poate înființa pentru fiecare dintre regiunile RICA, definite
la art. 2 alin. (1) lit. d), un comitet regional pentru RICA,
denumit în continuare Comitet regional. Comitetul regional
va avea obligația să coopereze cu Agenția de Legătură,
pentru selectarea exploatațiilor participante.
(5) Comitetul Național este consultat pentru:
a) verificarea conformității cu dispozițiile art. 3, privind
planul de selectare a exploatațiilor participante;
b) examinarea critică și aprecierea rezultatelor anuale
ponderate ale RICA, ținând seama, în special, de
informațiile provenite din alte surse statistice agricole și din
conturile naționale.
Art. 6. — (1) Agenția de Legătură se organizează prin
transformarea compartimentului RICA existent în cadrul
Ministerului Agriculturii, Pădurilor și Dezvoltării Rurale în
serviciu independent, în cadrul aceluiași minister.
(2) Agenția de Legătură are următoarele obligații
principale:
a) să informeze Comitetul Național, structurile teritoriale
ale autorității competente, birourile de contabilitate și alte
organizații/instituții implicate în RICA asupra regulilor
detaliate de aplicare și să se asigure că aceste reguli sunt
implementate complet;
b) să alcătuiască și să trimită Comitetului Național
pentru aprobare planul pentru selectarea exploatațiilor
participante care trebuie alcătuit pe baza celor mai recente
date statistice și raportul de implementare a planului de
selectare a exploatațiilor participante;
c) să stabilească lista exploatațiilor participante și lista
birourilor de contabilitate și a altor organizații/instituții
implicate în RICA, dispuse și capabile să completeze fișele
exploatațiilor participante în conformitate cu clauzele
contractelor prevăzute la art. 9 și 14;
d) să colecteze fișele exploatațiilor participante transmise
de către structurile teritoriale ale Ministerului Agriculturii,
Pădurilor și Dezvoltării Rurale, birourile de contabilitate și
alte organizații/instituții implicate în RICA și să verifice
corectitudinea informațiilor completate;
e) să prezinte Ministerului Agriculturii, Pădurilor și
Dezvoltării Rurale, în termen de 9 luni de la încheierea
exercițiului financiar anterior, fișele exploatațiilor participante,
completate corect;
f) să transmită către Comitetul Național, structurile
teritoriale ale Ministerului Agriculturii, Pădurilor și Dezvoltării
Rurale, birourile de contabilitate și către toate
organizațiile/instituțiile implicate în RICA cererile de
informare menționate la art. 16 și să înainteze Guvernului
răspunsurile relevante.
Art. 7. — (1) Fiecare exploatație participantă constituie
subiectul unei fișe individuale și anonime.
(2) Informațiile contabile furnizate de fiecare fișă a
exploatației participante trebuie să asigure:
a) caracterizarea exploatației participante din punct de
vedere al factorilor de producție ai acesteia;
b) evaluarea venitului exploatației participante în
diversele sale forme;
c) verificarea corectitudinii completării.
(3) Tipul de informații contabile care urmează să fie
furnizate printr-o fișă a exploatației, forma în care astfel de
informații urmează să fie prezentate, definițiile și

MONITORUL OFICIAL AL ROMÂNIEI, PARTEA I, Nr. 773/24.VIII.2004
instrucțiunile referitoare la acestea sunt stabilite prin ordin
al ministrului agriculturii, pădurilor și dezvoltării rurale.
Art. 8. — Șeful unei exploatații agricole selectate ca
exploatație participantă alege dintr-o listă alcătuită în acest
scop de către Agenția de Legătură un birou de
contabilitate sau o organizație/instituție care poate să
completeze fișa exploatației în conformitate cu clauzele
contractului prevăzut la art. 9.
Art. 9. — (1) Ministerul Agriculturii, Pădurilor și
Dezvoltării Rurale încheie cu fiecare dintre birourile de
contabilitate, organizațiile/instituțiile alese în conformitate cu
art. 8 un contract prin care acestea din urmă se
angajează, în schimbul unui onorariu standard, să
completeze fișele exploatațiilor participante într-un mod care
să respecte dispozițiile art. 7.
(2) Clauzele acestui contract, care trebuie să fie
aceleași în toate regiunile RICA, sunt stabilite prin ordin al
ministrului agriculturii, pădurilor și dezvoltării rurale.
(3) Până la încheierea contractelor menționate anterior,
îndatoririle birourilor de contabilitate, organizațiilor/instituțiilor
contractante sunt îndeplinite de către structurile teritoriale
ale Ministerului Agriculturii, Pădurilor și Dezvoltării Rurale.
CAPITOLUL III
Culegerea de informații contabile în scopul unei analize
a activității economice a exploatațiilor agricole
Art. 10. — Ministerul Agriculturii, Pădurilor și Dezvoltării
Rurale gestionează întreaga activitate din acest domeniu și
pune în practică angajamentele asumate prin Documentul
de poziție pentru cap. 7 — Agricultura (CONF—RO 01—
02) și Documentul de poziție complementar II pentru
același capitol.
Art. 11. — În conformitate cu procedura prevăzută în
art. 19 se stabilesc:
a) obiectul analizelor menționate la art. 1 alin. (2) lit. b);
b) modalitățile de selectare și numărul exploatațiilor
participante, în funcție de obiectivele fiecărei analize.
Art. 12. — (1) Fiecare exploatație selectată în
conformitate cu dispozițiile art. 11 lit. b) face obiectul unei
fișe speciale care este individuală și anonimă. Această fișă
a exploatației include informațiile contabile solicitate
conform art. 7 alin. (2) și toate informațiile și detaliile
contabile suplimentare ce sunt necesare pentru fiecare
analiză.
(2) Tipul de informații contabile furnizate printr-o fișă
specială a exploatației, forma în care astfel de informații
sunt prezentate, definițiile și instrucțiunile referitoare la
acestea sunt stabilite prin ordin al ministrului agriculturii,
pădurilor și dezvoltării rurale.
(3) Fișele speciale ale exploatațiilor sunt completate de
birouri de contabilitate, organizații/instituții, alese în
conformitate cu prevederile art. 13.
Art. 13. — Șeful unei exploatații agricole, a cărui
exploatație este selectată în conformitate cu dispozițiile
art. 11 lit. b), alege dintr-o listă alcătuită în acest scop de
către Agenția de Legătură un birou de contabilitate sau o
organizație/instituție care poate să completeze fișa specială
a exploatației în conformitate cu clauzele contractului
prevăzut în art. 14.
Art. 14. — (1) Ministerul Agriculturii, Pădurilor și
Dezvoltării Rurale încheie cu fiecare dintre birourile de
contabilitate, organizațiile/instituțiile alese în conformitate cu
prevederile art. 13 un contract prin care acestea din urmă
se angajează, în schimbul unui onorariu standard, să
completeze fișele speciale ale exploatațiilor participante
într-un mod care să respecte dispozițiile art. 12.
(2) Clauzele acestui contract, care trebuie să fie
aceleași în toate regiunile RICA, sunt stabilite prin ordin al
ministrului agriculturii, pădurilor și dezvoltării rurale.

3

(3) Până la încheierea contractelor menționate anterior,
îndatoririle birourilor de contabilitate, organizațiilor/instituțiilor
contractante sunt îndeplinite de către structurile teritoriale
ale Ministerului Agriculturii, Pădurilor și Dezvoltării Rurale.
CAPITOLUL IV
Sancțiuni
Art. 15. — (1) Se interzice utilizarea în scopuri de
impozitare a oricăror informații contabile sau a altor detalii
individuale obținute de la exploatațiile participante,
divulgarea sau folosirea de astfel de informații pentru alte
scopuri decât cele specificate în art. 1.
(2) Se interzice oricărei persoane care participă sau a
participat la RICA să divulge orice informații contabile
individuale sau orice alte detalii individuale, de care a luat
cunoștință în timpul exercitării îndatoririlor sau cu altă
ocazie în acest context.
(3) Încălcarea prevederilor alin. (1) și (2) constituie
contravenții și se sancționează cu amendă contravențională
de la 30.000.000 lei la 70.000.000 lei.
(4) Constatarea contravențiilor și aplicarea sancțiunilor
se fac de către Ministerul Agriculturii, Pădurilor și
Dezvoltării Rurale prin persoanele anume împuternicite.
(5) Contravențiilor prevăzute în prezentul articol le sunt
aplicabile dispozițiile Ordonanței Guvernului nr. 2/2001
privind regimul juridic al contravențiilor, aprobată cu
modificări și completări prin Legea nr. 180/2002, cu
modificările și completările ulterioare.
CAPITOLUL V
Dispoziții finale
Art. 16. — (1) Comitetul Național, Agenția de Legătură,
structurile teritoriale ale Ministerului Agriculturii, Pădurilor și
Dezvoltării Rurale și birourile de contabilitate,
organizațiile/instituțiile contractante sunt obligate, în cadrul
zonelor respective de responsabilitate, să furnizeze
Guvernului orice informație pe care acesta ar putea-o
solicita din partea lor cu privire la îndeplinirea îndatoririlor
ce le revin în aplicarea prezentei ordonanțe.
(2) Astfel de solicitări făcute Comitetului Național,
structurilor teritoriale ale Ministerului Agriculturii, Pădurilor și
Dezvoltării Rurale sau birourilor de contabilitate,
organizațiilor/instituțiilor contractante și răspunsurile
corespunzătoare vor fi înaintate în scris, prin intermediul
Agenției de Legătură.
(3) În cazul în care informațiile sunt insuficiente sau nu
ajung la timp, Ministerul Agriculturii, Pădurilor și Dezvoltării
Rurale și Agenția de Legătură trimit experți pentru a lucra
la fața locului.
Art. 17. — Comitetul Național examinează în fiecare an,
în luna octombrie, evoluția veniturilor exploatațiilor agricole
din România, în special pe baza rezultatelor RICA
actualizate. Comitetul Național este informat în mod regulat
asupra activității RICA.
Art. 18. — Pentru a extinde baza de colectare a
informațiilor contabile necesare RICA și în scopul stabilirii
efectelor sprijinului financiar acordat de statul român
producătorilor agricoli se vor lua în studiu exploatațiile
agricole cu sau fără personalitate juridică, care beneficiază
de sprijin financiar.
Art. 19. — (1) Atunci când trebuie urmată procedura
prevăzută în prezentul articol, problemele sunt supuse spre
examinare Comitetului Național de către președinte.
(2) Oricare dintre membrii Comitetului Național poate
supune acestuia spre aprobare un proiect de măsuri care
trebuie îndeplinite, iar în funcție de urgența problemei,
Comitetul Național emite un aviz cu privire la acest proiect
de măsuri, într-un termen stabilit de către președinte.
Președintele nu are drept de vot.

4

MONITORUL OFICIAL AL ROMÂNIEI, PARTEA I, Nr. 773/24.VIII.2004

(3) Agenția de Legătură inițiază măsuri care se vor
aplica imediat; cu toate acestea, dacă măsurile respective
nu sunt în conformitate cu opinia Comitetului Național,
acestea vor fi comunicate imediat Guvernului de către
Ministerul Agriculturii, Pădurilor și Dezvoltării Rurale.
(4) În situația prevăzută la alin. (3) Agenția de Legătură
poate amâna punerea în aplicare a măsurilor pe care le-a
inițiat, pentru cel mult o lună de la data acestei comunicări,
Guvernul putând lua o altă decizie în termen de o lună.
(5) Normele metodologice de aplicare a prezentei
ordonanțe se elaborează în termen de 6 luni de la data
intrării acesteia în vigoare și se aprobă prin ordin al
ministrului agriculturii, pădurilor și dezvoltării rurale.
Art. 20. — (1) Fondurile pentru acoperirea costurilor de
organizare, implementare și funcționare a RICA, pentru ca
aceasta să devină operațională în anul 2006, și costurile
privind Agenția de Legătură, plata onorariilor standard
pentru îndeplinirea îndatoririlor menționate la art. 9 și 14

vor fi incluse în bugetul Ministerului Agriculturii, Pădurilor și
Dezvoltării Rurale, în secțiunea aferentă Integrării
europene — construcție instituțională.
(2) Costurile privind funcționarea Comitetului Național, a
birourilor de contabilitate și a organizațiilor/instituțiilor
contractante nu sunt incluse în bugetul Ministerului
Agriculturii, Pădurilor și Dezvoltării Rurale.
Art. 21. — Prezenta ordonanță transpune prevederile
Regulamentului 79/65/CEE de creare a unei rețele de
culegere de informații contabile privind veniturile și
activitatea economică a exploatațiilor agricole în
Comunitatea Europeană, text consolidat cu modificările
prevăzute de regulamentele 2.910/73/CEE, 2.143/81/CEE,
2.801/95/CEE și 1.256/97/CEE.
Art. 22. — Prezenta ordonanță intră în vigoare pe data
de 1 ianuarie 2005.

PRIM-MINISTRU

ADRIAN NĂSTASE
Contrasemnează:
Ministrul agriculturii, pădurilor și dezvoltării rurale,
Petre Daea
p. Ministrul finanțelor publice,
Gheorghe Gherghina,
secretar de stat
București, 13 august 2004.
Nr. 67.
GUVERNUL ROMÂNIEI

ORDONANȚĂ
pentru modificarea și completarea Legii spitalelor nr. 270/2003
În temeiul art. 108 din Constituție, republicată, și al art. 1 pct. IV.2 din Legea nr. 291/2004 privind abilitarea
Guvernului de a emite ordonanțe,
Guvernul României adoptă prezenta ordonanță.
Art. I. — Legea spitalelor nr. 270/2003, publicată în
Monitorul Oficial al României, Partea I, nr. 438 din 20 iunie
2003, cu modificările și completările ulterioare, se modifică
și se completează după cum urmează:
1. Alineatul (1) al articolului 1 va avea următorul
cuprins:
îArt. 1. — (1) Spitalul este unitatea sanitară cu paturi,
de utilitate publică, cu personalitate juridică, publică sau
privată, cu scop patrimonial sau nepatrimonial, care asigură
servicii medicale.“
2. Alineatul (3) al articolului 6 va avea următorul
cuprins:
î(3) În funcție de modul de înființare și organizare,
precum și de regimul juridic al proprietății, spitalele se
clasifică în:
a) spitale publice, care sunt spitalele organizate ca
instituții publice;
b) spitale private, care sunt spitalele organizate ca
persoane juridice de drept privat;
c) spitale mixte.“
3. Alineatul (2) al articolului 19 va avea următorul
cuprins:
î(2) Spitalele private se înființează sau se desființează
cu avizul conform al Ministerului Sănătății, în condițiile
legii.“

4. Alineatul (4) al articolului 19 va avea următorul
cuprins:
î(4) Reorganizarea și schimbarea sediului și a
denumirilor pentru spitalele private se fac cu avizul conform
al Ministerului Sănătății, în condițiile legii.“
5. La articolul 19, după alineatul (4) se introduce
alineatul (5) cu următorul cuprins:
î(5) În cazul în care bunurile proprietate publică sau
privată a statului ori a unităților administrativ-teritoriale aflate
în folosința și/sau în administrarea unui spital public,
precum și serviciile publice desfășurate de spitalul public
sunt concesionate sau intră într-o relație de parteneriat
public-privat, în totalitate sau în proporție de peste 50%,
persoana juridică de drept privat care le va exploata se va
organiza și va funcționa ca spital privat, pe toată durata
concesiunii, cu respectarea dispozițiilor legale în materie.“
6. După articolul 20 se introduce un nou articol,
articolul 201, cu următorul cuprins:
îArt. 201. — Spitalele private se vor organiza și vor
funcționa potrivit dispozițiilor legale aplicabile persoanelor
juridice fără scop patrimonial sau societăților comerciale,
după caz, precum și potrivit dispozițiilor din prezenta lege
aplicabile spitalelor private.“
7. La articolul 23, după alineatul (9) se introduc
alineatele (10) și (11 ) cu următorul cuprins:
î(10) Institutele, centrele medicale clinice și spitalele
clinice care desfășoară activități de cercetare științifică
medicală pot avea încă un director general adjunct medical
care va face parte din comitetul director. Atribuțiile de

MONITORUL OFICIAL AL ROMÂNIEI, PARTEA I, Nr. 773/24.VIII.2004
coordonare a activității științifice vor fi stabilite de către
consiliul de administrație.
(11) Unitățile prevăzute la alin. (10) vor fi nominalizate
prin ordin al ministrului sănătății, cu avizul Academiei de
Științe Medicale.“
8. La articolul 25, după alineatul (4) se introduce un
nou alineat, alineatul (41), cu următorul cuprins:
î(41) Cheltuielile de delegare în vederea participării la
ședințele consiliului de administrație pentru membrii
prevăzuți la alin. (2), care domiciliază în altă localitate
decât cea în care își are spitalul sediul, se suportă din
bugetul spitalului.“
9. La articolul 29, după alineatul (1) se introduce un
nou alineat, alineatul (11), cu următorul cuprins:
î(11) În cazul săvârșirii de abateri deosebit de grave de
la normele de conduită profesională, precum și de la
disciplina muncii de către directorul general al spitalului,
ministrul sănătății sau, după caz, ministrul de resort, pentru
unitățile sanitare din subordinea ministerelor cu rețea
sanitară proprie, poate propune consiliului de administrație
al spitalului suspendarea din funcție a acestuia pe durata
efectuării cercetării disciplinare prealabile.“

5

10. La articolul 45, după alineatul (1) se introduce un
nou alineat, alineatul (11), cu următorul cuprins:
î(11) Salarizarea personalului din spitalele private se
stabilește prin negociere între părți.“
11. Alineatul (2) al articolului 45 va avea următorul
cuprins:
î(2) Cadrele didactice care își desfășoară activitatea în
unitățile sanitare prevăzute la art. 6 și 7, precum și în
unitățile asimilate acestora beneficiază de o indemnizație
de 50% din drepturile salariale cuvenite funcției și gradului
profesional, acordată în plus față de retribuția cuvenită din
învățământ.“
12. După articolul 47 se introduce un nou articol,
articolul 471, cu următorul cuprins:
îArt. 471. — Până la intrarea în vigoare a legii speciale
prevăzute la art. 20 alin. (2), actul de înființare a spitalului
privat va avea conținutul prevăzut de legislația aplicabilă
societăților comerciale sau, după caz, asociațiilor și
fundațiilor, iar structura organizatorică va fi stabilită cu
avizul Ministerului Sănătății.“
Art. II. — Prezenta ordonanță intră în vigoare la 3 zile
de la data publicării în Monitorul Oficial al României,
Partea I.

PRIM-MINISTRU

ADRIAN NĂSTASE
Contrasemnează:
Ministrul sănătății,
Ovidiu Brînzan
Ministrul finanțelor publice,
Mihai Nicolae Tănăsescu
București, 13 august 2004.
Nr. 68.
GUVERNUL ROMÂNIEI

ORDONANȚĂ
pentru completarea art. 38 din Legea nr. 350/2001 privind amenajarea teritoriului și urbanismul
În temeiul art. 108 din Constituție, republicată, și al art. 1 pct. I.28 din Legea nr. 291/2004 privind abilitarea
Guvernului de a emite ordonanțe,
Guvernul României adoptă prezenta ordonanță.
Art. I. — După alineatul (2) al articolului 38 din Legea
nr. 350/2001 privind amenajarea teritoriului și urbanismul,
publicată în Monitorul Oficial al României, Partea I, nr. 373
din 10 iulie 2001, se introduce un nou alineat, alineatul (21),
cu următorul cuprins:
î(21) Registrul Urbaniștilor se înființează ca instituție
publică, cu personalitate juridică, în subordinea Ministerului
Transporturilor, Construcțiilor și Turismului, finanțată integral

din venituri proprii, care se constituie din tarife de atestare
sau examinare în vederea dobândirii dreptului de
semnătură, de înscriere în Registrul Urbaniștilor și de
exercitare a dreptului de semnătură, venituri din activitățile
cu caracter economic, precum și din alte surse legal
constituite.“
Art. II. — Prezenta ordonanță intră în vigoare la 3 zile
de la data publicării în Monitorul Oficial al României, Partea I.

PRIM-MINISTRU

ADRIAN NĂSTASE
Contrasemnează:
p. Ministrul transporturilor, construcțiilor și turismului,
Ileana Tureanu,
secretar de stat
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
Ministrul finanțelor publice,
Mihai Nicolae Tănăsescu
București, 13 august 2004.
Nr. 69.

6

MONITORUL OFICIAL AL ROMÂNIEI, PARTEA I, Nr. 773/24.VIII.2004
GUVERNUL ROMÂNIEI

ORDONANȚĂ
pentru modificarea și completarea Legii contabilității nr. 82/1991
În temeiul art. 108 din Constituție, republicată, și al art. 1 pct. I.5 din Legea nr. 291/2004 privind abilitarea
Guvernului de a emite ordonanțe,
Guvernul României adoptă prezenta ordonanță.
Art. I. — Legea contabilității nr. 82/1991, republicată în
Monitorul Oficial al României, Partea I, nr. 629 din
27 august 2002, se modifică și se completează după cum
urmează:
1. Articolul 1 va avea următorul cuprins:
îArt. 1. — (1) Societățile comerciale, societățile/
companiile naționale, regiile autonome, institutele naționale
de cercetare-dezvoltare, societățile cooperatiste și celelalte
persoane juridice au obligația să organizeze și să conducă
contabilitatea proprie, respectiv contabilitatea financiară,
potrivit prezentei legi, și contabilitatea de gestiune adaptată
la specificul activității.
(2) Instituțiile publice, asociațiile și celelalte persoane
juridice cu și fără scop patrimonial, precum și persoanele
fizice care desfășoară activități producătoare de venituri au,
de asemenea, obligația să organizeze și să conducă
contabilitatea proprie, respectiv contabilitatea financiară și,
după caz, contabilitatea de gestiune.
(3) Subunitățile fără personalitate juridică, cu sediul în
străinătate, care aparțin persoanelor prevăzute la alin. (1)
și (2), cu sediul sau domiciliul în România, precum și
sediile permanente din România care aparțin unor persoane
juridice cu sediul sau domiciliul în străinătate au obligația
să organizeze și să conducă contabilitatea proprie, potrivit
prezentei legi.“
2. La articolul 2, după alineatul (1) se introduce un nou
alineat, alineatul (11), cu următorul cuprins:
î(11) Contabilitatea publică cuprinde:
a) contabilitatea veniturilor și cheltuielilor bugetare, care
să reflecte încasarea veniturilor și plata cheltuielilor aferente
exercițiului bugetar;
b) contabilitatea trezoreriei statului;
c) contabilitatea generală bazată pe principiul constatării
drepturilor și obligațiilor, care să reflecte evoluția situației
financiare și patrimoniale, precum și a excedentului sau a
deficitului patrimonial;
d) contabilitatea destinată analizării costurilor programelor
aprobate.“
3. Alineatul (3) al articolului 3 va avea următorul
cuprins:
î(3) Pentru necesitățile proprii de informare, persoanele
prevăzute la art. 1 pot opta pentru întocmirea situațiilor
financiare și într-o altă monedă.“
4. La articolul 4, după alineatul (1) se introduce un nou
alineat, alineatul (11), cu următorul cuprins:
î(11) Ministerul Finanțelor Publice elaborează și emite
norme privind contabilitatea în partidă simplă.“
5. Alineatul (3) al articolului 4 va avea următorul
cuprins:
î(3) Elaborarea reglementărilor prevăzute la alin. (1), (11)
și (2) se face prin consultarea organismelor profesionale de
profil.“
6. Alineatul (2) al articolului 5 va avea următorul
cuprins:
î(2) Categoriile de persoane care pot ține contabilitatea
în partidă simplă se stabilesc prin ordin al ministrului
finanțelor publice.“

7. La articolul 5, după alineatul (2) se introduce un nou
alineat, alineatul (3), cu următorul cuprins:
î(3) Pentru organizații patronale și sindicale, precum și
pentru alte categorii de organizații fără scop patrimonial,
care nu desfășoară activități economice, Ministerul
Finanțelor Publice aprobă un sistem simplificat de raportare
financiară, având în vedere și cerințele organismelor
europene de profil.“
8. Articolul 7 se abrogă.
9. Alineatul (3) al articolului 8 va avea următorul
cuprins:
î(3) Rezultatul inventarierii se înregistrează în
contabilitate potrivit reglementărilor contabile aplicabile.“
10. Alineatul (3) al articolului 9 se abrogă.
11. Alineatele (1) și (3) ale articolului 10 vor avea
următorul cuprins:
îArt. 10. — (1) Documentele oficiale de prezentare a
situației economico-financiare a persoanelor prevăzute la
art. 1 sunt situațiile financiare anuale, stabilite potrivit legii,
care trebuie să ofere o imagine fidelă a poziției financiare,
performanței financiare și a celorlalte informații referitoare la
activitatea desfășurată.
……………………...............................................……………
(3) Societățile-mamă, definite astfel în reglementările
contabile aplicabile grupurilor de societăți, întocmesc și
prezintă și situații financiare anuale consolidate.“
12. Alineatele (3) și (4) ale articolului 11 vor avea
următorul cuprins:
î(3) Contabilitatea poate fi organizată și condusă pe
bază de contracte de prestări de servicii în domeniul
contabilității, încheiate cu persoane fizice sau juridice
autorizate, care răspund potrivit legii.
(4) La persoanele juridice la care contabilitatea nu este
organizată în compartimente distincte, nu au personal
calificat încadrat, potrivit legii, sau contracte de prestări de
servicii în domeniul contabilității, încheiate cu persoane
fizice sau juridice autorizate, și care au înregistrat o cifră
de afaceri anuală de până la echivalentul în lei a
5.000 euro, răspunderea pentru organizarea și ținerea
contabilității, potrivit legii, revine administratorului sau altei
persoane care are obligația gestionării unității respective.“
13. După articolul 13 se introduc două noi articole,
articolele 131 și 132, cu următorul cuprins:
îArt. 131. — Înregistrarea în contabilitate a elementelor
de activ se face la costul de achiziție, de producție sau la
valoarea justă pentru alte intrări decât cele prin achiziție
sau producție, după caz.
Art. 132. — Creanțele și datoriile se înregistrează în
contabilitate la valoarea nominală.“
14. Alineatul (3) al articolului 16 va avea următorul
cuprins:
î(3) Contabilitatea veniturilor și cheltuielilor bugetului
general consolidat se ține pe subdiviziunile clasificației
bugetare.“
15. Articolul 17 va avea următorul cuprins:
îArt. 17. — (1) Contabilitatea instituțiilor publice asigură
înregistrarea plăților de casă și a cheltuielilor efective, pe
subdiviziunile clasificației bugetare, potrivit bugetului aprobat.
(2) Pentru finanțarea cheltuielilor în limita prevederilor
din bugetele aprobate, instituțiile publice au obligația
organizării și conducerii evidenței angajamentelor bugetare

MONITORUL OFICIAL AL ROMÂNIEI, PARTEA I, Nr. 773/24.VIII.2004
și legale în conformitate cu normele metodologice elaborate
de Ministerul Finanțelor Publice.“
16. Alineatele (1), (3) și (4) ale articolului 18 vor avea
următorul cuprins:
îArt. 18. — (1) În contabilitate, profitul sau pierderea se
stabilește cumulat de la începutul exercițiului financiar.
Închiderea conturilor de venituri și cheltuieli se efectuează,
de regulă, la sfârșitul exercițiului financiar.
……………………...............................................……………
(3) Repartizarea profitului se înregistrează în
contabilitate pe destinații, după aprobarea situațiilor
financiare anuale.
(4) Pierderea contabilă reportată se acoperă din profitul
exercițiului financiar și cel reportat, din rezerve și capital
social, potrivit hotărârii adunării generale a acționarilor sau
asociaților.“
17. Articolul 19 va avea următorul cuprins:
îArt. 19. — Registrele de contabilitate obligatorii sunt:
Registrul-jurnal, Registrul-inventar și Cartea mare.
Întocmirea, editarea și păstrarea registrelor de contabilitate
se efectuează conform normelor elaborate de Ministerul
Finanțelor Publice.“
18. Articolul 21 va avea următorul cuprins:
îArt. 21. — Pentru verificarea înregistrării corecte în
contabilitate a operațiunilor efectuate se întocmește balanța
de verificare, cel puțin anual, la încheierea exercițiului
financiar, sau la termenele de întocmire a situațiilor
financiare periodice.“
19. Articolul 22 va avea următorul cuprins:
îArt. 22. — Persoanele prevăzute la art. 1 care
utilizează sisteme informatice de prelucrare automată a
datelor au obligația să asigure prelucrarea datelor
înregistrate în contabilitate în conformitate cu normele
contabile aplicabile, controlul și păstrarea acestora pe
suporturi tehnice.“
20. După titlul capitolului IV se introduce un nou
articol, articolul 251, cu următorul cuprins:
îArt. 251. — (1) Exercițiul financiar reprezintă perioada
pentru care trebuie întocmite situațiile financiare anuale și,
de regulă, coincide cu anul calendaristic.
(2) Durata exercițiului financiar este de 12 luni.
(3) Exercițiul financiar poate fi diferit de anul
calendaristic:
a) pentru sucursalele cu sediul în România, care aparțin
unei persoane juridice străine, cu excepția instituțiilor de
credit, entităților autorizate de Comisia Națională a Valorilor
Mobiliare și societăților de asigurare, dacă exercițiul
financiar diferă pentru societate;
b) pentru filialele consolidate ale societății-mamă,
precum și pentru filialele filialelor, cu excepția instituțiilor de
credit, entităților autorizate de Comisia Națională a Valorilor
Mobiliare și societăților de asigurare, dacă exercițiul
financiar diferă pentru societatea-mamă.
(4) Exercițiul financiar al unităților nou-înființate începe
la data înființării, potrivit legii.
(5) Exercițiul financiar al unei persoane juridice care se
lichidează începe la data încheierii exercițiului financiar
anterior și se încheie în ziua precedentă datei când începe
lichidarea. Perioada de lichidare este considerată un
exercițiu financiar, indiferent de durata sa.
(6) Situațiile financiare anuale consolidate ale unei
societăți-mamă se întocmesc pentru același exercițiu
financiar aplicabil situațiilor financiare anuale ale societățiimamă. Dacă exercițiul financiar al filialelor diferă de
exercițiul financiar aplicabil societății-mamă, situațiile
financiare anuale consolidate pot fi întocmite la o altă dată
pentru a ține cont de exercițiul financiar al majorității sau
al celor mai importante dintre societățile consolidate.
(7) Exercițiul financiar pentru instituțiile publice este anul
bugetar.“

7

21. Articolul 26 va avea următorul cuprins:
îArt. 26. — (1) Persoanele prevăzute la art. 1 au
obligația să întocmească situații financiare anuale, inclusiv
în situația fuziunii, divizării sau încetării activității acestora,
în condițiile legii.
(2) Ministerul Finanțelor Publice poate stabili întocmirea
și depunerea situațiilor financiare și la alte perioade decât
anual, în cadrul exercițiului financiar.
(3) Pentru persoanele juridice care aplică reglementări
contabile conforme cu Standardele Internaționale de
Raportare Financiară situațiile financiare anuale se compun
din bilanț, cont de profit și pierdere, situația modificărilor
capitalului propriu, situația fluxurilor de trezorerie, politici
contabile și note explicative.
(4) Persoanele juridice care nu îndeplinesc criteriile
stabilite pentru aplicarea reglementărilor prevăzute la
alin. (3) aplică reglementări contabile conforme cu
directivele europene și întocmesc situații financiare anuale,
care se compun din bilanț, cont de profit și pierdere,
politici contabile și note explicative.
(5) Criteriile menționate la alin. (4) și categoriile de
persoane care aplică reglementările prevăzute la alin. (3)
și (4) se stabilesc prin ordin al ministrului finanțelor publice.
(6) Pentru persoanele juridice fără scop patrimonial
situațiile financiare anuale se compun din bilanț, contul
rezultatului exercițiului, politici contabile și note explicative.
(7) Situațiile financiare anuale constituie un tot unitar și
sunt însoțite de raportul administratorilor.
(8) Pentru sucursalele din România ale instituțiilor de
credit și ale altor instituții financiare cu sediul în străinătate,
instituțiile prevăzute la art. 4 alin. (2) stabilesc conținutul
situațiilor financiare anuale care trebuie publicate de aceste
sucursale. Instituțiile respective stabilesc și cerințele
referitoare la informațiile privind activitatea proprie a
sucursalelor, care trebuie publicate de sucursalele
respective în situația în care acestea nu sunt obligate să
publice situații financiare anuale referitoare la activitatea
proprie.
(9) Instituțiile publice întocmesc situații financiare
trimestriale și anuale, conform normelor elaborate de
Ministerul Finanțelor Publice.“
22. După articolul 26 se introduc patru noi articole,
articolele 261—264, cu următorul cuprins:
îArt. 261. — Raportul anual cuprinde situațiile financiare
anuale, raportul administratorilor, raportul de audit sau
raportul comisiei de cenzori, după caz, și propunerea de
distribuire a profitului sau de acoperire a pierderii contabile.
Art. 262. — Situațiile financiare anuale vor fi însoțite de
o declarație scrisă a persoanelor prevăzute la art. 11
alin. (1) prin care își asumă răspunderea pentru întocmirea
situațiilor financiare anuale și confirmă că:
a) politicile contabile utilizate la întocmirea situațiilor
financiare anuale sunt în conformitate cu reglementările
contabile aplicabile;
b) situațiile financiare anuale oferă o imagine fidelă a
poziției financiare, performanței financiare și a celorlalte
informații referitoare la activitatea desfășurată;
c) persoana juridică își desfășoară activitatea în condiții
de continuitate.
Art. 263. — O societate-mamă trebuie să întocmească
atât raport anual pentru propria activitate, cât și raport
anual consolidat.
Art. 264. — (1) Obiectivul situațiilor financiare anuale
consolidate este de a oferi o imagine fidelă a poziției
financiare, performanței financiare și a celorlalte informații
referitoare la activitatea grupului, potrivit reglementărilor
contabile aplicabile.
(2) Situațiile financiare anuale consolidate constituie un
tot unitar. Acestea cuprind bilanțul consolidat, contul de
profit și pierdere consolidat, precum și celelalte
componente, respectiv informații referitoare la activitatea

8

MONITORUL OFICIAL AL ROMÂNIEI, PARTEA I, Nr. 773/24.VIII.2004

grupului, potrivit reglementărilor contabile aplicabile, politici
contabile și note explicative la situațiile financiare anuale
consolidate, și vor fi făcute publice împreună cu situațiile
financiare anuale individuale ale societății-mamă.“
23. Alineatul (4) al articolului 27 va avea următorul
cuprins:
î(4) Criteriile în funcție de care situațiile financiare
anuale ale persoanelor juridice prevăzute la art. 26 alin. (4)
sunt supuse auditului financiar se stabilesc prin ordin al
ministrului finanțelor publice. Verificarea de către cenzori a
situațiilor financiare anuale se efectuează potrivit legii.“
24. Articolul 28 va avea următorul cuprins:
îArt. 28. — (1) Persoanele juridice care organizează
contabilitatea în partidă dublă trebuie să publice situațiile
financiare anuale. Fac obiectul publicării situațiile financiare
anuale, raportul administratorilor și raportul de audit sau
raportul comisiei de cenzori, după caz. Aceste prevederi se
aplică și sucursalelor înregistrate în România, care aparțin
unor persoane juridice cu sediul în străinătate, precum și
societăților-mamă care întocmesc situații financiare
consolidate.
(2) Acționarii și angajații unei societăți au dreptul să se
informeze în legătură cu situațiile financiare anuale la
sediul social al societății sau al societății-mamă, fără nici o
discriminare.
(3) Situațiile financiare anuale se păstrează timp de
50 de ani.
(4) În caz de încetare a activității persoanelor prevăzute
la art. 1, situațiile financiare anuale, precum și registrele și
celelalte documente la care se referă art. 24 se predau la
arhivele statului, în conformitate cu prevederile legale în
materie.“
25. Alineatele (1) și (3) ale articolului 29 vor avea
următorul cuprins:
îArt. 29. — (1) Pentru asigurarea informațiilor destinate
sistemului instituțional al statului, un exemplar al situațiilor
financiare anuale se depune la direcția generală a
finanțelor publice județene, respectiv a municipiului
București, sau, după caz, la Direcția generală de
administrare a marilor contribuabili, astfel:
a) persoanele prevăzute la art. 26 alin. (3), în termen
de 150 de zile de la încheierea exercițiului financiar;
b) persoanele prevăzute la art. 26 alin. (4) și (6), în
termen de 120 de zile de la încheierea exercițiului
financiar;
c) persoanele care, de la constituire, nu au desfășurat
activitate vor depune o declarație în acest sens, în termen
de 60 de zile de la încheierea exercițiului financiar.
Prevederile prezentului alineat se aplică până la data de
31 decembrie 2006, inclusiv pentru situațiile financiare
aferente exercițiului financiar al anului 2006.
……………………...............................................……………
(3) Ministerele, celelalte organe de specialitate ale
administrației publice centrale, alte autorități publice,
instituțiile publice autonome și unitățile administrativteritoriale, ai căror conducători au calitatea de ordonator
principal de credite, depun la Ministerul Finanțelor Publice
un exemplar din situațiile financiare trimestriale și anuale,
potrivit normelor și la termenele stabilite de acesta.“
26. Alineatele (2), (5) și (7) ale articolului 30 vor avea
următorul cuprins:
î(2) În contabilitatea trezoreriei statului se deschid, pe
seama ordonatorilor de credite, conturi distincte pentru
creditele deschise și repartizate și pentru cheltuielile
efectuate din bugetul de stat, bugetul asigurărilor sociale
de stat, bugetul Fondului național unic de asigurări sociale
de sănătate, bugetul asigurărilor pentru șomaj, bugetele
locale, precum și conturi de disponibilități din care se pot
efectua plăți.
……………………...............................................……………
(5) Contabilitatea trezoreriei statului se organizează în
cadrul Ministerului Finanțelor Publice și al unităților sale

subordonate și cuprinde operațiunile privind execuția de
casă a bugetului de stat, bugetului asigurărilor sociale de
stat, bugetului Fondului național unic de asigurări sociale
de sănătate, bugetului asigurărilor pentru șomaj și
bugetelor locale, gestiunea datoriei publice interne și
externe, precum și alte operațiuni financiare efectuate în
contul organelor administrației publice centrale și locale.
……………………...............................................……………
(7) Ministerele, celelalte organe de specialitate ale
administrației publice centrale, alte autorități publice,
instituțiile publice autonome, precum și instituțiile din
subordinea acestora, ai căror conducători au calitatea de
ordonator de credite, organizează și conduc contabilitatea
drepturilor constatate și a veniturilor încasate, precum și a
angajamentelor și a plăților efectuate, potrivit bugetului
aprobat.“
27. Alineatul (2) al articolului 31 va avea următorul
cuprins:
î(2) Unitățile administrativ-teritoriale, instituțiile și serviciile
publice de subordonare locală, care au personalitate
juridică și ai căror conducători au calitatea de ordonator de
credite, organizează și conduc contabilitatea drepturilor
constatate și a veniturilor încasate, precum și a
angajamentelor și a plăților efectuate, potrivit bugetului
aprobat.“
28. Alineatul (2) al articolului 32 va avea următorul
cuprins:
î(2) Instituțiile publice cu personalitate juridică, finanțate
din bugetul asigurărilor sociale de stat, ai căror conducători
au calitatea de ordonator de credite, organizează și conduc
contabilitatea drepturilor constatate și a veniturilor încasate,
precum și a angajamentelor și a plăților efectuate, potrivit
bugetului aprobat.“
29. La articolul 35, după litera f) a punctului 2 se
introduce litera g) cu următorul cuprins:
îg) publicarea situațiilor financiare anuale, potrivit legii.“
30. Alineatul (1) al articolului 36 va avea următorul
cuprins:
îArt. 36. — (1) Contravenția prevăzută la art. 35 pct. 2
lit. g) se sancționează cu amendă de la 20.000.000 lei la
300.000.000 lei, cea prevăzută la pct. 1, cu amendă de la
10.000.000 lei la 100.000.000 lei, cele prevăzute la pct. 2
lit. c) și d), cu amendă de la 4.000.000 lei la 50.000.000 lei,
cele prevăzute la pct. 2 lit. a) și b), cu amendă de la
3.000.000 lei la 40.000.000 lei, cea prevăzută la pct. 2
lit. e), cu amendă de la 5.000.000 lei la 15.000.000 lei,
cea prevăzută la pct. 3, cu amendă de la 2.000.000 lei la
10.000.000 lei, iar cea prevăzută la pct. 2 lit. f), cu
amendă de la 1.000.000 lei la 2.000.000 lei. Criteriile în
funcție de care se stabilește nivelul amenzii se corelează
cu nivelul cifrei de afaceri.“
31. La articolul 36, după alineatul (1) se introduce un
nou alineat, alineatul (11), cu următorul cuprins:
î(11) Amenda pentru neîndeplinirea obligației prevăzute
la art. 35 pct. 2 lit. e) este de la 10.000.000 lei la
30.000.000 lei, dacă perioada de întârziere pentru
întocmirea și depunerea situațiilor financiare periodice este
cuprinsă între 15 și 30 de zile lucrătoare, și de la
15.000.000 lei la 45.000.000 lei, dacă perioada de
întârziere depășește 30 de zile lucrătoare.“
32. Alineatul (4) al articolului 36 va avea următorul
cuprins:
î(4) Amenzile contravenționale prevăzute la alin. (1) și
(11) se suportă de persoanele vinovate.“
33. Articolul 42 va avea următorul cuprins:
îArt. 42. — Pentru dezvoltarea cadrului instituțional în
domeniul contabilității și al profesiei contabile, se
reorganizează Colegiul Consultativ al Contabilității. Modul
de organizare și funcționare, atribuțiile și sursele de
finanțare ale acestuia se stabilesc prin Regulamentul de
organizare și funcționare a Colegiului Consultativ al

MONITORUL OFICIAL AL ROMÂNIEI, PARTEA I, Nr. 773/24.VIII.2004
Contabilității, care se aprobă prin hotărâre a Guvernului, ce
va fi promovată până la data de 31 martie 2005.“
Art. II. — Reglementările contabile emise anterior în
temeiul Legii contabilității nr. 82/1991, republicată, rămân
aplicabile în măsura în care nu contravin prezentei
ordonanțe.
Art. III. — Prezenta ordonanță intră în vigoare la data
de 1 ianuarie 2005, cu excepția prevederilor art. 2
alin. (11) lit. c) și d) din Legea contabilității nr. 82/1991,

9

care intră în vigoare la data de 1 ianuarie 2006, precum și
a prevederilor art. 251 alin. (3) și alin. (6), care intră în
vigoare la data de 1 ianuarie 2007.
Art. IV. — Legea contabilității nr. 82/1991, republicată,
cu modificările și completările aduse prin prezenta
ordonanță, va fi republicată în Monitorul Oficial al
României, Partea I, după aprobarea sa de către Parlament,
dându-se textelor o nouă numerotare.

PRIM-MINISTRU

ADRIAN NĂSTASE
Contrasemnează:
Ministrul finanțelor publice,
Mihai Nicolae Tănăsescu
București, 13 august 2004.
Nr. 70.
GUVERNUL ROMÂNIEI

HOTĂRÂRE
privind înființarea Societății Comerciale îÎntreținere Mecanizată a Căii Ferate“ — S.A.
ca filială a Companiei Naționale de Căi Ferate îC.F.R.“ — S.A.
În temeiul art. 108 din Constituție, republicată, al art. 48 alin. (1) lit. c) din Ordonanța de urgență a Guvernului
nr. 12/1998 privind transportul pe căile ferate române și reorganizarea Societății Naționale a Căilor Ferate Române, aprobată
cu modificări și completări prin Legea nr. 89/1999, cu modificările și completările ulterioare, și având în vedere prevederile
art. 1 alin. (4) din Hotărârea Guvernului nr. 581/1998 privind înființarea Companiei Naționale de Căi Ferate îC.F.R.“ — S.A.
prin reorganizarea Societății Naționale a Căilor Ferate Române, cu modificările și completările ulterioare,
Guvernul României adoptă prezenta hotărâre.
Art. 1. — (1) Se înființează Societatea Comercială
îÎntreținere Mecanizată a Căii Ferate“ — S.A. în forma
juridică de filială a Companiei Naționale de Căi Ferate
îC.F.R.“ — S.A., ca societate comercială pe acțiuni, denumită
în continuare societate.
(2) Societatea înființată potrivit alin. (1) se organizează și
funcționează potrivit prevederilor legale în vigoare și ale
statutului prevăzut în anexa care face parte integrantă din
prezenta hotărâre.
Art. 2. — (1) Sediul și capitalul social ale societății
înființate potrivit art. 1 sunt prevăzute în statutul acesteia.
(2) Societatea are ca activitate principală lucrări de
construcție, reabilitare, întreținere și reparare mecanizată a
căii ferate, potrivit reglementărilor în vigoare.
(3) Societatea este persoană juridică română, se
organizează și funcționează în conformitate cu legislația în
vigoare și cu statutul propriu.
(4) Capitalul social inițial al societății este în valoare de
303.657.400.000 lei, împărțit în 12.146.296 acțiuni nominative
cu valoare nominală de 25.000 lei, și se constituie prin
aporturi în natură (active) și în numerar subscris de
Compania Națională de Căi Ferate îC.F.R.“ — S.A.,
denumită în continuare C.F.R., corespunzător obiectului de
activitate, în baza datelor din situația financiară anuală
întocmită la data de 31 decembrie 2003.
(5) Participațiile la capitalul social inițial sunt subscrise și
integral vărsate de C.F.R., în calitate de acționar unic.
(6) Efectuarea aporturilor la capital de către C.F.R. se va
face pe bază de protocol, care se va încheia în termen de
90 de zile de la data intrării în vigoare a prezentei hotărâri.
(7) În cazul în care valoarea capitalului social stabilită prin
protocolul de predare-preluare va fi diferită de cea prevăzută
în statut, se va solicita rectificarea corespunzătoare la
registrul comerțului, în termen de 30 de zile de la semnarea
documentelor prevăzute la alin. (6).
(8) Terenurile aferente societății, pentru care la data
intrării în vigoare a prezentei hotărâri nu au fost eliberate
certificatele de atestare a dreptului de proprietate, după

înființarea societății și ca urmare a obținerii certificatelor de
atestare a dreptului de proprietate de către C.F.R. vor
constitui aport în natură al statului la capitalul social al
C.F.R. și, în mod corespunzător, vor constitui aport în natură
al C.F.R. la capitalul social al societății. Documentația
necesară obținerii certificatelor de atestare a dreptului de
proprietate va fi întocmită de societate, în condițiile legii.
(9) Pe toată perioada în care C.F.R. este acționar unic la
societate se pot efectua transferuri de active corporale și
necorporale fără plată, prin ordin al ministrului transporturilor,
construcțiilor și turismului, între societate și C.F.R., precum și
cu alte societăți comerciale rezultate din reorganizarea
Societății Naționale a Căilor Ferate Române, cu acordul
adunărilor generale extraordinare ale acționarilor societăților
comerciale implicate, modificându-se capitalul social în mod
corespunzător.
(10) Pe perioada în care C.F.R. este acționar unic
societatea poate vinde active din patrimoniu către persoane
fizice sau juridice de drept privat, la propunerea consiliului de
administrație, numai cu acordul adunării generale
extraordinare a acționarilor a C.F.R., exprimat pe baza
mandatului special dat reprezentanților săi. Utilizarea sumelor
rezultate din vânzarea activelor se face în condițiile legii.
Art. 3. — (1) Societatea poate desfășura activități
comerciale, veniturile rezultate constituind venituri proprii, în
condițiile legii.
(2) Pe perioada în care C.F.R. este acționar unic, în
relațiile contractuale dintre C.F.R. și societate se va practica
o cotă de profit între 3% și 5% atât de către C.F.R., cât și
de societate, cu respectarea prevederilor legale în vigoare.
Art. 4. — Societatea, corespunzător obiectului său de
activitate, se substituie C.F.R. în toate drepturile și obligațiile
decurgând din raporturile juridice ale acesteia cu terții,
inclusiv în litigiile aflate pe rol la instanțele judecătorești.
Art. 5. — (1) Personalul inițial, necesar desfășurării
activității societății, este preluat de la C.F.R., în funcție de
competența profesională și de disciplina în activitate, conform
legislației în vigoare.

10

MONITORUL OFICIAL AL ROMÂNIEI, PARTEA I, Nr. 773/24.VIII.2004

(2) Până la încheierea contractului colectiv de muncă
personalul societății va beneficia de drepturile de salarizare
și de celelalte drepturi de personal prevăzute în actualul
contract colectiv de muncă al C.F.R., precum și de alte
drepturi prevăzute de legislația în vigoare.
Art. 6. — (1) Societatea este condusă de adunarea
generală a acționarilor, formată din reprezentanții C.F.R. și
de consiliul de administrație.
(2) Adunarea generală a acționarilor a C.F.R. numește
reprezentanții acesteia în adunarea generală a acționarilor
societății.

(3) Convocarea, cvorumul și atribuțiile adunării generale a
acționarilor sunt prevăzute în statutul societății.
Art. 7. — (1) Adunarea generală a acționarilor alege
membrii consiliului de administrație al societății. Pe perioada
în care C.F.R. este acționar unic, membrii consiliului de
administrație și președintele acestuia sunt numiți la
propunerea adunării generale a acționarilor a C.F.R.
(2) Directorul societății este și președintele consiliului de
administrație.

PRIM-MINISTRU

ADRIAN NĂSTASE

București, 5 august 2004.
Nr. 1.252.

Contrasemnează:
Ministrul transporturilor, construcțiilor și turismului,
Miron Tudor Mitrea
Ministrul muncii, solidarității sociale și familiei,
Dan Mircea Popescu
Ministrul finanțelor publice,
Mihai Nicolae Tănăsescu

ANEXĂ

STATUTUL
Societății Comerciale îÎntreținere Mecanizată a Căii Ferate“ — S.A.,
filială a Companiei Naționale de Căi Ferate îC.F.R.“ — S.A.
CAPITOLUL I
Denumirea, forma juridică, sediul, durata
ARTICOLUL 1
Denumirea

(1) Denumirea filialei este Societatea Comercială
îÎntreținere Mecanizată a Căii Ferate“ — S.A.
(2) Societatea Comercială îÎntreținere Mecanizată a Căii
Ferate“ — S.A., denumită în continuare societate, este,
potrivit art. 42 din Legea nr. 31/1990 privind societățile
comerciale, republicată, cu modificările și completările
ulterioare, filială cu personalitate juridică a Companiei
Naționale de Căi Ferate îC.F.R.“ — S.A., denumită în
continuare C.F.R.
(3) Emblema societății este prevăzută în anexa care face
parte integrantă din prezentul statut.
(4) În toate actele, facturile, scrisorile sau publicațiile
emanând de la societate denumirea acesteia va fi precedată
de cuvintele îsocietate comercială“ sau de inițialele îS.C.“ și
va fi urmată de cuvintele îsocietate pe acțiuni“ sau de
inițialele îS.A.“, de capitalul social, din care cel efectiv vărsat,
potrivit ultimei situații financiare anuale aprobate, de sediul,
codul unic de înregistrare la oficiul registrului comerțului și de
codul fiscal, conform legislației în vigoare.
ARTICOLUL 2
Forma juridică

Societatea este persoană juridică română, având forma
juridică de societate comercială pe acțiuni, care își
desfășoară activitatea în conformitate cu legile române și cu
prezentul statut.

ARTICOLUL 3
Sediul

(1) Sediul societății este în municipiul București,
Str. Inovatorilor nr. 36, sectorul 1.
(2) Sediul societății poate fi schimbat în aceeași localitate
sau în altă localitate din România, pe baza hotărârii adunării
generale a acționarilor, potrivit legii.
(3) Societatea poate înființa sucursale, reprezentanțe,
agenții și alte asemenea subunități în țară și în străinătate.
ARTICOLUL 4
Durata

Societatea se constituie pe durată nelimitată, cu începere
de la data înmatriculării ei în registrul comerțului.
CAPITOLUL II
Scopul și obiectul de activitate
ARTICOLUL 5
Scopul

Scopul societății este realizarea de profit prin gestionarea
pe principii comerciale a patrimoniului propriu, prin asigurarea
de produse și servicii specifice activității de întreținere
mecanizată a căii ferate pentru C.F.R. și pentru alte
persoane juridice române sau străine, cât și prin
desfășurarea altor activități specifice, necesare realizării
obiectului său de activitate.
ARTICOLUL 6
Obiectul de activitate

(1) Societatea are următoarele obiecte de activitate, care
se realizează potrivit reglementărilor în vigoare:
A. Obiect principal de activitate:
— cod CAEN 4523 – lucrări de construcție, reabilitare,
întreținere și reparare mecanizată a căii ferate.

MONITORUL OFICIAL AL ROMÂNIEI, PARTEA I, Nr. 773/24.VIII.2004
B. Obiecte secundare de activitate:
a) cod CAEN 6321 – transport pe calea ferată în scopul
desfășurării activităților proprii;
b) cod CAEN 5190 – activități de aprovizionare
comercială și de comerț, inclusiv comerț exterior, specifice
activității proprii;
c) cod CAEN 35210 – revizia, întreținerea și repararea
mașinilor și utilajelor specifice activității;
d) cod CAEN 6321 – intervenții pentru restabilirea
circulației feroviare în cazul apariției unor situații deosebite la
infrastructura feroviară, ca urmare a evenimentelor,
calamităților, incendiilor etc.;
e) cod CAEN 2956 – producția și recondiționarea de
piese și echipamente pentru mașinile grele de cale și/sau
mașinile de mică mecanizare;
f) cod CAEN 7430 – activități de testări și analize
tehnice;
g) cod CAEN 9262 – activități sociale, culturale și
sportive pentru personalul propriu și pentru terți.
(2) Societatea poate desfășura și alte activități specifice
necesare realizării obiectului său de activitate.
CAPITOLUL III

11

ARTICOLUL 11
Cesiunea acțiunilor

(1) În orice raporturi cu societatea aceasta recunoaște
pentru fiecare acțiune un singur proprietar.
(2) Cesiunea parțială sau totală a acțiunilor între acționari
și/sau către terți se face în condițiile și cu procedura
prevăzute de lege.
ARTICOLUL 12
Pierderea acțiunilor

(1) În cazul pierderii uneia sau mai multor acțiuni,
proprietarul va trebui să anunțe consiliul de administrație și
să facă publică pierderea acestora, în cel puțin două ziare
de largă circulație.
(2) Acțiunile pierdute se anulează de către consiliul de
administrație. Decizia de anulare se va publica în Monitorul
Oficial al României, Partea a IV-a, cu specificarea numărului
de ordine al acțiunilor anulate.
(3) După 6 luni acționarul va putea obține un duplicat al
acțiunilor pierdute.
CAPITOLUL IV
Adunarea generală a acționarilor

Capitalul social, acțiunile

ARTICOLUL 13
Atribuții

ARTICOLUL 7

(1) Adunarea generală a acționarilor este organul de
conducere al societății, care decide asupra activității și
politicii economice a acesteia în conformitate cu mandatul
primit de reprezentanți de la organul care i-a numit și
conform opțiunii acționarilor.
(2) Adunările generale ale acționarilor sunt ordinare și
extraordinare.
(3) Împuterniciții mandatați să reprezinte interesele C.F.R.
în adunarea generală a acționarilor sunt în număr de 3,
dintre care un specialist al Ministerului Finanțelor Publice și
doi specialiști din cadrul Ministerului Transporturilor,
Construcțiilor și Turismului, numiți sau, după caz, revocați
prin hotărâre a adunării generale a acționarilor a C.F.R.
(4) Pentru activitatea depusă împuterniciții mandatați să
reprezinte interesele C.F.R. în adunarea generală a
acționarilor au dreptul la o indemnizație stabilită de adunarea
generală a acționarilor a C.F.R.
(5) Adunarea generală ordinară a acționarilor are
următoarele atribuții:
a) alege membrii consiliului de administrație și cenzorii,
inclusiv cenzorii și supleanții, și îi descarcă de activitate/îi
revocă, la propunerea adunării generale a acționarilor a
C.F.R., în condițiile legii;
b) stabilește indemnizația administratorilor și cenzorilor, în
condițiile legii;
c) stabilește nivelul garanției cerute administratorilor și
cenzorilor, în condițiile legii;
d) aprobă regulamentul de organizare și funcționare a
consiliului de administrație;
e) aprobă delegări de competențe pentru consiliul de
administrație;
f) se pronunță asupra gestiunii administratorilor;
g) avizează strategia globală de dezvoltare, retehnologizare,
modernizare și restructurare a societății pe termen lung,
mediu și scurt, care se supune spre aprobare adunării
generale a acționarilor a C.F.R.;
h) aprobă proiectul bugetului de venituri și cheltuieli și
programul de activitate ale societății, conform reglementărilor
în vigoare;
i) aprobă programul anual de investiții;
j) examinează, aprobă sau modifică situația financiară
anuală și contul de profit și pierderi, după analizarea
raportului consiliului de administrație și al cenzorilor, și
aprobă repartizarea profitului;
k) fixează dividendele;

Capitalul social

Capitalul social inițial al societății este de 303.657.400.000 lei,
împărțit în 12.146.296 acțiuni nominative cu valoare nominală
de 25.000 lei, și se constituie prin aporturi în natură (active)
și în numerar de la C.F.R., stabilite pe baza datelor din
balanța de verificare contabilă la data de 31 decembrie 2003.
ARTICOLUL 8
Acțiunile

(1) Acțiunile sunt nominative, în formă dematerializată,
fiind înscrise în cont și înregistrate în Registrul acționarilor.
(2) Societatea va ține evidența acționarilor și a acțiunilor
într-un registru numerotat, sigilat și parafat de către
președintele consiliului de administrație. Registrul se
păstrează la sediul societății.
ARTICOLUL 9
Reducerea sau majorarea capitalului social

Capitalul social poate fi redus sau majorat pe baza
hotărârii adunării generale extraordinare a acționarilor, în
condițiile și cu respectarea procedurii prevăzute de lege.
ARTICOLUL 10
Drepturi și obligații decurgând din acțiuni

(1) Fiecare acțiune subscrisă și vărsată potrivit legii
conferă acționarului dreptul la un vot în adunarea generală
a acționarilor, dreptul de a alege și de a fi ales în organele
de conducere, dreptul de a participa la distribuirea profitului,
conform dispozițiilor legale și prevederilor prezentului statut,
precum și alte drepturi prevăzute de lege și de statut.
(2) Drepturile și obligațiile legate de acțiuni urmează
acțiunile în cazul trecerii lor în proprietatea altor persoane.
(3) Acționarii răspund numai până la limita capitalului
social subscris.
(4) Patrimoniul societății nu poate fi grevat de datorii sau
de alte obligații personale ale acționarilor. Un creditor al unui
acționar poate formula pretenții asupra părții din profitul
societății, care i se va repartiza de către adunarea generală
a acționarilor, sau asupra cotei-părți cuvenite acestuia la
lichidarea societății, efectuată în condițiile legii și ale
prezentului statut.

12

MONITORUL OFICIAL AL ROMÂNIEI, PARTEA I, Nr. 773/24.VIII.2004

l) aprobă constituirea rezervelor statutare;
m) hotărăște cu privire la gajarea, ipotecarea, închirierea
sau desființarea uneia ori mai multor subunități ale societății.
(6) Adunarea generală extraordinară a acționarilor are
următoarele atribuții:
a) aprobă structura organizatorică a societății;
b) hotărăște cu privire la contractarea de împrumuturi
bancare și la acordarea de garanții și stabilește plafonul
valoric de la care competența revine consiliului de
administrație;
c) hotărăște cu privire la înființarea și desființarea de
reprezentanțe, agenții și de alte subunități fără personalitate
juridică;
d) hotărăște cu privire la majorarea capitalului social, la
modificarea numărului de acțiuni sau a valorii nominale a
acestora, cu acordul adunării generale a acționarilor a C.F.R.;
e) hotărăște reîntregirea capitalului social sau, după caz,
reducerea acestuia, cu acordul adunării generale a
acționarilor a C.F.R.;
f) hotărăște cu privire la schimbarea sediului societății, cu
acordul adunării generale a acționarilor a C.F.R.;
g) analizează și propune spre aprobare fuziunea,
divizarea, dizolvarea sau lichidarea societății, cu acordul
adunării generale a acționarilor a C.F.R.;
h) hotărăște cu privire la modificarea și la completarea
obiectului de activitate al societății în afara activității de bază,
cu respectarea prevederilor legale în vigoare;
i) aprobă asocierea, în vederea constituirii de noi societăți
comerciale, sau participarea cu capital la alte societăți
comerciale, în condițiile legii, cu acordul prealabil al adunării
generale a acționarilor a C.F.R.;
j) hotărăște cu privire la acționarea în justiție a membrilor
consiliului de administrație, a directorului sau a cenzorilor
pentru pagube pricinuite societății;
k) aprobă conversia acțiunilor dintr-o categorie în alta, în
condițiile legii;
l) hotărăște emisiunea de obligațiuni și conversia unei
categorii de obligațiuni în altă categorie sau în acțiuni;
m) hotărăște cu privire la orice modificare a statutului;
n) hotărăște cumpărarea de acțiuni, cotarea la bursă,
vânzarea și tranzacționarea pe piață a acțiunilor proprii, cu
acordul prealabil al adunării generale a acționarilor a C.F.R.;
o) stabilește plafoane valorice și competențe de aprobare
a cheltuielilor;
p) numește directorul societății și îi stabilește salariul;
q) stabilește adaosurile la salariu și criteriile de acordare
a acestora pentru director și pentru directorii executivi;
r) hotărăște în orice alte probleme privind activitatea
societății, cu excepția celor care revin adunării generale
ordinare a acționarilor.
(7) Propunerea/aprobarea și acordul adunării generale a
acționarilor a C.F.R., pentru atribuțiile prevăzute la alin. (5)
lit. a) și g) și, respectiv, la alin. (6) lit. d), e), f), g), h), i), j),
n) și o), sunt cerute în perioada în care C.F.R. este acționar
unic.
ARTICOLUL 14
Convocarea adunării generale a acționarilor

(1) Adunarea generală a acționarilor se convoacă, ori de
câte ori va fi nevoie, de către președintele consiliului de
administrație, de către persoana desemnată de acesta să îl
înlocuiască sau la solicitarea adunării generale a acționarilor
a C.F.R., în conformitate cu prevederile legale în vigoare.
(2) Adunările generale ordinare ale acționarilor au loc cel
puțin o dată pe an, la cel mult 3 luni de la încheierea
exercițiului financiar, pentru examinarea situației financiare
anuale și a contului de profit și pierdere pe anul precedent
și pentru stabilirea programului de activitate și a bugetului de
venituri și cheltuieli pe anul în curs.
(3) Adunările generale extraordinare ale acționarilor se
convoacă la cererea acționarilor reprezentând cel puțin o
treime din capitalul social sau la cererea cenzorilor.

(4) Convocarea va fi publicată în Monitorul Oficial al
României, Partea a IV-a, și într-un ziar de largă circulație din
localitatea în care se află sediul societății. În perioada în
care C.F.R. este acționar unic convocarea adunării generale
a acționarilor se va face prin corespondență.
(5) Convocarea va cuprinde locul și data ținerii adunării
generale a acționarilor, precum și ordinea de zi.
(6) Când pe ordinea de zi figurează propuneri pentru
modificarea statutului, convocarea va trebui să cuprindă textul
integral al propunerilor.
(7) Adunarea generală a acționarilor se întrunește la
sediul societății sau în alt loc indicat în convocare.
ARTICOLUL 15
Organizarea adunării generale a acționarilor

(1) Pentru validitatea deliberărilor adunării generale ordinare
a acționarilor este necesară prezența acționarilor reprezentând
cel puțin jumătate din capitalul social, iar hotărârile trebuie să
fie luate de acționarii care dețin majoritatea absolută din
capitalul social reprezentat în aceasta.
(2) Dacă adunarea generală ordinară a acționarilor nu
poate lucra din cauza neîndeplinirii condițiilor menționate la
alin. (1), adunarea generală a acționarilor ce se va întruni
după a doua convocare poate să delibereze asupra
problemelor aflate pe ordinea de zi a primei adunări, oricare
ar fi partea de capital social reprezentată de acționarii
prezenți, cu majoritate.
(3) Pentru validitatea deliberărilor adunării generale
extraordinare a acționarilor sunt necesare:
a) la prima convocare, prezența acționarilor reprezentând
trei pătrimi din capitalul social, iar hotărârile să fie luate cu
votul unui număr de acționari care să reprezinte cel puțin
jumătate din capitalul social;
b) la convocările următoare, prezența acționarilor
reprezentând jumătate din capitalul social, iar hotărârile să fie
luate cu votul unui număr de acționari care să reprezinte cel
puțin o treime din capitalul social.
(4) Președintele consiliului de administrație desemnează
un secretar care să verifice lista de prezență a acționarilor și
să întocmească procesul-verbal al adunării generale a
acționarilor.
(5) Procesul-verbal al adunării generale a acționarilor se
va scrie într-un registru sigilat și parafat. Procesul-verbal va
fi semnat de către persoana care a prezidat ședința și de
secretarul care l-a întocmit.
ARTICOLUL 16
Exercitarea dreptului de vot în adunarea generală a acționarilor

(1) Hotărârile adunării generale a acționarilor se iau, de
regulă, prin vot deschis.
(2) Votul secret este obligatoriu pentru alegerea membrilor
consiliului de administrație și a cenzorilor, pentru revocarea
acestora și pentru luarea hotărârilor referitoare la
răspunderea administrativă.
(3) Hotărârile luate de adunarea generală a acționarilor în
limitele legii sau ale actului constitutiv sunt obligatorii chiar și
pentru acționarii care nu au luat parte la aceasta sau care
au votat împotrivă.
CAPITOLUL V
Consiliul de administrație
ARTICOLUL 17
Organizarea

(1) Societatea este administrată de un consiliu de
administrație, format din 5 membri, din care un specialist din
cadrul Ministerului Finanțelor Publice și cel puțin unul din
cadrul Ministerului Transporturilor, Construcțiilor și Turismului,
aleși de adunarea generală a acționarilor pe o perioadă de
4 ani, cu posibilitatea de a fi realeși.
(2) Conducerea executivă a societății este asigurată de
director, numit de adunarea generală a acționarilor, care este
și președintele consiliului de administrație.

MONITORUL OFICIAL AL ROMÂNIEI, PARTEA I, Nr. 773/24.VIII.2004
(3) Când se creează un loc vacant în consiliul de
administrație, adunarea generală a acționarilor alege un nou
administrator pentru ocuparea locului vacant. Durata pentru
care este ales noul administrator pentru a ocupa locul vacant
va fi egală cu perioada care a rămas până la expirarea
mandatului predecesorului său.
(4) Consiliul de administrație se întrunește cel puțin o
dată pe lună și ori de câte ori este necesar, la convocarea
președintelui sau la cererea unei treimi din numărul
membrilor săi.
(5) Pentru valabilitatea deciziilor este necesară prezența a
cel puțin jumătate din numărul membrilor consiliului de
administrație, iar deciziile se iau cu majoritatea absolută a
membrilor prezenți.
(6) Dezbaterile consiliului de administrație au loc conform
ordinii de zi stabilite pe baza proiectului comunicat de
președinte cu cel puțin 5 zile înainte. Acestea se
consemnează în procesul-verbal al ședinței, într-un registru
sigilat și parafat de președintele consiliului de administrație.
Procesul-verbal se semnează de persoana care a prezidat
ședința și de secretar.
(7) Consiliul de administrație poate delega unele dintre
atribuțiile sale conducerii executive a societății și poate
recurge la consultanți pentru studii, analize sau expertize,
necesare luării unor decizii.
(8) Președintele consiliului de administrație este obligat să
pună la dispoziție acționarilor și cenzorilor, la cererea
acestora, orice documente legate de activitatea societății.
(9) Membrii consiliului de administrație răspund individual
sau solidar, după caz, față de societate pentru prejudiciile
cauzate acesteia. În astfel de situații ei pot fi revocați prin
hotărâre a adunării generale a acționarilor societății.
ARTICOLUL 18
Atribuțiile consiliului de administrație

Consiliul de administrație are, în principal, următoarele
atribuții:
a) elaborează și supune spre aprobare adunării generale
a acționarilor regulamentul de organizare și funcționare a
consiliului de administrație;
b) elaborează și prezintă spre avizare adunării generale a
acționarilor strategia de dezvoltare, retehnologizare,
modernizare și restructurare a societății pe termen lung,
mediu și scurt, care se supune spre aprobare adunării
generale a acționarilor a C.F.R.;
c) elaborează proiectul bugetului de venituri și cheltuieli al
societății;
d) elaborează lista de investiții, care se supune spre
aprobare adunării generale a acționarilor a societății;
e) supune anual adunării generale a acționarilor, în
termenul legal de la încheierea exercițiului financiar, raportul
cu privire la activitatea societății, situația financiară anuală și
contul de profit și pierdere pe anul precedent, precum și
proiectul programului de activitate și proiectul bugetului de
venituri și cheltuieli ale acesteia pe anul în curs;
f) elaborează documentațiile privind structura
organizatorică și aprobă regulamentul de organizare și
funcționare a societății și regulamentul de ordine interioară;
g) hotărăște, cu respectarea prevederilor legale, cu privire
la închirierea bunurilor pe care societatea le are în proprietate;
h) aprobă investițiile societății, în limita competențelor și a
plafoanelor valorice stabilite de adunarea generală a
acționarilor;
i) aprobă indicatorii tehnico-economici și caietele de licitații
pentru investițiile pentru care i s-a acordat competență de
către adunarea generală a acționarilor;
j) aprobă caietele de licitații pentru reparații capitale, în
limitele de competență stabilite de adunarea generală a
acționarilor;
k) aprobă efectuarea cheltuielilor în limita plafoanelor
stabilite de adunarea generală a acționarilor;
l) aprobă, cu respectarea prevederilor legale, încheierea
contractelor de închiriere;

13

m) stabilește tactica și strategia de marketing;
n) aprobă încheierea sau rezilierea contractelor, potrivit
competențelor acordate;
o) aprobă proiectul contractului colectiv de muncă ce
urmează a fi negociat cu reprezentanții sindicatelor și/sau ai
salariaților și mandatează reprezentanții patronatului la
negocierea contractului colectiv de muncă;
p) aprobă tarifele pentru activitățile specifice societății, în
condițiile legii;
q) aprobă regimul de amortizare a mijloacelor fixe ale
societății;
r) aprobă scoaterea din funcțiune, casarea și valorificarea
unor bunuri materiale, în condițiile legii;
s) stabilește drepturile de salarizare și celelalte drepturi
de personal pentru personalul de conducere al societății;
t) numește, suspendă sau revocă directorii executivi ai
societății și le fixează salariile;
u) hotărăște și în alte domenii legate de activitatea
societății;
v) rezolvă orice alte probleme stabilite de adunarea
generală a acționarilor.
ARTICOLUL 19
Atribuțiile directorului societății

(1) În limitele mandatului acordat de adunarea generală a
acționarilor, directorul reprezintă societatea în raporturile cu
terții și are, în principal, următoarele atribuții:
a) aplică strategia și politicile de dezvoltare ale societății;
b) angajează, promovează și concediază personalul
societății, cu excepția directorilor executivi care sunt numiți,
revocați sau suspendați de consiliul de administrație;
c) desemnează reprezentanții patronatului în comisia de
negociere a contractului colectiv de muncă;
d) încheie acte juridice, în numele și pe seama societății;
e) aprobă operațiunile de vânzare și cumpărare de
bunuri, potrivit competențelor;
f) aprobă operațiunile de încasări și plăți, potrivit
competențelor stabilite de adunarea generală a acționarilor;
g) îndeplinește orice alte atribuții potrivit competențelor
acordate.
(2) Directorul poate delega o parte din atribuțiile sale
directorilor executivi din cadrul societății.
(3) Competențele, atribuțiile și răspunderile directorilor
executivi sunt stabilite prin regulamentul de organizare și
funcționare a societății.
CAPITOLUL VI
Gestiunea
ARTICOLUL 20
Controlul financiar preventiv

(1) Societatea organizează și exercită controlul financiar
preventiv pentru documentele ce cuprind operațiuni care se
referă la drepturile și obligațiile patrimoniale, în faza de
angajare și de plată, în raporturile cu alte persoane juridice
sau fizice.
(2) Controlul financiar preventiv se exercită prin organe
de specialitate, potrivit legii.
ARTICOLUL 21
Controlul financiar de gestiune

(1) Controlul financiar de gestiune se efectuează în
conformitate cu prevederile legale, prin organele de
specialitate proprii.
(2) Controlul financiar de gestiune se efectuează, în
totalitate sau prin sondaj, în raport cu volumul, valoarea și
natura bunurilor, cu posibilitățile de sustragere, condițiile de
păstrare și gestionare, precum și cu frecvența abaterilor
constatate anterior.
(3) La cererea organelor de control financiar de gestiune,
salariații au obligația:
a) să pună la dispoziție registrele, corespondența, actele,
piesele justificative și alte documente necesare controlului;

14

MONITORUL OFICIAL AL ROMÂNIEI, PARTEA I, Nr. 773/24.VIII.2004

b) să prezinte pentru control valorile de orice fel pe care
le gestionează sau pe care le au în păstrare, care intră sub
incidența controlului;
c) să elibereze, potrivit legii, documentele solicitate, în
original sau în copii certificate;
d) să dea informații și explicații verbal și în scris, după
caz, în legătură cu problemele care formează obiectul
controlului;
e) să semneze, cu sau fără obiecții, actele de control;
f) să asigure sprijinul și condițiile necesare bunei
desfășurări a controlului și să își dea concursul pentru
clarificarea constatărilor.
(4) Constatările oganelor de control financiar de gestiune
se vor consemna în acte de control, cu identificarea
prevederilor legale încălcate și cu stabilirea exactă a
consecințelor economice, financiare, patrimoniale, a
persoanelor vinovate, precum și a măsurilor propuse. Actele
de control vor fi transmise directorului societății, iar periodic
se vor face informări către membrii consiliului de
administrație.
ARTICOLUL 22
Cenzorii

(1) Gestiunea societății este supravegheată de acționari și
de cenzori.
(2) Societatea are 3 cenzori și 3 supleanți.
(3) Cenzorii sunt aleși de adunarea generală a
acționarilor. Durata mandatului lor este de 3 ani și pot fi
realeși.
(4) Cenzorii își exercită personal mandatul.
(5) Cel puțin unul dintre cenzori trebuie să fie contabil
autorizat în condițiile legii sau expert contabil.
(6) Cenzorii sunt remunerați cu o indemnizație fixă,
stabilită de adunarea generală a acționarilor.
(7) Cenzorii au următoarele atribuții principale:
a) supraveghează gestiunea societății;
b) verifică dacă situația financiară anuală și contul de
profit și pierdere sunt legal întocmite și în concordanță cu
registrele;
c) verifică dacă registrele sunt corect ținute;
d) verifică dacă evaluarea patrimoniului s-a făcut conform
reglementărilor legale.
(8) Situația financiară anuală și contul de profit și pierdere
nu pot fi aprobate de adunarea generală a acționarilor dacă
nu sunt însoțite de raportul cenzorilor.
(9) Cenzorii sunt obligați, de asemenea:
a) să facă, în fiecare lună și inopinat, inspecții ale casei
și să verifice existența titlurilor sau a valorilor care sunt
proprietatea societății ori care au fost primite în gaj, cauțiune
sau depozit;
b) să convoace adunarea generală ordinară sau
extraordinară a acționarilor atunci când nu a fost convocată
de către administratori;
c) să ia parte la adunările generale ordinare sau
extraordinare ale acționarilor, inserând în ordinea de zi
propunerile pe care le vor considera necesare;
d) să constate depunerea regulată a garanției din partea
administratorilor;
e) să vegheze ca dispozițiile legii, ale actului constitutiv
sau ale statutului să fie îndeplinite de administratori și de
lichidatori.
(10) Cenzorii vor prezenta adunării generale a acționarilor
un raport amănunțit despre rezultatul verificărilor efectuate
conform alin. (9), precum și despre propunerile pe care le
consideră necesare privind situația financiară anuală și
repartizarea profitului. Pentru îndeplinirea acestei obligații
cenzorii vor delibera împreună, însă pot face, în caz de
neînțelegere, rapoarte separate pe care le vor prezenta
adunării generale a acționarilor.
(11) Cenzorii vor aduce la cunoștință administratorilor
neregulile în administrație și încălcările dispozițiilor legale și
statutare pe care le constată, iar cazurile mai importante le
vor aduce la cunoștință adunării generale a acționarilor.

(12) Cenzorilor le este interzis să comunice acționarilor,
în particular, sau terților date referitoare la operațiunile
societății, constatate în exercițiul mandatului lor.
(13) Cenzorii vor înscrie într-un registru special deliberările
lor, precum și constatările făcute în exercițiul mandatului lor.
(14) Revocarea cenzorilor se poate face numai de
adunarea generală a acționarilor, cu votul cerut la adunările
generale extraordinare ale acționarilor.
(15) Cenzorii îndeplinesc și alte atribuții prevăzute de lege.
CAPITOLUL VII
Activitatea
ARTICOLUL 23
Exercițiul financiar

(1) Pentru îndeplinirea obiectului de activitate și în
conformitate cu atribuțiile stabilite, societatea utilizează
sursele de finanțare constituite conform legii, credite bancare
și alte surse financiare.
(2) Exercițiul financiar începe la 1 ianuarie și se încheie
la 31 decembrie ale fiecărui an. Primul exercițiu financiar
începe la data dobândirii personalității juridice.
ARTICOLUL 24
Personalul

(1) Personalul se încadrează în condițiile legii, pe bază
de concurs sau examen și/sau prin alte forme de selecție.
(2) Condițiile de angajare, de organizare și desfășurare a
concursurilor, a examenelor și a selecției personalului se
stabilesc prin regulamentul aprobat de consiliul de
administrație, precum și prin contractul colectiv de muncă.
(3) Personalul este supus reglementărilor în vigoare,
reglementărilor specifice emise de autoritatea de stat în
domeniul transporturilor feroviare, precum și regulamentului
de ordine interioară al societății.
(4) Drepturile și obligațiile salariaților se stabilesc prin
contractul colectiv de muncă.
(5) Personalul societății beneficiază de facilități de
călătorie pe calea ferată în aceleași condiții ca și personalul
de la C.F.R., în conformitate cu reglementările în vigoare.
ARTICOLUL 25
Amortizarea mijloacelor fixe

Consiliul de administrație stabilește, în condițiile legii,
modul de amortizare a mijloacelor fixe.
ARTICOLUL 26
Evidența contabilă și situația financiară anuală

(1) Societatea va ține evidența contabilă în lei, va întocmi
anual situația financiară anuală și contul de profit și pierdere,
conform legislației în vigoare, având în vedere normele
metodologice elaborate de Ministerul Finanțelor Publice.
(2) Situația financiară anuală și contul de profit și pierdere
vor fi publicate în Monitorul Oficial al României, Partea a IV-a,
conform legii.
ARTICOLUL 27
Calculul și repartizarea profitului

(1) Profitul se stabilește pe baza situației financiare
anuale aprobate de adunarea generală a acționarilor. Profitul
impozabil se stabilește în condițiile legii.
(2) Profitul rămas după plata impozitului pe profit va fi
repartizat în condițiile legii.
(3) Societatea își constituie fondul de rezervă și alte
fonduri, în condițiile legii.
(4) Plata dividendelor cuvenite acționarilor se face de
către societate, în condițiile legii, după aprobarea situației
financiare anuale de către adunarea generală a acționarilor.
(5) În cazul înregistrării de pierderi, adunarea generală a
acționarilor va analiza cauzele și va hotărî în consecință.
(6) Acoperirea pierderilor se va face în condițiile legii și
pe baza hotărârii adunării generale a acționarilor.

MONITORUL OFICIAL AL ROMÂNIEI, PARTEA I, Nr. 773/24.VIII.2004

15

ARTICOLUL 28
Registrele

ARTICOLUL 31

Societatea va ține, prin grija administratorilor, respectiv a
cenzorilor, registrele prevăzute de lege.

(1) Litigiile de orice fel apărute între societate și persoane
fizice sau juridice sunt de competența instanțelor
judecătorești de drept comun.
(2) Pentru soluționarea litigiilor contractuale cu alte
societăți comerciale se poate apela și la arbitraj.

Litigii

CAPITOLUL VIII
Modificarea formei juridice, dizolvarea, lichidarea și litigii
ARTICOLUL 29
Modificarea formei juridice

CAPITOLUL IX
Dispoziții finale

Adunarea generală extraordinară a acționarilor poate
hotărî schimbarea formei juridice a societății, cu acordul
adunării generale a acționarilor C.F.R., în condițiile legii.
ARTICOLUL 30
Dizolvarea și lichidarea

Dizolvarea și lichidarea societății se vor face conform
prevederilor legale.

ARTICOLUL 32

(1) Prevederile prezentului statut se completează cu
dispozițiile Legii nr. 31/1990 privind societățile comerciale,
republicată, cu modificările ulterioare, precum și ale Codului
comercial.
(2) Prezentul statut se poate modifica și completa prin
hotărârea adunării generale a societății, în condițiile legii.
ANEXĂ*)
la statut

EMBLEMA

Societății Comerciale îÎntreținere Mecanizată a Căii Ferate“ — S.A.

*) Anexa la statut este reprodusă în facsimil.

GUVERNUL ROMÂNIEI

HOTĂRÂRE
privind trecerea unui imobil din domeniul public al statului și din administrarea
Ministerului Apărării Naționale în domeniul privat al orașului Beiuș și în administrarea
Consiliului Local al Orașului Beiuș, județul Bihor
În temeiul art. 108 din Constituție, republicată, al art. 10 alin. (2) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă trecerea unui imobil, având datele
de identificare prevăzute în anexa care face parte
integrantă din prezenta hotărâre, din domeniul public al
statului și din administrarea Ministerului Apărării Naționale
în domeniul privat al orașului Beiuș și în administrarea

Consiliului Local al Orașului Beiuș, județul Bihor.
Art. 2. — Predarea-preluarea imobilului prevăzut la
art. 1 se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

ADRIAN NĂSTASE

București, 13 august 2004.
Nr. 1.281.

Contrasemnează:
p. Ministrul apărării naționale,
Sorin Encuțescu,
secretar de stat
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
Ministrul finanțelor publice,
Mihai Nicolae Tănăsescu

16

MONITORUL OFICIAL AL ROMÂNIEI, PARTEA I, Nr. 773/24.VIII.2004
ANEXĂ
DATELE DE IDENTIFICARE

a imobilului care se transmite din domeniul public al statului și din administrarea Ministerului Apărării Naționale
în domeniul privat al orașului Beiuș, județul Bihor, și în administrarea Consiliului Local al Orașului Beiuș, județul Bihor
Locul unde este situat
imobilul care se transmite

Persoana juridică
de la care se
transmite imobilul

Orașul Beiuș,
str. 1 Decembrie,
județul Bihor

Statul român —
Ministerul Apărării
Naționale

Codul de clasificare
din inventarul bunurilor
aflate în administrarea
Ministerului Apărării Naționale
care alcătuiesc domeniul
public al statului

Persoana juridică
la care se
transmite imobilul

Orașul Beiuș —
Consiliul Local
al Orașului Beiuș,
județul Bihor

Imobil 5.220
Cod 8.29.09
Nr. M.F. 106.641

Caracteristicile tehnice
ale imobilului

Suprafața totală a terenului =
10.000 m2

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL SĂNĂTĂȚII
Nr. 1.032 din 18 august 2004

CASA NAȚIONALĂ DE ASIGURĂRI DE SĂNĂTATE
Nr. 414 din 18 august 2004

ORDIN
pentru modificarea Normelor metodologice privind acordarea de stimulente personalului
din Ministerul Sănătății, Casa Națională de Asigurări de Sănătate și structurile teritoriale
ale acestora, aprobate prin Ordinul ministrului sănătății și al președintelui Casei Naționale
de Asigurări de Sănătate nr. 770/288/2004
În temeiul Ordonanței Guvernului nr. 86/2003 privind unele reglementări în domeniul financiar, al Ordonanței
Guvernului nr. 29/2004 pentru reglementarea unor măsuri financiare, cu modificările și completările ulterioare, al
Ordonanței de urgență a Guvernului nr. 150/2002 privind organizarea și funcționarea sistemului de asigurări sociale de
sănătate, al Hotărârii Guvernului nr. 743/2003 privind organizarea și funcționarea Ministerului Sănătății, cu modificările și
completările ulterioare,
văzând referatul de aprobare al Direcției generale buget și achiziții din Ministerul Sănătății și al Direcției generale
economice din cadrul Casei Naționale de Asigurări de Sănătate,
ministrul sănătății și președintele Casei Naționale de Asigurări de Sănătate emit următorul ordin:

Art. I. — Litera a) a alineatului (1) al articolului 10 din
Normele metodologice privind acordarea de stimulente
personalului din Ministerul Sănătății, Casa Națională de
Asigurări de Sănătate și structurile teritoriale ale acestora,
aprobate prin Ordinul ministrului sănătății și al președintelui
Casei Naționale de Asigurări de Sănătate nr. 770/288/2004,
publicat în Monitorul Oficial al României, Partea I, nr. 609
din 6 iulie 2004, se modifică și va avea următorul conținut:

îa) cel mult 3 salarii de bază, pentru personalul de
specialitate din Ministerul Sănătății, Casa Națională de
Asigurări de Sănătate, casele de asigurări de sănătate și
direcțiile de sănătate publică județene, inclusiv pentru cei
care ocupă funcții de conducere, precum și pentru personalul
angajat în cadrul cabinetului demnitarului, cu excepția
funcțiilor de demnitate publică numite în condițiile legii.“
Art. II. — Prezentul ordin se publică în Monitorul Oficial
al României, Partea I.

Ministrul sănătății,

p. Președintele Casei Naționale de Asigurări de Sănătate,

Ovidiu Brînzan

Vasile Ciurchea

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 773/24.VIII.2004 conține 16 pagini.

Prețul de vânzare 17.000 lei

ISSN 1453—4495

