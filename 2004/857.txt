PARTEA

Anul 172 (XVI) — Nr. 857

I

LEGI, DECRETE, HOTĂRÂRI ȘI ALTE ACTE

Luni, 20 septembrie 2004

SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 259 din 17 iunie 2004 referitoare la excepția
de neconstituționalitate a prevederilor art. 308
alin. 4 din Codul de procedură civilă, în forma
modificată prin Ordonanța de urgență a Guvernului
nr. 58/2003 ................................................................
HOTĂRÂRI ALE GUVERNULUI ROMÂNIEI
1.474. — Hotărâre pentru aprobarea Memorandumului de
înțelegere dintre Ministerul Transporturilor,
Construcțiilor și Turismului — Autoritatea Națională
pentru Turism din România și Administrația
Națională a Turismului din Republica Populară
Chineză privind programul de derulare pentru
turismul organizat al cetățenilor chinezi în
România, semnat la București la 13 iunie 2004 ...
Memorandum
de
înțelegere
între
Ministerul
Transporturilor, Construcțiilor și Turismului —
Autoritatea Națională pentru Turism din România

DECIZII

ALE

Nr.

Pagina
și Administrația Națională a Turismului din
Republica Populară Chineză privind programul de
derulare pentru turismul organizat al cetățenilor
chinezi în România ...................................................

1–3

4–5

1.475. — Hotărâre privind transmiterea unor suprafețe de
teren agricol din proprietatea publică a statului și
din administrarea Ministerului Agriculturii, Pădurilor
și Dezvoltării Rurale — Agenția Națională de
Consultanță Agricolă — în proprietatea privată a
statului ........................................................................

6

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
4

CURȚII

1.358. — Ordin al ministrului finanțelor publice pentru
modificarea Ordinului ministrului finanțelor publice
nr. 1.265/2004 privind prospectele de emisiune ale
certificatelor de trezorerie cu discont și ale
obligațiunilor de stat cu dobândă, aferente lunii
septembrie 2004........................................................

7–8

CONSTITUȚIONALE

CURTEA CONSTITUȚIONALĂ

D E C I Z I A Nr. 259
din 17 iunie 2004

referitoare la excepția de neconstituționalitate a prevederilor art. 308 alin. 4 din Codul
de procedură civilă, în forma modificată prin Ordonanța de urgență a Guvernului nr. 58/2003
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Petre Ninosu
Ion Predescu
Șerban Viorel Stănoiu
Aurelia Popa
Cristina Toma

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a prevederilor art. 308 alin. 4 din Codul de
procedură civilă, în forma modificată prin Ordonanța de
urgență a Guvernului nr. 58/2003, excepție ridicată de
Direcția Generală a Finanțelor Publice Satu Mare în
Dosarul nr. 4.259/C/2003 al Curții de Apel Oradea —
Secția comercială și de contencios administrativ.
La apelul nominal lipsesc părțile, față de care procedura
de citare este legal îndeplinită.
Președintele Curții Constituționale dispune să se facă
apelul și în dosarele nr. 171D/2004, nr. 172D/2004,

2

MONITORUL OFICIAL AL ROMÂNIEI, PARTEA I, Nr. 857/20.IX.2004

nr. 173D/2004, nr. 175D/2004 și nr. 228D/2004, care au ca
obiect aceeași excepție de neconstituționalitate, ridicată de
același
autor
în
dosarele
nr.
4.262/C/2003,
nr. 4.268/C/2003, nr. 127/C/2004, nr. 4.260/C/2003,
nr. 4.261/C/2003 ale Curții de Apel Oradea — Secția
comercială și de contencios administrativ.
La apelul nominal lipsesc părțile, față de care procedura
de citare este legal îndeplinită.
Curtea, din oficiu, pune în discuție conexarea dosarelor,
având în vedere conținutul identic al excepțiilor ridicate.
Reprezentantul Ministerului Public este de acord cu
conexarea cauzelor.
În temeiul art. 36 4 alin. (5) din Legea nr. 47/1992,
republicată, cu modificările ulterioare, Curtea dispune
conexarea dosarelor nr. 171D/2004, nr. 172D/2004,
nr. 173D/2004, nr. 175D/2004 și nr. 228D/2004 la Dosarul
nr. 168D/2004, care este primul înregistrat.
Reprezentantul Ministerului Public pune concluzii de
respingere a excepției ca devenită inadmisibilă, arătând că,
în legătură cu constituționalitatea prevederilor de lege
criticate, Curtea Constituțională s-a pronunțat prin Decizia
nr. 194/2004, admițând excepția de neconstituționalitate a
dispozițiilor art. 308 alin. 4 din Codul de procedură civilă,
astfel cum au fost modificate și completate prin Ordonanța
de urgență a Guvernului nr. 58/2003.
C U R T E A,

având în vedere actele și lucrările dosarelor, constată
următoarele:
Prin Încheierile din 19 martie 2004 și din 9 aprilie 2004,
pronunțate în dosarele nr. 4.259/C/2003, nr. 4.262/C/2003,
nr. 4.268/C/2003, nr. 127/C/2004, nr. 4.260/C/2003 și
nr. 4.261/C/2003, Curtea de Apel Oradea — Secția
comercială și de contencios administrativ a sesizat Curtea
Constituțională cu excepția de neconstituționalitate a
dispozițiilor art. 308 alin. 4 din Codul de procedură civilă,
modificate prin Ordonanța de urgență a Guvernului
nr. 58/2003, excepție ridicată de Direcția Generală a
Finanțelor Publice Satu Mare în cauze comerciale având
ca obiect contestații în anulare.
În motivarea excepției, autorul acesteia susține că, prin
statuarea în lege a împrejurării că judecarea admisibilității
în principiu a recursului se face fără citarea părților și că
decizia motivată nu poate fi atacată cu nici o cale de atac,
se încalcă accesul liber la justiție, dreptul la apărare și la
folosirea căilor de atac. Astfel, arată că, în ipoteza
hotărârilor pronunțate fără drept de apel și pentru care
motivarea nu se înscrie în limitele stabilite de art. 304 din
Codul de procedură civilă, anularea căii de atac ca
nerespectând condițiile de formă stipulate, adică
respingerea adminisibilității în principiu, conduce la
existența unui singur grad de jurisdicție, fără a se acorda
dreptul la un proces public și echitabil, prin exercitarea
unei căi de atac. De asemenea, apreciază că lăsarea în
întregime la latitudinea unei singure instanțe a verificării
condițiilor de admisibilitate în principiu, fără citarea părților
pentru a-și exprima punctul de vedere și fără dreptul de a
ataca decizia pronunțată, conduce la soluții paradoxale.
Curtea de Apel Oradea — Secția comercială și de
contencios administrativ apreciază că excepția de
neconstituționalitate a prevederilor art. 308 alin. 4 din Codul
de procedură civilă este întemeiată, în raport de dispozițiile
art. 24 din Constituție, republicată, deoarece, prin necitarea
părților, se îngrădește dreptul la apărare, partea neputând
să-și formuleze apărări, să ridice excepții sau să acopere
nulitățile relative, în condițiile legii. În continuare, arată că
excepția este neîntemeiată sub aspectul îngrădirii accesului
liber la justiție, deoarece partea are posibilitatea de a se
adresa justiției și de a-și exprima nemulțumirea față de
soluția instanței, prin exercitarea căii de atac a recursului.

De asemenea, constată că dispozițiile de lege criticate nu
contravin prevederilor art. 128 din Constituție, republicată,
deoarece părțile au posibilitatea de a exercita căile de atac
în condițiile legii, adică în condițiile art. 3021 și următoarele
din Codul de procedură civilă. În fine, instanța arată că
reglementările internaționale nu impun un anumit număr al
gradelor de jurisdicție sau al căilor de atac, ci doar
asigurarea posibilității unui recurs efectiv la o instanță
națională.
Potrivit prevederilor art. 24 alin. (1) din Legea
nr. 47/1992, republicată, încheierile de sesizare au fost
comunicate președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate.
Guvernul consideră că dispozițiile art. 308 alin. 4 din
Codul de procedură civilă sunt constituționale. În acest
sens, arată că mecanismul de admitere în principiu a
recursului, instituit prin Ordonanța de urgență a Guvernului
nr. 58/2003, permite degrevarea instanțelor de recurs de
cauzele în care nu sunt îndeplinite condițiile formale pentru
exercitarea acestei căi de atac. De altfel, nici Curtea
Europeană a Drepturilor Omului nu prevede o procedură
contradictorie la verificarea admisibilității cererilor. Se
consideră că textul de lege criticat nu aduce nici o
atingere accesului liber la justiție sau dreptului la apărare,
ci, dimpotrivă, reprezintă o expresie a aplicării principiilor
constituționale invocate, alături de alte dispoziții ale Legii
fundamentale. Invocă în acest sens jurisprudența Curții
Constituționale privind accesul liber la justiție, respectiv
Decizia nr. 129/1995 și Decizia nr. 38/1998.
Președinții celor două Camere ale Parlamentului nu au
comunicat punctele lor de vedere.
C U R T E A,

examinând încheierile de sesizare, punctul de vedere al
Guvernului, rapoartele întocmite de judecătorul-raportor,
concluziile procurorului, dispozițiile legale criticate, raportate
la prevederile Constituției, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și ale art. 1 alin. (2),
art. 2, 3, 12 și 23 din Legea nr. 47/1992, republicată, cu
modificările și completările ulterioare, să soluționeze
excepția de neconstituționalitate ridicată.
Obiectul excepției de neconstituționalitate îl constituie
prevederile art. 308 alin. 4 din Codul de procedură civilă,
în forma modificată prin Ordonanța de urgență a
Guvernului nr. 58/2003, publicată în Monitorul Oficial al
României, Partea I, nr. 460 din 28 iunie 2003, dispoziții
care au următorul cuprins: îÎn cazul în care completul este în
unanimitate de acord că recursul nu îndeplinește cerințele de
formă sau că motivele de recurs invocate și dezvoltarea lor nu
se încadrează în cele prevăzute de art. 304, anulează sau,
după caz, respinge recursul printr-o decizie motivată,
pronunțată fără citarea părților, care nu este supusă nici unei
căi de atac. Decizia se comunică recurentului.“
În opinia autorului excepției de neconstituționalitate,
aceste dispoziții de lege contravin art. 21 alin. (1) și (2),
art. 24 și art. 129 din Constituția României, republicată,
potrivit cărora:
— Art. 21 alin. (1) și (2): î(1) Orice persoană se poate
adresa justiției pentru apărarea drepturilor, a libertăților și a
intereselor sale legitime.
(2) Nici o lege nu poate îngrădi exercitarea acestui drept.“;
— Art. 24: î(1) Dreptul la apărare este garantat.
(2) În tot cursul procesului, părțile au dreptul să fie asistate
de un avocat, ales sau numit din oficiu.“;

MONITORUL OFICIAL AL ROMÂNIEI, PARTEA I, Nr. 857/20.IX.2004
— Art. 129: îÎmpotriva hotărârilor judecătorești, părțile
interesate și Ministerul Public pot exercita căile de atac, în
condițiile legii.“
Examinând excepția de neconstituționalitate ridicată,
Curtea observă că, ulterior sesizării sale cu această
excepție, prin Decizia nr. 194 din 27 aprilie 2004, publicată
în Monitorul Oficial al României, Partea I, nr. 523 din
10 iunie 2004, a admis excepția de neconstituționalitate a
prevederilor art. 308 alin. 4 din Codul de procedură civilă.
În motivarea soluției se arată că îanularea sau, după caz,
respingerea recursului în condițiile prevăzute de art. 308
alin. 4 din Codul de procedură civilă, adică pentru
neîndeplinirea cerințelor de formă sau pentru motivarea
greșită ori insuficientă a recursului, fără citarea părților și
deci fără să se lase recurentului posibilitatea de a oferi
judecătorilor în mod nemijlocit ori prin intermediul unui
avocat explicațiile necesare cu privire la aceste condiții de
admisibilitate, constituie o evidentă încălcare a principiului
liberului acces la justiție și a dreptului la apărare,
prevăzute de art. 21 și, respectiv, art. 24 alin. (1) și (2)
din Constituția României, republicată. […] În acest sens
este de observat că atunci când obiectul recursului îl
constituie o hotărâre care, potrivit legii, nu poate fi atacată
cu apel, art. 304 1 din Codul de procedură civilă lasă
instanței de recurs posibilitatea să examineze cauza sub
toate aspectele. […] Recursul constituie, în această
ipoteză, o cale de atac cu caracter devolutiv, în care, ca și
în cazul apelului, instanța de recurs judecă însăși cauza
atât sub aspectul legalității, cât și sub acela al temeiniciei,
nelimitându-se să judece doar hotărârea pronunțată de
prima instanță, exclusiv pentru motivele de casare
prevăzute în art. 304 din Codul de procedură civilă. […]
Pe de altă parte, în cadrul procedurii de verificare de către
procurorul general a cererilor de declarare a recursului în
anulare, există posibilitatea ca aceste cereri să fie
reexaminate fără nici o restricție până la împlinirea
termenului în care se putea exercita calea de atac, în timp
ce, în cazul prevăzut de art. 308 alin. 4 din Codul de
procedură civilă, hotărârea de anulare sau de respingere a
recursului ca inadmisibilă, pronunțată, fără citarea părților,
în cadrul procedurii de admitere în principiu, devine
irevocabilă, partea care a declarat recursul neavând nici o

3

altă posibilitate de a obține îndreptarea hotărârii
judecătorești prin care i s-au încălcat drepturile“.
În conformitate cu prevederile art. 23 alin. (3) din Legea
nr. 47/1992, republicată, sunt inadmisibile excepțiile de
neconstituționalitate ce au ca obiect o prevedere legală a
cărei neconstituționalitate a fost anterior constatată printr-o
decizie a Curții Constituționale. Această cauză de
inadmisibilitate reiese din conținutul art. 147 alin. (4) din
Constituție, republicată, potrivit căruia, de la data publicării,
deciziile sunt general obligatorii și au putere numai pentru
viitor, precum și al art. 25 alin. (1) din Legea nr. 47/1992,
republicată, conform cărora decizia prin care se constată
neconstituționalitatea unei legi sau ordonanțe ori a unei
dispoziții dintr-o lege sau dintr-o ordonanță în vigoare este
definitivă și obligatorie. Deciziile Curții Constituționale sunt
obligatorii erga omnes, neputând fi atacate de nici o
autoritate, nici suspendate sau anulate și deci dispoziția din
lege sau ordonanța declarată neconstituțională nu se mai
poate aplica în nici o altă cauză. Pentru aceste motive,
Curtea
urmează
să
respingă
excepția
de
neconstituționalitate ca devenită inadmisibilă.
De altfel, trebuie precizat faptul că dispozițiile art. I
pct.11 din Ordonanța de urgență a Guvernului nr. 58/2003,
care au modificat prevederile art. 308 alin. 4 din Codul de
procedură civilă, au fost abrogate de art. I pct. 8 din
Legea nr. 195/2004 pentru aprobarea Ordonanței de
urgență a Guvernului nr. 58/2003 privind modificarea și
completarea Codului de procedură civilă. Potrivit art. 23
alin. (1) din Legea nr. 47/1992, republicată, cu modificările
ulterioare, Curtea Constituțională nu se poate pronunța
decât asupra dispozițiilor dintr-o lege sau o ordonanță în
vigoare, ceea ce exclude exercitarea controlului de
neconstituționalitate asupra unor prevederi legale eliminate
din legislație. Controlul de constituționalitate nu se poate
exercita asupra unor dispoziții legale abrogate și de aceea
se impune respingerea excepției de neconstituționalitate ca
devenită inadmisibilă. Intervenția Curții Constituționale în
aprecierea constituționalității unor norme juridice abrogate
este incompatibilă nu numai cu scopul și funcționalitatea
contenciosului constituțional, dar și cu principiul
neretroactivității legii consacrat de art. 15 alin. (2) din
Constituție, republicată.

Pentru considerentele expuse, în temeiul art. 146 lit. d) și al art. 147 alin. (4) din Constituție, republicată, precum
și al art. 13 alin. (1) lit. A.d), al art. 23 alin. (1) din Legea nr. 47/1992, republicată, modificată și completată prin Legea
nr. 232/2004,
CURTEA

În numele legii
D E C I D E:

Respinge, ca devenită inadmisibilă, excepția de neconstituționalitate a prevederilor art. 308 alin. 4 din Codul de
procedură civilă, în forma modificată prin Ordonanța de urgență a Guvernului nr. 58/2003, excepție ridicată de Direcția
Generală a Finanțelor Publice Satu Mare în dosarele nr. 4.259/C/2003, nr. 4.262/C/2003, nr. 4.268/C/2003,
nr. 127/C/2004, nr. 4.260/C/2003 și nr. 4.261/C/2003 ale Curții de Apel Oradea — Secția comercială și de contencios
administrativ.
Definitivă și obligatorie.
Pronunțată în ședința publică din data de 17 iunie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma

4

MONITORUL OFICIAL AL ROMÂNIEI, PARTEA I, Nr. 857/20.IX.2004

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru aprobarea Memorandumului de înțelegere dintre Ministerul Transporturilor, Construcțiilor
și Turismului — Autoritatea Națională pentru Turism din România și Administrația Națională
a Turismului din Republica Populară Chineză privind programul de derulare pentru turismul
organizat al cetățenilor chinezi în România, semnat la București la 13 iunie 2004
În temeiul art. 108 din Constituție, republicată, și al art. 20 din Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Memorandumul de
înțelegere
dintre
Ministerul
Transporturilor,
Construcțiilor și Turismului — Autoritatea Națională
pentru Turism din România și Administrația Națională

a Turismului din Republica Populară Chineză privind
programul de derulare pentru turismul organizat al
cetățenilor chinezi în România, semnat la București
la 13 iunie 2004.

PRIM-MINISTRU

ADRIAN NĂSTASE
Contrasemnează:
p. Ministrul transporturilor, construcțiilor și turismului,
Ileana Tureanu,
secretar de stat
Ministrul afacerilor externe,
Mircea Geoană
Ministrul finanțelor publice,
Mihai Nicolae Tănăsescu
București, 9 septembrie 2004.
Nr. 1.474.
MEMORANDUM DE ÎNȚELEGERE
între Ministerul Transporturilor, Construcțiilor și Turismului — Autoritatea Națională pentru Turism din România
și Administrația Națională a Turismului din Republica Populară Chineză privind programul de derulare
pentru turismul organizat al cetățenilor chinezi în România
Ministerul Transporturilor, Construcțiilor și Turismului — Autoritatea Națională pentru Turism din România
(denumită în continuare partea română) și Administrația Națională a Turismului din Republica Populară Chineză (denumită
în continuare partea chineză) au ajuns la o înțelegere privind programul de derulare pentru turismul organizat al cetățenilor
chinezi în România. Ambele părți s-au înțeles asupra următoarelor puncte:
ARTICOLUL 1

1. Partea chineză va numi agențiile turistice din
Republica Populară Chineză (denumite în continuare
agențiile de turism chinezești desemnate), care au fost
autorizate de Administrația Națională a Turismului din
Republica Populară Chineză (denumită în continuare
CNTA), să întreprindă activități în domeniul turismului
extern pentru cetățenii chinezi, să organizeze plecările
turistice ale cetățenilor chinezi către România.
2. Partea română va informa partea chineză despre
agențiile de turism care funcționează conform legislației
române și îndeplinesc criteriile necesare, interesate în
organizarea de călătorii pentru grupurile din Republica
Populară Chineză (denumite în continuare agențiile de
turism românești recomandate).
3. Ambele părți își vor confirma una alteia, în scris, lista
respectivelor agenții de turism desemnate sau recomandate
(incluzând numele firmelor, adresa, numărul de telefon,
numărul de fax, persoanele de contact etc.). În cazul în
care intervine orice schimbare în lista fiecărei părți, partea

care face schimbarea va trebui să o informeze în scris pe
cealaltă parte.
4. Agențiile de turism indicate în lista ambelor părți au
dreptul să aleagă, de pe lista celeilalte părți, parteneri de
afacere cu care să semneze contracte.
5. Ambele părți, în concordanță cu prezentul
memorandum de înțelegere, vor face eforturi pentru
protejarea drepturilor și intereselor contractuale legate de
turism ale cetățenilor chinezi, pe tot cuprinsul șederii
acestora în România. În cazul încălcării acestor drepturi și
a intereselor turiștilor va fi găsită o soluție în concordanță
cu legislația română în vigoare.
ARTICOLUL 2

1. La solicitarea părții chineze, partea română va
transmite date privind costurile legate de șederea în
România a turiștilor chinezi.
2. Partea română va oferi informații despre autoritățile
competente care se ocupă cu preluarea doleanțelor apărute
pe perioada șederii cetățenilor chinezi în România și

MONITORUL OFICIAL AL ROMÂNIEI, PARTEA I, Nr. 857/20.IX.2004
despre datele unei linii telefonice de urgență pentru
plângeri.
ARTICOLUL 3

1. Partea chineză cere cetățenilor chinezi să plece și să
se întoarcă pe teritoriul chinez în grupuri atunci când
călătoresc în România ca turiști. Agențiile de turism
chinezești desemnate trebuie să ofere un conducător
turistic fiecărui grup. Numărul minim de participanți la un
grup de turiști va fi de cel puțin 5, excluzând ghidul.
2. Partea română va cere agențiilor de turism românești
recomandate să numească un ghid turistic pentru fiecare
grup, care va sprijini conducătorul turistic chinez la
rezolvarea oricărei probleme întâlnite de turiștii chinezi pe
perioada întregii lor călătorii în România.
3. Agențiile de turism chinezești desemnate și agențiile
de turism românești recomandate trebuie să raporteze fără
întârziere autorităților competente din țările din care fac
parte despre orice turist care este dispărut din grupul de
turiști sau care nu s-a întors în Republica Populară
Chineză.
4. Dacă un membru al grupului de turiști rămâne în
România ilegal peste perioada de ședere pentru care s-a
acordat viza, agențiile de turism implicate din ambele părți
vor acorda tot sprijinul autorităților competente în domeniu
din ambele țări, pentru aducerea sau preluarea persoanei,
care va fi readmisă de Republica Populară Chineză. Costul
biletului de avion va fi suportat de către turist. Dacă turistul
nu își poate permite acest lucru, costurile aferente
repatrierii turistului/turistei urmează a fi suportate de către
autoritatea competentă a Părții române, care va cere apoi
agenției de turism chineze desemnate să îi returneze
costul biletului de avion.
ARTICOLUL 4

1. Viza acordată de ambasada sau consulatele
României din Republica Populară Chineză membrilor
grupurilor de turiști chinezi organizate în baza acestui
memorandum de înțelegere vor purta însemnul ADS (Statut
de Destinație Aprobată — Approved Destination Status).
2. Partea chineză va cere agențiilor de turism chinezești
desemnate să numească curieri, purtători de carduri de
identificare emise de CNTA, pe care le vor folosi pentru
accesul în ambasadă sau în consulatele României din
Republica Populară Chineză, care să depună cereri pentru
emiterea vizelor pentru grupurile de turiști chinezi. Partea
chineză va oferi ambasadei României informațiile relevante
ale reprezentanților, precum și ale curierilor autorizați de
fiecare agenție în parte.
3. Agențiile de turism chinezești desemnate, în ceea ce
privește obținerea vizelor individuale pentru membrii
grupurilor organizate de ele, vor depune următoarele
documente: o scrisoare oficială semnată de reprezentanții
autorizați de la agențiile de turism chinezești desemnate,
conținând detaliile programului vizitei, o listă cu numele
celor ce compun grupul, confirmarea plății costurilor de
călătorie și de sejur, certificatul de asigurare medicală
conform legilor Republicii Populare Chineze, formularul de
cerere pentru viză completat de toți membrii grupului de
turiști, pașapoartele lor valide, două fotografii pentru fiecare
persoană care depune cerere pentru viză, cu respectarea

5

legislațiilor statelor celor două părți. Ambasada României
sau consulatele României din Republica Populară Chineză
pot cere informații sau documente adiționale de la agențiile
de turism chinezești desemnate.
4. Vizele se vor acorda în conformitate cu legislația
română în vigoare.
5. Ambasada României sau consulatele României din
Republica Populară Chineză nu vor accepta solicitări pentru
viza ADS a membrilor grupurilor de turiști chinezi, depuse
de orice agenție de turism din Republica Populară
Chineză, sucursală sau persoană, altele decât agențiile de
turism desemnate, sau depuse pentru cetățeni chinezi de
orice organizație sau persoană română sau de alte țări cu
bază în Republica Populară Chineză. Dacă partea română
va oferi vize ADS pentru cei menționați mai sus, partea
chineză își declină orice responsabilități pentru problemele
ce ar putea apărea în consecință pe teritoriul României.
ARTICOLUL 5

Partea română, în conformitate cu legislația în vigoare,
va sprijini grupurile de turiști chinezi pentru buna
desfășurare a programelor turistice contractate.
ARTICOLUL 6

Pentru a asigura buna desfășurare a organizării de
grupuri de turiști chinezi care călătoresc în România,
autoritățile competente din domeniul turistic din ambele țări
vor schimba periodic informații și vor coopera pentru
îmbunătățirea măsurilor luate în direcția managementului
grupurilor de turiști chinezi care vin în România.
ARTICOLUL 7

Ambele părți vor depune toate diligențele în soluționarea
problemelor care ar putea să apară în timpul călătoriilor
grupurilor de turiști chinezi, cu respectarea prezentului
memorandum de înțelegere.
ARTICOLUL 8

Prezentul memorandum de înțelegere se aplică
provizoriu de la data semnării și intră în vigoare la data
ultimei comunicări privind aprobarea lui de către Guvernul
României și Guvernul Republicii Populare Chineze.
Memorandumul va produce efectele juridice până când
una dintre părți va notifica în scris, cu cel puțin 30 de zile
înainte, cealaltă parte în vederea încetării valabilității
acestuia.
ARTICOLUL 9

Ambele părți pot modifica de comun acord prezentul
memorandum de înțelegere, cu respectarea legislației
părților.
ARTICOLUL 10

Călătoriile grupurilor de turiști chinezi către România vor
începe, în baza prezentului memorandum, la o dată
ulterioară ce va fi confirmată de ambele părți.
Acest memorandum de înțelegere este semnat la data
de 13 iunie 2004, în două exemplare originale, în limbile
română, chineză și, respectiv, engleză, toate textele fiind în
mod egal autentice. Textul în limba engleză va prevala în
cazul oricăror divergențe de interpretare.

Pentru Ministerul Transporturilor, Construcțiilor și Turismului —
Autoritatea Națională pentru Turism din România,
Miron Tudor Mitrea

Pentru Administrația Națională a Turismului
din Republica Populară Chineză,
He Guangwei

6

MONITORUL OFICIAL AL ROMÂNIEI, PARTEA I, Nr. 857/20.IX.2004
GUVERNUL ROMÂNIEI

HOTĂRÂRE
privind transmiterea unor suprafețe de teren agricol din proprietatea publică a statului
și din administrarea Ministerului Agriculturii, Pădurilor și Dezvoltării Rurale — Agenția Națională
de Consultanță Agricolă — în proprietatea privată a statului
În temeiul art. 108 din Constituție, republicată, al art. 15 alin. (5) din Legea fondului funciar nr. 18/1991,
republicată, cu modificările și completările ulterioare, și al art. 5 alin. (1) lit. g) din Legea recunoștinței față de eroiimartiri și luptătorii care au contribuit la victoria Revoluției române din decembrie 1989 nr. 341/2004, precum și al art. 10
alin. (2) din Legea nr. 213/1998 privind proprietatea publică și regimul juridic al acesteia, cu modificările și completările
ulterioare,
Guvernul României adoptă prezenta hotărâre.
Art. 1. — Se aprobă transmiterea unor terenuri agricole,
în suprafață de 50 ha, având datele de identificare
prevăzute în anexa care face parte integrantă din prezenta
hotărâre, din proprietatea publică a statului și din
administrarea Ministerului Agriculturii, Pădurilor și Dezvoltării
Rurale — Agenția Națională de Consultanță Agricolă — în
proprietatea privată a statului.
Art. 2. — Terenurile prevăzute în anexă vor fi atribuite
persoanelor îndreptățite, potrivit prevederilor art. 5 alin. (1)
lit. g) din Legea recunoștinței față de eroii-martiri și

luptătorii care au contribuit la victoria Revoluției române din
decembrie 1989 nr. 341/2004 și în conformitate cu
prevederile art. 15 alin. (5) din Legea fondului funciar
nr. 18/1991, republicată, cu modificările și completările
ulterioare.
Art. 3. — Predarea-preluarea terenului prevăzut la art. 1
se va face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

ADRIAN NĂSTASE
Contrasemnează:
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
Ministrul agriculturii, pădurilor și dezvoltării rurale,
Petre Daea
Ministrul finanțelor publice,
Mihai Nicolae Tănăsescu
București, 9 septembrie 2004.
Nr. 1.475.
ANEXĂ
DATELE DE IDENTIFICARE

a terenurilor cu destinație agricolă care se transmit din proprietatea publică a statului și din administrarea Ministerului
Agriculturii, Pădurilor și Dezvoltării Rurale — Agenția Națională de Consultanță Agricolă — în proprietatea privată a statului
Locul unde
sunt situate
terenurile

Persoana juridică
de la care
se transmit terenurile

Municipiul Alexandria, Statul român,
județul Teleorman
din administrarea
Ministerului Agriculturii,
Pădurilor și Dezvoltării
Rurale —
Agenția Națională
de Consultanță Agricolă

Persoana juridică
la care se
transmit terenurile

Comisia locală
pentru stabilirea
dreptului
de proprietate
privată asupra
terenurilor
a municipiului
Alexandria

Numărul
tarlalei

427

Numărul
parcelei

7

Suprafața (ha)
și categoria de folosință
a terenurilor
care se transmit

50 ha teren arabil

Numărul de inventar
și codul de clasificare

Nr. M.F.P. =
107.489
Cod = 8.29.06

7

MONITORUL OFICIAL AL ROMÂNIEI, PARTEA I, Nr. 857/20.IX.2004

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

ORDIN
pentru modificarea Ordinului ministrului finanțelor publice nr. 1.265/2004
privind prospectele de emisiune ale certificatelor de trezorerie cu discont și ale obligațiunilor
de stat cu dobândă, aferente lunii septembrie 2004
În temeiul prevederilor Hotărârii Guvernului nr. 1.574/2003 privind organizarea și funcționarea Ministerului
Finanțelor Publice și a Agenției Naționale de Administrare Fiscală, cu modificările și completările ulterioare,
având în vedere prevederile Legii datoriei publice nr. 81/1999, ale Regulamentului privind operațiunile cu titluri de
stat emise în formă dematerializată, aprobat prin Ordinul ministrului finanțelor publice, al guvernatorului Băncii Naționale a
României și al vicepreședintelui Comisiei Naționale a Valorilor Mobiliare nr. 875/2001, ale Convenției nr. 16.813/19/1998,
ale Actului adițional nr. 8.013/1 din 23 iunie 2000, încheiate între Ministerul Finanțelor Publice și Banca Națională a
României,
ministrul finanțelor publice emite următorul ordin:
Art. I. — Ordinul ministrului finanțelor publice
nr. 1.265/2004 privind prospectele de emisiune ale
certificatelor de trezorerie cu discont și ale obligațiunilor de
stat cu dobândă, aferente lunii septembrie 2004, publicat în
Monitorul Oficial al României, Partea I, nr. 807 din
1 septembrie 2004, se modifică după cum urmează:

obligațiunilor de stat cu dobândă, în sumă totală de
2.100 miliarde lei, prevăzute în anexele nr. 1, 2 și 3.“

1. Articolul 1 va avea următorul conținut:
îArt. 1. — În vederea finanțării și refinanțării datoriei
publice în luna septembrie 2004, se aprobă prospectele de
emisiune ale certificatelor de trezorerie cu discont și ale

îArt. 1. — În vederea finanțării și refinanțării datoriei
publice în luna septembrie 2004, Ministerul Finanțelor
Publice anunță programul emisiunilor certificatelor de
trezorerie cu discont, astfel:

Cod ISIN

RO0404CTN1T6
RO0405CTN1U3

Data licitației

31 august 2004
7 septembrie 2004

Data emisiunii

2 septembrie 2004
9 septembrie 2004

Ministerul Finanțelor Publice își rezervă dreptul ca
valorile împrumutate aferente seriei să fie majorate sau
micșorate până la anularea emisiunilor, în funcție de
necesitățile de finanțare ale contului general al Trezoreriei
Statului și de nivelul randamentului înregistrat la data
licitației.“

2. Articolul 1 din anexa nr. 1 îProspect de emisiune al
certificatelor de trezorerie cu discont lansate în luna
septembrie 2004“ va avea următorul conținut:

Data scadenței

Nr.
de zile

2 decembrie 2004
8 septembrie 2005

91
364

Valoarea emisiunii
(lei)

300.000.000.000
500.000.000.000

3. Articolul 1 din anexa nr. 2 îProspect de emisiune al
obligațiunilor de stat cu dobândă lansate în luna
septembrie 2004“ va avea următorul conținut:
îArt. 1. — În vederea finanțării și refinanțării datoriei
publice interne în luna septembrie 2004, Ministerul
Finanțelor Publice anunță programul emisiunilor
obligațiunilor de stat cu dobândă, astfel:

RO0406DBN0P3
RO0407DBN0R8
RO0406DBN0T5
RO0407DBN0U2

Data licitației

2 septembrie 2004
9 septembrie 2004
16 septembrie 2004
23 septembrie 2004

Data emisiunii

6 septembrie 2004
13 septembrie 2004
20 septembrie 2004
27 septembrie 2004

Ministerul Finanțelor Publice își rezervă dreptul ca
valorile împrumutate aferente seriei să fie majorate sau
micșorate până la anularea emisiunilor, în funcție de
necesitățile de finanțare ale contului general al Trezoreriei
Statului și de nivelul ratei dobânzii înregistrate la data
licitației.“
4. Articolul 3 din anexa nr. 2 îProspect de emisiune al
obligațiunilor de stat cu dobândă lansate în luna
septembrie 2004“ va avea următorul conținut:
îArt. 3. — Ofertele de cumpărare sunt competitive și
necompetitive și vor cuprinde:

Data scadenței

4 septembrie 2006
10 septembrie 2007
18 septembrie 2006
24 septembrie 2007

Nr.

Valoarea emisiunii

de zile

Cod ISIN

(lei)

728
1.092
728
1.092

200.000.000.000
200.000.000.000
400.000.000.000
400.000.000.000

— în cazul ofertei de cumpărare competitive
participantul va indica valoarea nominală și rata dobânzii;
se admite defalcarea valorii totale în maximum 5 tranșe
valorice la rate diferite ale dobânzii;
— în cazul ofertei de cumpărare necompetitive
participantul va indica valoarea pe care dorește să o
adjudece la rata dobânzii finale a licitației; se admit oferte
de cumpărare necompetitive într-o pondere de 10% din
totalul emisiunilor anunțate.

8

MONITORUL OFICIAL AL ROMÂNIEI, PARTEA I, Nr. 857/20.IX.2004
Dobânzile se vor calcula și se vor plăti anual la datele de:
Cod ISIN

2005

RO0406DBN0P3
RO0407DBN0R8
RO0406DBN0T5
RO0407DBN0U2

2006

2007

5 septembrie
12 septembrie
19 septembrie
26 septembrie

4 septembrie
11 septembrie
18 septembrie
25 septembrie

10 septembrie
24 septembrie

conform următoarei formule:
z
D = V x d x

,
365 sau 366

unde:
D
V
d
z
366

=
=
=
=
=

dobânda (cuponul);
valoarea nominală totală;
rata dobânzii (exprimată cu două zecimale);
numărul de zile pentru care se calculează dobânda;
numărul de zile pentru un an bisect.

Fiecare ofertă va fi de minimum 100.000.000 lei.
Valoarea nominală individuală a unei obligațiuni de stat cu dobândă
este de 100.000.000 lei.“
Art. II. — Prezentul ordin intră în vigoare la data semnării acestuia.
Art. III. — Unitatea de management a Trezoreriei Statului va duce la
îndeplinire prevederile prezentului ordin.
p. Ministrul finanțelor publice,
Paul Ichim,
secretar de stat
București, 13 septembrie 2004.
Nr. 1.358.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 857/20.IX.2004 conține 8 pagini.

Prețul de vânzare 8.500 lei

ISSN 1453—4495

