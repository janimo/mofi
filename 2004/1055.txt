Anul 172 (XVI) — Nr. 1.055

PARTEA

I

LEGI, DECRETE, HOTĂRÂRI ȘI ALTE ACTE

Luni, 15 noiembrie 2004

SUMAR

Pagina
ACTE ALE CURȚII CONSTITUȚIONALE
Hotărârea nr. 11 din 8 noiembrie 2004 privind
contestarea înregistrării candidaturii domnului
Petre Roman pentru funcția de Președinte al
României ..................................................................

Nr.

Pagina
HOTĂRÂRI ALE GUVERNULUI ROMÂNIEI

2–3

Hotărârea nr. 12 din 8 noiembrie 2004 privind
contestarea înregistrării candidaturii domnului
Markó Béla pentru funcția de Președinte
al României ..............................................................

3–4

Hotărârea nr. 14 din 8 noiembrie 2004 privind
contestarea neînregistrării candidaturii domnului
Gheorghe Laslo pentru funcția de Președinte
al României ..............................................................

5–6

1.884. — Hotărâre privind transmiterea unui imobil din
domeniul public al statului și din administrarea
Ministerului Muncii, Solidarității Sociale și Familiei
în domeniul public al județului Suceava și în
administrarea Consiliului Județean Suceava .........

6–7

1.885. — Hotărâre privind transmiterea în administrarea
Ministerului Muncii, Solidarității Sociale și Familiei,
pentru Direcția pentru Dialog, Familie și
Solidaritate Socială Iași, și în administrarea
Ministerului Administrației și Internelor, pentru
Prefectura Județului Iași, a unui imobil aflat în
domeniul public al statului ......................................

7–8

2

MONITORUL OFICIAL AL ROMÂNIEI, PARTEA I, Nr. 1.055/15.XI.2004

ACTE

ALE

CURȚII

CONSTITUȚIONALE

CURTEA CONSTITUȚIONALĂ

H O T Ă R Â R E A Nr. 11
din 8 noiembrie 2004

privind contestarea înregistrării candidaturii domnului Petre Roman
pentru funcția de Președinte al României
Ioan Vida
Nicolae Cochinescu
Aspazia Cojocaru
Constantin Doldur
Koszokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Antonia Constantin
Claudia Miu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
prim-magistrat asistent

La data de 6 noiembrie 2004 Biroul Electoral Central a
înaintat Curții Constituționale, în vederea soluționării,
Contestația înregistrată la nr. 54/CT din 6 noiembrie 2004,
formulată de Marin Duță, care privește înregistrarea
candidaturii domnului Petre Roman pentru funcția de
Președinte al României, la alegerile din 28 noiembrie 2004,
și care formează obiectul Dosarului Curții Constituționale
nr. 624F/2004.
Potrivit dispozițiilor art. 52 alin. (3) din Legea
nr. 47/1992 privind organizarea și funcționarea Curții
Constituționale, republicată, contestațiile se soluționează
fără înștiințarea părților, cu participarea numai a
judecătorilor Curții, pe baza sesizării și a celorlalte
documente aflate la dosar.
În cuprinsul contestației, autorul acesteia, domnul Marin
Duță, susține că domnul Petre Roman nu poate candida
pentru funcția de Președinte al României, întrucât îprin
activitatea sa […] a săvârșit faptele de trădare națională,
distrugere, jaf, furt […], transformând industria românească
[…] în mormane de fiare“. De asemenea, se mai arată că
domnul Petre Roman îa fost în structurile minorităților care
au organizat uciderea soților Ceaușescu“ și că îprin
activitatea sa […] nu a servit România, ci alte puteri“. De
asemenea, se mai consideră că îdemisia din PD […] nu
dă demnitate și onoare, ci dezonoare“.
Totodată autorul contestației apreciază, în esență, că
Legea nr. 370/2004 și Legea nr. 373/2004 sunt neconstituționale.
Reprezentantul Ministerului Public, punând concluzii, în
temeiul art. 28 din Legea nr. 370/2004 pentru alegerea
Președintelui României, coroborat cu art. 113 din Legea
nr. 373/2004 pentru alegerea Camerei Deputaților și a
Senatului, solicită respingerea contestației ca neîntemeiată.
În acest sens, arată că motivele invocate de autorul
contestației sunt simple opinii personale, iar în ceea ce
privește invocarea neconstituționalității unor reglementări
legale, arată că aceasta nu poate face obiectul
contenciosului electoral.

C U R T E A,

analizând contestația formulată de domnul Marin Duță
privind înregistrarea candidaturii domnului Petre Roman
pentru funcția de Președinte al României, în raport cu
prevederile Constituției și ale Legii nr. 370/2004 pentru
alegerea Președintelui României, modificată prin Ordonanța
de urgență a Guvernului nr. 77/2004, precum și concluziile
reprezentantului Ministerului Public, reține următoarele:
Potrivit dispozițiilor art. 146 lit. f) din Constituție,
republicată, ale art. 37 și 38 din Legea nr. 47/1992,
republicată, precum și ale art. 11 alin. (3) din Legea
nr. 370/2004, Curtea Constituțională este competentă să
soluționeze contestația privind înregistrarea candidaturii
domnului Petre Roman pentru funcția de Președinte al
României.
În esență, în motivarea contestației, autorul acesteia
susține că domnul Petre Roman nu poate candida pentru
funcția de Președinte al României, întrucât îprin activitatea
sa […] a săvârșit faptele de trădare națională, distrugere,
jaf, furt […]“.
Examinând contestația, Curtea constată că atât condițiile
de eligibilitate, cât și impedimentele constituționale pentru a
fi ales în funcția de Președinte al României sunt prevăzute
expres și limitativ la art. 16 alin. (3), art. 36, 37, art. 40
alin. (3) și la art. 81 alin. (4) din Constituție, republicată, al
căror conținut este următorul:
— Art. 16 alin. (3): îFuncțiile și demnitățile publice, civile
sau militare, pot fi ocupate, în condițiile legii, de persoanele
care au cetățenia română și domiciliul în țară. Statul român
garantează egalitatea de șanse între femei și bărbați pentru
ocuparea acestor funcții și demnități.“;
— Art. 36: î(1) Cetățenii au drept de vot de la vârsta de
18 ani, împliniți până în ziua alegerilor inclusiv.
(2) Nu au drept de vot debilii sau alienații mintal, puși sub
interdicție, și nici persoanele condamnate, prin hotărâre
judecătorească definitivă, la pierderea drepturilor electorale.“
— Art. 37: î(1) Au dreptul de a fi aleși cetățenii cu drept de
vot care îndeplinesc condițiile prevăzute în articolul 16 alineatul
(3), dacă nu le este interzisă asocierea în partide politice,
potrivit articolului 40 alineatul (3).;
(2) Candidații trebuie să fi împlinit, până în ziua alegerilor
inclusiv, vârsta de cel puțin 23 de ani pentru a fi aleși în
Camera Deputaților sau în organele administrației publice
locale, vârsta de cel puțin 33 de ani pentru a fi aleși în Senat și
vârsta de cel puțin 35 de ani pentru a fi aleși în funcția de
Președinte al României.“;
— Art. 40 alin. (3): îNu pot face parte din partide politice
judecătorii Curții Constituționale, avocații poporului, magistrații,
membrii activi ai armatei, polițiștii și alte categorii de funcționari
publici stabilite prin lege organică.“;

MONITORUL OFICIAL AL ROMÂNIEI, PARTEA I, Nr. 1.055/15.XI.2004
— Art. 81 alin. (4): îNici o persoană nu poate îndeplini
funcția de Președinte al României decât pentru cel mult două
mandate. Acestea pot fi și succesive.“
Totodată, potrivit art. 10 din Legea nr. 370/2004 pentru
alegerea Președintelui României, nu pot candida pentru
această funcție persoanele care la data depunerii
candidaturii nu îndeplinesc condițiile prevăzute de art. 37
din Constituție, republicată, pentru a fi alese.
Analizând motivele invocate de autorul contestației,
Curtea constată că acestea nu se regăsesc în cuprinsul
prevederilor constituționale și legale anterior menționate.
Asemenea motive reprezintă opinii personale ale

3

contestatorului, care, eventual, pot fi avute în vedere cu
ocazia exprimării votului.
În ceea ce privește invocarea de către contestator a
neconstituționalității prevederilor Legii nr. 370/2004 pentru
alegerea Președintelui României, publicată în Monitorul
Oficial al României, Partea I, nr. 887 din 29 septembrie
2004, și ale Legii nr. 373/2004 pentru alegerea Camerei
Deputaților și a Senatului, publicată în Monitorul Oficial al
României, Partea I, nr. 887 din 29 septembrie 2004,
Curtea constată că exercitarea controlului posterior de
constituționalitate privind legile sau ordonanțele se poate
realiza doar pe calea excepției de neconstituționalitate,
neputând face obiectul contenciosului electoral.

Pentru considerentele arătate, în temeiul art. 146 lit. f) din Constituție, republicată, al art. 11 alin. (1) lit. B.a), al
art. 18, 37, 38 și 52 din Legea nr. 47/1992, republicată, precum și al art. 2 alin. (2) și al art. 11 alin. (2) și (3) din
Legea nr. 370/2004,
CURTEA

CONSTITUȚIONALĂ

În numele legii
H O T Ă R Ă Ș T E:

Respinge contestația privind înregistrarea candidaturii domnului Petre Roman pentru funcția de Președinte al
României, contestație formulată de domnul Marin Duță.
Hotărârea este definitivă și se publică în Monitorul Oficial al României, Partea I.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Prim-magistrat asistent,
Claudia Miu
CURTEA CONSTITUȚIONALĂ

H O T Ă R Â R E A Nr. 12
din 8 noiembrie 2004

privind contestarea înregistrării candidaturii domnului Markó Béla
pentru funcția de Președinte al României
Ioan Vida
Nicolae Cochinescu
Aspazia Cojocaru
Constantin Doldur
Koszokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Antonia Constantin
Gabriela Dragomirescu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent șef

La data de 6 noiembrie 2004 Biroul Electoral Central a
înaintat Curții Constituționale, în vederea soluționării,
Contestația înregistrată la nr. 55/CT din 6 noiembrie 2004,
formulată de domnul Marin Duță, privind înregistrarea
candidaturii domnului Markó Béla pentru funcția de
Președinte al României, la alegerile din 28 noiembrie 2004,
contestație ce formează obiectul Dosarului Curții
Constituționale nr. 625F/2004.
Potrivit dispozițiilor art. 52 alin. (3) din Legea
nr. 47/1992 privind organizarea și funcționarea Curții
Constituționale, republicată, contestațiile se soluționează

fără citarea părților, cu participarea numai a judecătorilor
Curții, pe baza sesizării și a celorlalte documente aflate
la dosar.
În cuprinsul contestației, autorul acesteia, domnul Marin
Duță, exprimă unele considerații personale, de natură
politică, potrivit cărora: îConstituția României din anul 2003“
a fost adoptată prin fraudă, întrucât îîn jurul orelor 21,
participarea la vot a județelor cu majoritate maghiară și
apartenență la U.D.M.R. a fost în proporție de 90—97%“;
Uniunea Democrată a Maghiarilor din România nu este un
partid politic, astfel că asimilarea organizațiilor minorităților
naționale cu partidele politice contravine unor prevederi
constituționale fundamentale; scopul Uniunii Democrate a
Maghiarilor din România, precum și a domnului Lázló
Tökés este îalipirea Ardealului la Ungaria“ și instaurarea
îautonomiei teritoriale pe criterii etnice“ pentru realizarea
îintereselor exclusiv ale Ungariei Mari“.
În final, apreciază că actele normative care
reglementează sistemul electoral, și anume Legea
nr. 373/2004 pentru alegerea Camerei Deputaților și a
Senatului, Legea nr. 370/2004 pentru alegerea Președintelui
României, Legea nr. 67/2004 pentru alegerea autorităților
administrației publice locale, precum și Legea partidelor
politice nr. 14/2003, sunt neconstituționale, deoarece

4

MONITORUL OFICIAL AL ROMÂNIEI, PARTEA I, Nr. 1.055/15.XI.2004

acestea ar trebui îsă consfințească egalitatea cetățenilor și
nu discriminarea pe criterii etnice, votul totalitar și
uninominal pe liste de partid [...] cu preluarea unor
elemente forte din Constituția S.U.A.“
Reprezentantul Ministerului Public, punând concluzii, în
temeiul art. 113 din Legea nr. 373/2004 pentru alegerea
Camerei Deputaților și a Senatului, coroborat cu art. 28 din
Legea nr. 370/2004 pentru alegerea Președintelui
României, solicită respingerea contestației ca neîntemeiată.
În acest sens, arată că motivele invocate de autorul
contestației reprezintă de fapt o înșiruire de opinii
personale, acesta neindicând care anume dintre condițiile
imperative prevăzute de legea electorală și de Constituție
nu au fost respectate la înregistrarea candidaturii domnului
Markó Béla pentru funcția de Președinte al României.
În ceea ce privește invocarea neconstituționalității unor
reglementări legale, reprezentantul Ministerului Public
apreciază că aceasta nu poate face obiectul contenciosului
electoral.
C U R T E A,

analizând contestația formulată de domnul Marin Duță
privind înregistrarea candidaturii domnului Markó Béla
pentru funcția de Președinte al României, în raport cu
prevederile Constituției și ale Legii nr. 370/2004 pentru
alegerea Președintelui României, modificată prin Ordonanța
de urgență a Guvernului nr. 77/2004, actele depuse la
dosar, precum și concluziile reprezentantului Ministerului
Public, reține următoarele:
Potrivit dispozițiilor art. 146 lit. f) din Constituție,
republicată, ale art. 37 și 38 din Legea nr. 47/1992,
republicată, precum și ale art. 11 alin. (3) din Legea
nr. 370/2004, Curtea Constituțională este competentă să
soluționeze contestația privind înregistrarea candidaturii
domnului Markó Béla pentru funcția de Președinte al
României.
Examinând contestația, Curtea constată că atât condițiile
de eligibilitate, cât și impedimentele constituționale pentru a
fi ales în funcția de Președinte al României sunt prevăzute
expres și limitativ la art. 16 alin. (3), art. 36, 37 și la
art. 40 alin. (3) din Constituție, republicată, al căror
conținut este următorul:
— Art. 16 alin. (3): îFuncțiile și demnitățile publice, civile
sau militare, pot fi ocupate, în condițiile legii, de persoanele
care au cetățenia română și domiciliul în țară. Statul român
garantează egalitatea de șanse între femei și bărbați pentru
ocuparea acestor funcții și demnități.“;
— Art. 36: î(1) Cetățenii au drept de vot de la vârsta de
18 ani, împliniți până în ziua alegerilor inclusiv.

(2) Nu au drept de vot debilii sau alienații mintal, puși sub
interdicție, și nici persoanele condamnate, prin hotărâre
judecătorească definitivă, la pierderea drepturilor electorale.“;
— Art. 37: î(1) Au dreptul de a fi aleși cetățenii cu drept de
vot care îndeplinesc condițiile prevăzute în articolul 16
alineatul (3), dacă nu le este interzisă asocierea în partide
politice, potrivit articolului 40 alineatul (3).
(2) Candidații trebuie să fi împlinit, până în ziua alegerilor
inclusiv, vârsta de cel puțin 23 de ani pentru a fi aleși în
Camera Deputaților sau în organele administrației publice
locale, vârsta de cel puțin 33 de ani pentru a fi aleși în Senat și
vârsta de cel puțin 35 de ani pentru a fi aleși în funcția de
Președinte al României.“;
— Art. 40 alin. (3): îNu pot face parte din partide politice
judecătorii Curții Constituționale, avocații poporului, magistrații,
membrii activi ai armatei, polițiștii și alte categorii de funcționari
publici stabilite prin lege organică.“
Totodată, potrivit art. 10 din Legea nr. 370/2004 pentru
alegerea Președintelui României, nu pot candida pentru
această funcție persoanele care la data depunerii
candidaturii nu îndeplinesc condițiile prevăzute de art. 37
din Constituție, republicată, pentru a fi alese.
În cauză, Curtea constată că motivele invocate de
contestator nu se regăsesc în conținutul prevederilor
constituționale și legale menționate anterior, ci ele
reprezintă opinii personale ale acestuia în legătură cu
activitatea Uniunii Democrate a Maghiarilor din România
prin prisma unor considerații de natură politică, așa încât
contestația ce formează obiectul prezentului dosar urmează
să fie respinsă ca neîntemeiată.
În ceea ce privește invocarea de către contestator a
neconstituționalității prevederilor Legii nr. 370/2004 pentru
alegerea Președintelui României, publicată în Monitorul
Oficial al României, Partea I, nr. 887 din 29 septembrie
2004, ale Legii nr. 373/2004 pentru alegerea Camerei
Deputaților și a Senatului, publicată în Monitorul Oficial al
României, Partea I, nr. 887 din 29 septembrie 2004, ale
Legii nr. 67/2004 pentru alegerea autorităților administrației
publice locale, publicată în Monitorul Oficial al României,
Partea I, nr. 271 din 29 martie 2004, precum și ale Legii
partidelor politice nr. 14/2003, publicată în Monitorul Oficial
al României, Partea I, nr. 25 din 17 ianuarie 2003, Curtea
constată că exercitarea controlului posterior de
constituționalitate privind legile sau ordonanțele se poate
realiza doar pe calea excepției de neconstituționalitate,
neputând face obiectul contenciosului electoral.

Pentru considerentele arătate, în temeiul art. 146 lit. f) din Constituție, republicată, al art. 11 alin. (1) lit. B.a), al
art. 18, 37 și 38 din Legea nr. 47/1992, republicată, precum și al art. 2 alin. (2) și al art. 11 alin. (2) și (3) din Legea
nr. 370/2004,
CURTEA

CONSTITUȚIONALĂ

În numele legii
H O T Ă R Ă Ș T E:

Respinge contestația privind înregistrarea candidaturii domnului Markó Béla pentru funcția de Președinte al
României, contestație formulată de domnul Marin Duță.
Hotărârea este definitivă și se publică în Monitorul Oficial al României, Partea I.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent șef,
Gabriela Dragomirescu

MONITORUL OFICIAL AL ROMÂNIEI, PARTEA I, Nr. 1.055/15.XI.2004

5

CURTEA CONSTITUȚIONALĂ

H O T Ă R Â R E A Nr. 14
din 8 noiembrie 2004

privind contestarea neînregistrării candidaturii domnului Gheorghe Laslo
pentru funcția de Președinte al României
Ioan Vida
Nicolae Cochinescu
Aspazia Cojocaru
Constantin Doldur
Koszokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Antonia Constantin
Claudia Miu

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
prim-magistrat asistent

La data de 6 noiembrie 2004 Biroul Electoral Central a
înaintat Curții Constituționale, în vederea soluționării,
Contestația înregistrată la nr. 58/CT din 6 noiembrie 2004,
formulată de Vasile Belciug, în calitate de îpreședinte de
campanie electorală al candidatului independent Gheorghe
Laslo“, împotriva Hotărârii Biroului Electoral Central nr. 29
din 28 octombrie 2004, prin care s-a respins cererea de
înregistrare a candidaturii domnului Gheorghe Laslo pentru
funcția de Președinte al României, la alegerile din
28 noiembrie 2004, și care formează obiectul Dosarului
Curții Constituționale nr. 627F/2004.
Potrivit dispozițiilor art. 52 alin. (3) din Legea
nr. 47/1992 privind organizarea și funcționarea Curții
Constituționale, republicată, contestațiile se soluționează
fără înștiințarea părților, cu participarea numai a
judecătorilor Curții, pe baza sesizării și a celorlalte
documente aflate la dosar.
În cuprinsul contestației, autorul acesteia, domnul Vasile
Belciug, susține că domnul Gheorghe Laslo nu a dispus de
îtimpul fizic și normat, pentru prezentarea convingerilor
[sale] politice și în baza acestora să se poată întocmi
listele cu 200.000 susținători“.
Reprezentantul Ministerului Public, punând concluzii, în
temeiul art. 28 din Legea nr. 370/2004 pentru alegerea
Președintelui României, coroborat cu art. 113 din Legea
nr. 373/2004 pentru alegerea Camerei Deputaților și a
Senatului, solicită respingerea contestației, întrucât
propunerea de candidatură a domnului Gheorghe Laslo nu
îndeplinește condițiile prevăzute de art. 9 alin. (2) lit. c) din
Legea nr. 370/2004 pentru a fi înregistrată.

cu prevederile Constituției și ale Legii nr. 370/2004 pentru
alegerea Președintelui României, modificată prin Ordonanța
de urgență a Guvernului nr. 77/2004, precum și concluziile
reprezentantului Ministerului Public, reține următoarele:
Potrivit dispozițiilor art. 146 lit. f) din Constituție,
republicată, ale art. 37 și 38 din Legea nr. 47/1992,
republicată, precum și ale art. 11 alin. (3) din Legea
nr. 370/2004, Curtea Constituțională este competentă să
soluționeze contestația privind neînregistrarea candidaturii
domnului Gheorghe Laslo pentru funcția de Președinte al
României.
În conformitate cu dispozițiile art. 9 alin. (2) lit. c) din
Legea nr. 370/2004, propunerile de candidați pentru
alegerea Președintelui României se fac în scris și vor fi
primite numai dacă:
î(2) […] c) sunt însoțite de declarația de acceptare a
candidaturii, scrisă, semnată și datată de candidat, de
declarația de avere, de o declarație autentică, pe propria
răspundere, potrivit legii penale, privind apartenența sau
neapartenența ca agent ori colaborator al organelor de
securitate, ca poliție politică, precum și de lista sau listele
susținătorilor, al căror număr nu poate fi mai mic de 200.000 de
alegători“.
Din actele existente la dosarul înaintat de Biroul
Electoral Central Curtea constată că propunerea de
candidatură formulată de domnul Gheorghe Laslo nu
îndeplinește condițiile obligatorii prevăzute la art. 9 alin. (2)
lit. c) din Legea nr. 370/2004 pentru alegerea Președintelui
României. Astfel, cererea de depunere a candidaturii,
înregistrată la Biroul Electoral Central la data de
27 octombrie 2004, nu este însoțită de o listă care să
cuprindă un număr de cel puțin 200.000 de susținători.
Având în vedere dispozițiile legale citate și situația mai
sus arătată, astfel cum rezultă din actele dosarului, Curtea
Constituțională constată că

hotărârea Biroului Electoral

Central de respingere a cererii de înregistrare a candidaturii
domnului Gheorghe Laslo pentru funcția de Președinte al

C U R T E A,

României este legală. În consecință, contestația formulată

analizând contestația formulată de domnul Vasile Belciug
privind neînregistrarea candidaturii domnului Gheorghe
Laslo pentru funcția de Președinte al României, în raport

de domnul Vasile Belciug împotriva Hotărârii Biroului
Electoral Central nr. 29 din 28 octombrie 2004 este
nefondată, urmând să fie respinsă.

6

MONITORUL OFICIAL AL ROMÂNIEI, PARTEA I, Nr. 1.055/15.XI.2004

Pentru considerentele arătate, în temeiul art. 146 lit. f) din Constituție, republicată, al art. 11 alin. (1) lit. B.a), al
art. 18, 37, 38 și 52 din Legea nr. 47/1992, republicată, precum și al art. 2 alin. (2) și al art. 11 alin. (2) și (3) din
Legea nr. 370/2004,
CURTEA

CONSTITUȚIONALĂ

În numele legii
H O T Ă R Ă Ș T E:

Respinge contestația formulată de domnul Vasile Belciug cu privire la neînregistrarea candidaturii domnului
Gheorghe Laslo pentru funcția de Președinte al României.
Hotărârea este definitivă și se publică în Monitorul Oficial al României, Partea I.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Prim-magistrat asistent,
Claudia Miu

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind transmiterea unui imobil din domeniul public al statului și din administrarea
Ministerului Muncii, Solidarității Sociale și Familiei în domeniul public al județului Suceava
și în administrarea Consiliului Județean Suceava
În temeiul art. 108 din Constituția României, republicată, al art. 9 alin. (1) și al art. 12 alin. (1) și (2) din Legea
nr. 213/1998 privind proprietatea publică și regimul juridic al acesteia, cu modificările ulterioare,
Guvernul României adoptă prezenta hotărâre.
Art. 1. — Se aprobă transmiterea unui imobil, compus
din construcție și terenul aferent, situat în municipiul
Suceava, județul Suceava, având datele de identificare
prevăzute în anexa care face parte integrantă din prezenta
hotărâre, din domeniul public al statului și din administrarea
Ministerului Muncii, Solidarității Sociale și Familiei în

domeniul public al județului Suceava și în administrarea
Consiliului Județean Suceava.
Art. 2. — Predarea-preluarea imobilului transmis potrivit
art. 1 se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul administrației și internelor,
Toma Zaharia,
secretar de stat
Ministrul delegat pentru administrația publică,
Gheorghe Emacu
p. Ministrul muncii, solidarității sociale și familiei,
Valentin Mocanu,
secretar de stat
p. Ministrul finanțelor publice,
Gheorghe Gherghina,
secretar de stat
București, 4 noiembrie 2004.
Nr. 1.884.

7

MONITORUL OFICIAL AL ROMÂNIEI, PARTEA I, Nr. 1.055/15.XI.2004

ANEXĂ
DATELE DE IDENTIFICARE

a imobilului care se transmite din domeniul public al statului și din administrarea Ministerului Muncii,
Solidarității Sociale și Familiei în domeniul public al județului Suceava și în administrarea Consiliului Județean
Suceava
Denumirea și locul
unde este situat imobilul

Persoana juridică de la care
se transmite imobilul

Persoana juridică la care
se transmite imobilul

Clădire și terenul aferent,
str. Petru Rareș nr. 54,
municipiul Suceava

Statul român, din administrarea
Ministerului Muncii, Solidarității
Sociale și Familiei —
Direcția pentru Dialog, Familie
și Solidaritate Socială Suceava

Caracteristicile tehnice ale imobilului

Județul Suceava,
în administrarea
Consiliului Județean
Suceava

Construcție, parter+demisol din cărămidă,
planșeu din lemn+stufit
— suprafața construită = 491 m2
— suprafața desfășurată = 982 m2
— suprafața totală a terenului, inclusiv
construcțiile = 643 m2
Nr. de inventar atribuit de M.F.P.: 34.724
Cod de clasificare: 8.29.06

GUVERNUL ROMÂNIEI

HOTĂRÂRE
privind transmiterea în administrarea Ministerului Muncii, Solidarității Sociale și Familiei,
pentru Direcția pentru Dialog, Familie și Solidaritate Socială Iași, și în administrarea
Ministerului Administrației și Internelor, pentru Prefectura Județului Iași, a unui imobil
aflat în domeniul public al statului
În temeiul art. 108 din Constituția României, republicată, al art. 12 alin. (1) și (2) din Legea nr. 213/1998 privind
proprietatea publică și regimul juridic al acesteia, cu modificările ulterioare,
Guvernul României adoptă prezenta hotărâre.
Art. 1. — Se aprobă transmiterea în administrarea
Ministerului Muncii, Solidarității Sociale și Familiei, pentru
Direcția pentru Dialog, Familie și Solidaritate Socială Iași,
și în administrarea Ministerului Administrației și Internelor,
pentru Prefectura Județului Iași, a unui imobil aflat în
domeniul public al statului, având datele de identificare

prevăzute în anexa care face parte integrantă din prezenta
hotărâre.
Art. 2. — Predarea-preluarea imobilului prevăzut la
art. 1 se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul administrației și internelor,
Toma Zaharia,
secretar de stat
Ministrul delegat pentru administrația publică,
Gheorghe Emacu
p. Ministrul muncii, solidarității sociale și familiei,
Valentin Mocanu,
secretar de stat
p. Ministrul finanțelor publice,
Gheorghe Gherghina,
secretar de stat
București, 4 noiembrie 2004.
Nr. 1.885.

8

MONITORUL OFICIAL AL ROMÂNIEI, PARTEA I, Nr. 1.055/15.XI.2004
ANEXĂ
DATELE DE IDENTIFICARE

a imobilului, proprietate publică a statului, care se transmite în administrarea Ministerului Muncii, Solidarității Sociale
și Familiei, pentru Direcția pentru Dialog, Familie și Solidaritate Socială Iași, și în administrarea
Ministerului Administrației și Internelor, pentru Prefectura Județului Iași
Locul unde este situat
imobilul

Modul de preluare
a imobilului

Municipiul Iași,
Bd. Chimiei nr. 12, Administrare
județul Iași

Persoana juridică la care
se transmite imobilul

1. Ministerul Muncii,
Solidarității Sociale și Familiei,
pentru Direcția pentru Dialog,
Familie și Solidaritate Socială Iași
2. Ministerul Administrației
și Internelor, pentru Prefectura
Județului Iași

Caracteristicile tehnice ale imobilului

Clădire administrativă amenajată cu birouri și spații
de depozitare (P+1), având suprafața construită
desfășurată de 2.801,70 m2, din care:
— parter = 1.332,1 m2
— etaj = 1.469,60 m2
Suprafața terenului construit și neconstruit = 2.474,17 m2
Suprafața construită totală = 2.801,70 m2, din care:
1. suprafața construită desfășurată, parter = 722,90 m2

2. suprafața construită desfășurată = 2.078,80 m2, din care:
— parter = 609,20 m2
— etaj = 1.469,60 m2
— platformă betonată = 1.142 m2

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.055/15.XI.2004 conține 8 pagini.

Prețul de vânzare 9.500 lei

ISSN 1453—4495

