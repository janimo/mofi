Anul 172 (XVI) — Nr. 1.164

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 8 decembrie 2004

SUMAR

Nr.

Pagina

Pagina

1.007. — Decret privind promulgarea Legii pentru
modificarea art. 41 din Legea nr. 111/1996 privind
desfășurarea în siguranță a activităților nucleare

LEGI ȘI DECRETE
548. — Lege privind aprobarea Ordonanței de urgență
a Guvernului nr. 55/2004 pentru modificarea
Codului de procedură penală .................................

1

1.006. — Decret pentru promulgarea Legii privind
aprobarea Ordonanței de urgență a Guvernului
nr. 55/2004 pentru modificarea Codului de
procedură penală .....................................................

2

´
549. — Lege pentru modificarea art. 41 din Legea
nr. 111/1996 privind desfășurarea în siguranță
a activităților nucleare ...............................................

LEGI

Nr.

2

ȘI

3

DECIZII ALE CURȚII CONSTITUȚIONALE
Decizia nr. 397 din 5 octombrie 2004 referitoare la
excepția de neconstituționalitate a dispozițiilor
art. 29 din Legea nr. 64/1995 privind procedura
reorganizării judiciare și a falimentului ....................

3–6

Decizia nr. 425 din 21 octombrie 2004 referitoare la
excepția de neconstituționalitate a dispozițiilor
art. 52 alin. 7 din Codul de procedură penală ......

7–8

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței de urgență a Guvernului nr. 55/2004
pentru modificarea Codului de procedură penală
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 55 din 25 iunie 2004 pentru modificarea

Codului de procedură penală, publicată în Monitorul Oficial
al României, Partea I, nr. 592 din 1 iulie 2004.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 29 noiembrie 2004.
Nr. 548.

2

MONITORUL OFICIAL AL ROMÂNIEI, PARTEA I, Nr. 1.164/8.XII.2004
PREȘEDINTELE ROMÂNIEI

DECRET
pentru promulgarea Legii privind aprobarea Ordonanței
de urgență a Guvernului nr. 55/2004 pentru modificarea
Codului de procedură penală
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea Ordonanței de
urgență a Guvernului nr. 55/2004 pentru modificarea Codului de procedură
penală și se dispune publicarea acestei legi în Monitorul Oficial al României,
Partea I.
PREȘEDINTELE ROMÂNIEI

ION ILIESCU
București, 25 noiembrie 2004.
Nr. 1.006.
´

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea art. 41 din Legea nr. 111/1996
privind desfășurarea în siguranță a activităților nucleare
Întrucât România s-a angajat față de Comisia Europeană să renunțe până în decembrie 2004 la acele prevederi
din Legea nr. 111/1996 privind desfășurarea în siguranță a activităților nucleare, republicată, cu modificările și completările
ulterioare, care contravin cerinței europene de a elimina licențele automate de import, se impune îndeplinirea
angajamentului asumat până în decembrie 2004.
Parlamentul României adoptă prezenta lege.
Articol unic. — Articolul 41 din Legea nr. 111/1996
privind desfășurarea în siguranță a activităților nucleare,
republicată în Monitorul Oficial al României, Partea I, nr. 78
din 18 februarie 1998, cu modificările și completările
ulterioare, se modifică și va avea următorul cuprins:
îArt. 41. — Operațiunile de import și de export cu
produsele și tehnologiile cu dublă utilizare în domeniul

nuclear, prevăzute în anexa nr. 1, se aprobă, în condițiile
legii, de către Agenția Națională de Control al Exporturilor,
autoritatea națională în domeniul controlului exporturilor de
produse și tehnologii cu dublă utilizare, cu condiția
prezentării autorizației de import/export eliberate de Comisia
Națională pentru Controlul Activităților Nucleare.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

PREȘEDINTELE SENATULUI

VALER DORNEANU

NICOLAE VĂCĂROIU

București, 29 noiembrie 2004.
Nr. 549.

MONITORUL OFICIAL AL ROMÂNIEI, PARTEA I, Nr. 1.164/8.XII.2004

3

PREȘEDINTELE ROMÂNIEI

DECRET
privind promulgarea Legii pentru modificarea art. 41
din Legea nr. 111/1996 privind desfășurarea în siguranță
a activităților nucleare
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea art. 41 din
Legea nr. 111/1996 privind desfășurarea în siguranță a activităților nucleare
și se dispune publicarea acestei legi în Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 25 noiembrie 2004.
Nr. 1.007.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 397
din 5 octombrie 2004

referitoare la excepția de neconstituționalitate a dispozițiilor art. 29 din Legea nr. 64/1995
privind procedura reorganizării judiciare și a falimentului
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Popa
Cristina Toma

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 29 din Legea nr. 64/1995, republicată,
excepție ridicată de Societatea Comercială îMetalstruct“ —
S.R.L. din București în Dosarul nr. 925/2003 al Tribunalului
București — Secția a VII-a comercială.
La apelul nominal răspunde partea Autoritatea pentru
Valorificarea Activelor Statului, prin consilier juridic Cosmin
Zabalovici. Lipsesc autorul excepției, precum și partea
Camera de Comerț și Industrie a României, față de care
procedura de citare a fost legal îndeplinită.

Cauza fiind în stare de judecată, reprezentantul
Autorității pentru Valorificarea Activelor Statului solicită
respingerea excepției de neconstituționalitate, arătând că
dispozițiile art. 29 din Legea nr. 64/1995 au mai fost
supuse controlului de constituționalitate, prin raportare la
aceleași prevederi din Constituție. Arată că dispozițiile de
lege criticate, astfel cum au fost modificate prin Legea
nr. 149/2004, nu încalcă dreptul de proprietate, ci doar îl
limitează. În acest sens, depune concluzii scrise.
Reprezentantul Ministerului Public arată că dispozițiile
art. 29 din Legea nr. 64/1995 au mai fost supuse
controlului de constituționalitate. Întrucât motivele care au
dus la respingerea excepției sunt aplicabile și în prezenta
cauză, solicită respingerea excepției ca neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 13 aprilie 2004, pronunțată în
Dosarul nr. 925/2003, Tribunalul București — Secția a VII-a
comercială a sesizat Curtea Constituțională cu excepția de

4

MONITORUL OFICIAL AL ROMÂNIEI, PARTEA I, Nr. 1.164/8.XII.2004

neconstituționalitate a dispozițiilor art. 29 din Legea
nr. 64/1995, republicată, excepție ridicată de Societatea
Comercială îMetalstruct“ — S.R.L. din București.
În motivarea excepției autorul acesteia consideră că
dispozițiile art. 29 din Legea nr. 64/1995 contravin
prevederilor art. 44 alin. (1) și (2), art. 134 și 135 din
Constituție, fără a arăta în mod concret de ce anume
consideră ca fiind neconstituțional textul de lege criticat.
Tribunalul București — Secția a VII-a comercială
apreciază că Legea nr. 64/1995 nu contravine principiilor
economiei de piață și celor care guvernează ocrotirea și
garantarea proprietății, ci, dimpotrivă, asigură respectarea
acestora.
Consideră că, prin aplicarea procedurii falimentului față
de debitorii faliți, este apărată proprietatea creditorilor,
proprietate prejudiciată prin neîncasarea la termen a
creanțelor.
În concluzie, instanța de judecată apreciază că excepția
de neconstituționalitate a art. 29 din Legea nr. 64/1995
este neîntemeiată.
Potrivit prevederilor art. 24 alin. (1) din Legea
nr. 47/1992, republicată, cu modificările și completările
ulterioare, încheierea de sesizare a fost comunicată
președinților celor două Camere ale Parlamentului,
Guvernului și Avocatului Poporului, pentru a-și exprima
punctele de vedere asupra excepției de neconstituționalitate
ridicate.
Guvernul apreciază că excepția de neconstituționalitate
este neîntemeiată. În susținerea acestui punct de vedere,
arată că procedura reglementată de Legea nr. 64/1995
reprezintă un mijloc de constrângere a debitorului care nu
și-a executat de bunăvoie obligațiile de plată, procedură
care încetează în cazul în care creanțele au fost acoperite
în totalitate.
Arată că dispozițiile art. 29 alin. (1) din Legea
nr. 64/1995 trebuie coroborate cu prevederile art. 2 din
aceeași lege, care consfințesc condițiile necesare privitoare
la debitor, pentru a putea fi deschisă procedura
reorganizării judiciare și a falimentului. Apreciază că
introducerea cererii de deschidere a acestei proceduri nu
determină în mod automat restrângerea exercițiului unor
drepturi ale debitorului sau executarea silită a debitorului,
ci este începutul unei proceduri de reorganizare judiciară
administrată de judecătorul-sindic, prin care dreptul de
proprietate al debitorului nu este afectat în nici un fel.
Consideră că scopul Legii nr. 64/1995 este tocmai
instituirea unei proceduri pentru plata pasivului debitorului
aflat în încetare de plăți, precum și păstrarea în cadrul
mediului de afaceri doar a comercianților care dovedesc
adaptarea la economia de piață. Prin instituirea textului de
lege criticat se realizează respectarea obligației statului de
a asigura libertatea comerțului, protecția concurenței loiale,
precum și crearea cadrului favorabil pentru valorificarea
tuturor factorilor de producție.

Invocă jurisprudența Curții Constituționale privind
constituționalitatea dispozițiilor art. 29 din Legea privind
procedura reorganizării judiciare și a falimentului.
Avocatul Poporului apreciază că procedura reorganizării
judiciare și a falimentului, prevăzută de Legea nr. 64/1995,
a fost instituită de legiuitor ca un mijloc de constrângere a
debitorului care nu și-a îndeplinit obligațiile de plată de
bunăvoie, iar dreptul de proprietate și prerogativele sale, în
special dreptul de dispoziție, trebuie exercitate în condițiile
legii, cu respectarea drepturilor creditorilor.
Arată că, prin dispozițiile de lege criticate, se realizează
tocmai respectarea obligației statului de a asigura libertatea
comerțului, protecția concurenței loiale, precum și crearea
cadrului favorabil pentru valorificarea tuturor factorilor de
producție. Invocă în acest sens jurisprudența Curții
Constituționale, respectiv Decizia nr. 73/2004 și Decizia
nr. 97/2004.
În concluzie, Avocatul Poporului consideră că dispozițiile
art. 29 din Legea nr. 64/1995 sunt constituționale.
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, susținerile părții prezente, notele scrise
depuse de aceasta, concluziile procurorului și dispozițiile de
lege criticate, raportate la prevederile Constituției, precum
și dispozițiile Legii nr. 47/1992, republicată, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, precum și ale art. 1 alin. (2), ale art. 2, 3, 10
și 29 din Legea nr. 47/1992, republicată, să soluționeze
excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 29 din Legea nr. 64/1995 privind procedura
reorganizării judiciare și a falimentului, republicată în
Monitorul Oficial al României, Partea I, nr. 608 din
13 decembrie 1999, modificată și completată prin
Ordonanța Guvernului nr. 38/2002, publicată în Monitorul
Oficial al României, Partea I, nr. 95 din 2 februarie 2002.
Textele de lege criticate au următorul conținut:
— Art. 29: î(1) Orice creditor care are o creanță certă,
lichidă și exigibilă poate introduce la tribunal o cerere împotriva
unui debitor care, timp de cel puțin 30 de zile, a încetat plățile,
în următoarele condiții:
a) dacă creanța izvorăște din raporturi de muncă sau
raporturi obligaționale civile, creanța trebuie să aibă un
cuantum superior valorii însumate a 6 salarii medii pe
economie, stabilite în condițiile legii și calculate la data
formulării cererii introductive;

MONITORUL OFICIAL AL ROMÂNIEI, PARTEA I, Nr. 1.164/8.XII.2004
b) în celelalte cazuri creanța trebuie să aibă un cuantum
superior echivalentului în lei al sumei de 5.000 euro, calculat la
data formulării cererii introductive;
c) în cazul unui creditor care deține creanțe din ambele
categorii menționate la lit. a) și b), cuantumul total al creanțelor
trebuie să fie superior valorii însumate a 6 salarii medii pe
economie, stabilite în condițiile legii și calculate la data
formulării cererii introductive.
(2) Simplul refuz al unor plăți, în baza unor excepții pe care
debitorul le socotește, cu bună-credință, întemeiate, nu
constituie o dovadă a stării de insolvență.
(3) Camerele de comerț și industrie teritoriale și asociațiile
cooperatiste teritoriale, respectiv națională, vor putea introduce
cerere împotriva debitorului care, potrivit datelor de care
acestea dispun, se află într-o situație notorie de insolvență.“
Ulterior sesizării Curții Constituționale cu excepția de
neconstituționalitate, aceste dispoziții de lege au fost
modificate prin art. I pct. 43 din Legea nr. 149 din 11 mai
2004 pentru modificarea și completarea Legii nr. 64/1995
privind procedura reorganizării judiciare și a falimentului,
precum și a altor acte normative cu incidență asupra
acestei proceduri, publicată în Monitorul Oficial al
României, Partea I, nr. 424 din 12 mai 2004. Ca urmare a
acestei modificări textul criticat are următorul conținut:
— Art. 29: î(1) Orice creditor care are una sau mai multe
creanțe certe, lichide și exigibile poate introduce la tribunal o
cerere împotriva unui debitor care este prezumat în insolvență
din cauza încetării plăților față de acesta timp de cel puțin
30 de zile, în următoarele condiții:
a) dacă creanțele izvorăsc din raporturi de muncă sau
raporturi obligaționale civile, acestea trebuie să aibă un
cuantum superior valorii însumate a 6 salarii medii pe
economie, stabilite în condițiile legii și calculate la data
formulării cererii introductive;
b) în celelalte cazuri, creanțele trebuie să aibă un cuantum
superior echivalentului în lei al sumei de 3.000 euro, calculat la
data formulării cererii introductive;
c) în cazul unui creditor care deține creanțe din ambele
categorii menționate la lit. a) și b), cuantumul total al creanțelor
trebuie să fie superior valorii însumate a 6 salarii medii pe
economie, stabilite în condițiile legii și calculate la data
formulării cererii introductive.
(2) Dacă între momentul formulării cererii de către un
creditor și cel al judecării acestei cereri de către judecătorulsindic sunt formulate cereri de către alți creditori, judecătorulsindic va dispune conexarea acestora și va stabili îndeplinirea
condițiilor prevăzute la alin. (1) referitoare la cuantumul minim
al creanțelor în raport cu valoarea însumată a creanțelor
tuturor creditorilor care au formulat cereri.
(3) Dacă s-a deschis o procedură într-un dosar, celelalte
eventuale dosare aflate pe rol, cu același obiect, vor fi
conexate la primul dosar.“

5

Aceste dispoziții conservă soluția legislativă din
reglementarea anterioară, astfel încât excepția de
neconstituționalitate urmează să fie supusă controlului.
În opinia autorului excepției de neconstituționalitate
dispozițiile de lege criticate contravin art. 44 alin. (1) și (2),
art. 135 și 136 din Constituție, care au următorul conținut:
— Art. 44 alin. (1) și (2): î(1) Dreptul de proprietate,
precum și creanțele asupra statului, sunt garantate. Conținutul
și limitele acestor drepturi sunt stabilite de lege.
(2) Proprietatea privată este garantată și ocrotită în mod
egal de lege, indiferent de titular. Cetățenii străini și apatrizii pot
dobândi dreptul de proprietate privată asupra terenurilor numai
în condițiile rezultate din aderarea României la Uniunea
Europeană și din alte tratate internaționale la care România
este parte, pe bază de reciprocitate, în condițiile prevăzute prin
lege organică, precum și prin moștenire legală.“;
— Art. 135: î(1) Economia României este economie de
piață, bazată pe libera inițiativă și concurență.
(2) Statul trebuie să asigure:
a) libertatea comerțului, protecția concurenței loiale, crearea
cadrului favorabil pentru valorificarea tuturor factorilor de
producție;
b) protejarea intereselor naționale în activitatea economică,
financiară și valutară;
c) stimularea cercetării științifice și tehnologice naționale, a
artei și protecția dreptului de autor;
d) exploatarea resurselor naturale, în concordanță cu
interesul național;
e) refacerea și ocrotirea mediului înconjurător, precum și
menținerea echilibrului ecologic;
f) crearea condițiilor necesare pentru creșterea calității vieții;
g) aplicarea politicilor de dezvoltare regională în
concordanță cu obiectivele Uniunii Europene.“;
— Art. 136: î(1) Proprietatea este publică sau privată.
(2) Proprietatea publică este garantată și ocrotită prin lege
și aparține statului sau unităților administrativ-teritoriale.
(3) Bogățiile de interes public ale subsolului, spațiul aerian,
apele cu potențial energetic valorificabil, de interes național,
plajele, marea teritorială, resursele naturale ale zonei
economice și ale platoului continental, precum și alte bunuri
stabilite de legea organică, fac obiectul exclusiv al proprietății
publice.
(4) Bunurile proprietate publică sunt inalienabile.
În condițiile legii organice, ele pot fi date în administrare regiilor
autonome ori instituțiilor publice sau pot fi concesionate ori
închiriate; de asemenea, ele pot fi date în folosință gratuită
instituțiilor de utilitate publică.
(5) Proprietatea privată este inviolabilă, în condițiile legii
organice.“
Examinând excepția de neconstituționalitate, Curtea
constată că art. 44 alin. (1) teza a doua și alin. (2) teza a
doua, art. 135 alin. (2) lit. b)—g) și art. 136 alin. (1)—(4)
din Constituție sunt lipsite de relevanță, ca texte de
referință, întrucât nu au incidență asupra domeniului de

6

MONITORUL OFICIAL AL ROMÂNIEI, PARTEA I, Nr. 1.164/8.XII.2004

reglementare al textului legal dedus controlului. Așa fiind,
urmează a se avea în vedere la exercitarea controlului de
constituționalitate numai art. 44 alin. (1) teza întâi și
alin. (2) teza întâi, art. 135 alin. (1) și alin. (2) lit. a) și
art. 136 alin. (5) din Constituție, texte în raport de care
Curtea a mai exercitat controlul de constituționalitate al
dispozițiilor art. 29 din Legea nr. 64/1995. Astfel, prin
Decizia nr. 73 din 26 februarie 2004, publicată în Monitorul
Oficial al României, Partea I, nr. 262 din 25 martie 2004,
Curtea a reținut că dispozițiile de lege criticate prevăd
condițiile în care un creditor poate introduce la tribunalul în
a cărui rază teritorială își are sediul debitorul o cerere de
deschidere a procedurii reorganizării judiciare sau a
falimentului unui debitor persoană juridică.
De asemenea, Curtea a reținut că scopul Legii
nr. 64/1995 este, potrivit art. 2, instituirea unei proceduri
pentru plata pasivului debitorului în încetare de plăți, fie
prin reorganizarea întreprinderii și activității acestuia sau
prin lichidarea unor bunuri din averea lui până la
acoperirea pasivului, fie prin faliment. Procedura
reorganizării judiciare și a falimentului reglementată de
Legea nr. 64/1995 este una specială, prin care nu se
urmărește, ca în dreptul comun, stabilirea existenței unui
drept de creanță și a obligației corelative de plată, ci
executarea unor creanțe certe, lichide și exigibile față de
un debitor care nu numai că nu-și îndeplinește de bunăvoie obligația de plată, ci se află, timp de cel puțin 30 de
zile, în incapacitate vădită de plată, deci în stare de
insolvență.
Astfel, Curtea a constatat că dreptul formulării cererii
introductive pentru declanșarea procedurii reorganizării
judiciare și a falimentului este condiționat de caracterul
creanțelor și de cuantumul minim al acestora, pentru a
împiedica abuzul de drept prin formularea unor cereri, în

cadrul procedurii speciale, pentru orice creanță și indiferent
de valoare.
În fine, Curtea a reținut că procedura prevăzută de
Legea nr. 64/1995 a fost instituită de legiuitor ca un mijloc
de constrângere a debitorului care nu și-a executat
voluntar obligațiile de plată, modalitate prin care nu a fost
încălcat dreptul de proprietate al acestuia, în condițiile în
care, în ceea ce-l privește, era ținut de existența unor
creanțe certe, lichide și exigibile, ci s-a asigurat protecția
dreptului de proprietate al titularilor unor asemenea creanțe,
încălcat prin refuzul de executare din partea debitorilor rău
platnici.
Așa fiind, Curtea consideră că dreptul de proprietate
privată, prevăzut de art. 44 alin. (1) teza întâi și alin. (2)
teza întâi și de art. 136 alin. (5) din Constituție, nu este
încălcat prin dispozițiile legale criticate. Acestea nu
contravin nici prevederilor constituționale ale art. 135
alin. (1) și alin. (2) lit. a), ci, dimpotrivă, asigură
respectarea întocmai a obligației statului de a asigura
libertatea comerțului, protecția concurenței loiale, precum și
crearea cadrului favorabil pentru valorificarea tuturor
factorilor de producție.
De altfel, dispozițiile legale criticate reprezintă norme de
procedură. Or, potrivit prevederilor art. 126 alin. (2) din
Constituție, îCompetența instanțelor judecătorești și procedura
de judecată sunt prevăzute numai prin lege“, legiuitorul este
abilitat să stabilească o procedură specială, derogatorie de
la dreptul comun, în considerarea unor situații speciale,
fără ca prin aceasta să contravină Legii fundamentale.
Întrucât nu există elemente noi de natură a reconsidera
jurisprudența Curții în această materie, considerentele și
soluția deciziei menționate rămân valabile și în prezenta
cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, precum și
al art. 1—3, al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 29 din Legea nr. 64/1995 privind procedura
reorganizării judiciare și a falimentului, excepție ridicată de Societatea Comercială îMetalstruct“ — S.R.L. din București în
Dosarul nr. 925/2003 al Tribunalului București — Secția a VII-a comercială.
Definitivă și general obligatorie.
Pronunțată în ședința publică din data de 5 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Toma

MONITORUL OFICIAL AL ROMÂNIEI, PARTEA I, Nr. 1.164/8.XII.2004

7

CURTEA CONSTITUȚIONALĂ

D E C I Z I A Nr. 425
din 21 octombrie 2004

referitoare la excepția de neconstituționalitate a dispozițiilor art. 52 alin. 7
din Codul de procedură penală
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Iuliana Nedelcu
Afrodita Laura Tutunaru

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 52 alin. 7 din Codul de procedură
penală, excepție ridicată de Tănase Gheorghe în Dosarul
nr. 2.876/2004 al Tribunalului Dâmbovița — Secția penală.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției ca devenită inadmisibilă, deoarece
dispozițiile legale criticate nu mai sunt în vigoare, fiind
abrogate prin Ordonanța de urgență a Guvernului
nr. 55/2004.
C U R T E A,

având în vedere actele și lucrările dosarului, constată
următoarele:
Prin Încheierea din 26 mai 2004, pronunțată în Dosarul
nr. 2.876/2004, Tribunalul Dâmbovița — Secția penală a
sesizat Curtea Constituțională cu excepția de
neconstituționalitate a prevederilor art. 52 alin. 7 din Codul
de procedură penală.
Excepția a fost ridicată de Tănase Gheorghe, în calitate
de consilier juridic la Banc Post — Sucursala Dâmbovița,
în dosarul cu numărul de mai sus, având drept obiect
soluționarea unui recurs formulat împotriva încheierii prin
care s-a respins o cerere de recuzare.
În motivarea excepției de neconstituționalitate autorul
acesteia susține că textul legal criticat pune părțile în
imposibilitatea de a avea acces efectiv la calea de atac
instituită de lege împotriva încheierilor prin care s-a
respins recuzarea, deoarece ședințele de judecată nu sunt
publice și părțile se citează doar dacă instanța găsește
necesar acest lucru. Or, inserarea în norma contestată a
unui termen foarte scurt de 48 de ore de la pronunțare nu
este suficientă pentru părți în vederea promovării căii de
atac a recursului.
În acest context autorul excepției arată că se impun
completarea și modificarea textului legal criticat în sensul
instituirii obligativității participării părților la ședința de
judecată, comunicării acestora a încheierii prin care s-a
soluționat cererea, cu consecința imediată a corectării
momentului de la care începe să curgă termenul de recurs,
și anume de la comunicare.
Tribunalul Dâmbovița — Secția penală opinează că
excepția de neconstituționalitate este neîntemeiată, cu
următoarea motivare:

Liberul acces la justiție presupune accesul la mijloacele
procedurale prin care aceasta se înfăptuiește, legiuitorul
având competența exclusivă, potrivit art. 126 alin. (2) și
art. 129 din Constituție, de a institui regulile de desfășurare
a procesului în fața instanțelor judecătorești.
Prin urmare, în condițiile unor împrejurări deosebite,
legiuitorul poate institui reguli speciale de procedură, dar și
modalități anume de exercitare a drepturilor procedurale,
principiul liberului acces la justiție presupunând însă
posibilitatea neîngrădită a celor interesați de a utiliza aceste
proceduri în formele și modalitățile prevăzute de lege. Or,
date fiind aceste precizări, instanța apreciază că stabilirea
momentului de început al curgerii termenului de 48 de ore
pentru declararea recursului o dată cu pronunțarea soluției
dispuse în cererea de recuzare nu prejudiciază în nici un
fel părțile, având în vedere că, potrivit art. 310 alin. 1 din
Codul de procedură penală, acestea pot cunoaște soluția o
dată cu pronunțarea acesteia în ședință publică.
Potrivit art. 24 alin. (1) din Legea nr. 47/1992,
încheierea de sesizare a fost comunicată președinților celor
două Camere ale Parlamentului și Guvernului. De
asemenea, potrivit art. 18 1 din Legea nr. 35/1997, cu
modificările ulterioare, s-a solicitat și punctul de vedere al
instituției Avocatul Poporului.
Guvernul României apreciază că excepția de
neconstituționalitate este inadmisibilă, deoarece prevederile
art. 52 alin. 7 din Codul de procedură penală au fost
expres abrogate prin Ordonanța de urgență a Guvernului
nr. 55/2004 pentru modificarea Codului de procedură
penală.
Avocatul Poporului consideră că excepția de
neconstituționalitate este neîntemeiată, deoarece dispozițiile
legale criticate dau expresie preocupării legiuitorului de a
asigura soluționarea cauzelor într-un termen rezonabil, prin
împiedicarea tergiversării acestora, corespunzător cerințelor
unui proces echitabil.
Faptul că încheierea prin care s-a respins cererea de
recuzare poate fi atacată numai cu recurs, în termen de
48 de ore din momentul pronunțării, nu împiedică părțile să
exercite căile de atac împotriva hotărârilor judecătorești, în
condițiile legii. Potrivit Constituției, legiuitorul este unica
autoritate competentă să reglementeze procedura de
judecată, precum și căile de atac și condițiile de exercitare
a acestora. Procedura de soluționare a cererilor de
recuzare face parte integrantă din procedura de judecată.
Pe cale de consecință, dispozițiile art. 52 din Codul de
procedură penală sunt conforme cu art. 126 alin. (2) și
art. 129 din Constituție.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, reține următoarele:

8

MONITORUL OFICIAL AL ROMÂNIEI, PARTEA I, Nr. 1.164/8.XII.2004

Curtea Constituțională constată că a fost legal sesizată
și este competentă, potrivit dispozițiilor art. 146 lit. d) din
Constituție, ale art. 1 alin. (2), ale art. 2, 3, 10 și 29 din
Legea nr. 47/1992, să soluționeze excepția de
neconstituționalitate ridicată.
Obiectul excepției de neconstituționalitate îl constituie,
potrivit dispozitivului încheierii de sesizare a Curții
Constituționale, dispozițiile art. 52 alin. 8 din Codul de
procedură penală, referitoare la calea de atac a recursului
împotriva încheierii prin care s-a respins recuzarea. În
realitate, autorul excepției a invocat în fața instanței de
judecată neconstituționalitatea dispozițiilor art. 52 alin. 7 din
cod, așa cum au fost introduse prin Legea nr. 281/2003,
publicată în Monitorul Oficial al României, Partea I, nr. 468
din 1 iulie 2003, care aveau următorul conținut: îÎncheierea
prin care s-a respins recuzarea poate fi atacată numai cu
recurs, în termen de 48 de ore din momentul pronunțării, și
dosarul se înaintează, de îndată, instanței de recurs. Recursul
se judecă în termen de 48 de ore din momentul primirii
dosarului, în camera de consiliu, cu participarea părților.“
Din analiza succesivă a modificărilor și completărilor
aduse Codului de procedură penală rezultă că în mod
eronat instanța de judecată a sesizat Curtea cu excepția
de neconstituționalitate a alin. 8 al art. 52 care, în realitate,
nu există, deoarece codul nu a fost republicat. De altfel,
însuși legiuitorul, prin Legea nr. 159/2004, a făcut trimitere
la alin. 7 al art. 52 atunci când a avut în vedere
încheierea prin care s-a respins recuzarea și calea de atac
împotriva acesteia. La rândul său Legea nr. 159/2004
pentru aprobarea Ordonanței de urgență a Guvernului
nr. 109/2003 privind modificarea și completarea Codului de

procedură penală, publicată în Monitorul Oficial al
României, Partea I, nr. 451 din 20 mai 2004, a modificat
art. 52 alin. 7, al cărui conținut este următorul:
î41. Alineatul 7 al articolului 52 va avea următorul cuprins:
«Încheierea prin care s-a respins recuzarea poate fi atacată
numai cu recurs, în termen de 48 de ore din momentul
pronunțării, și dosarul se înaintează de îndată instanței de
recurs. Recursul se judecă în termen de 3 zile din momentul
primirii, în camera de consiliu, cu participarea părților.»“
Autorul excepției de neconstituționalitate susține că prin
dispozițiile legale criticate sunt încălcate dispozițiile
constituționale ale art. 21 referitoare la accesul liber la
justiție, ale art. 24 referitoare la dreptul la apărare, ale
art. 124 referitoare la imparțialitatea și egalitatea justiției
pentru toți cetățenii și ale art. 127 referitoare la caracterul
public al ședințelor de judecată, precum și ale art. 6 pct. 1
teza întâi din Convenția pentru apărarea drepturilor omului
și a libertăților fundamentale.
Examinând excepția de neconstituționalitate, Curtea
constată că, ulterior sesizării instanței de contencios
constituțional, dispozițiile art. 52 alin. 7 din Codul de
procedură penală au fost abrogate prin articolul unic al
Ordonanței de urgență a Guvernului nr. 55 din 25 iunie
2004 pentru modificarea Codului de procedură penală,
publicată în Monitorul Oficial al României, Partea I, nr. 592
din 1 iulie 2004.
Întrucât potrivit art. 29 alin. (1) din Legea nr. 47/1992,
republicată, îCurtea Constituțională decide asupra excepțiilor
[…] privind neconstituționalitatea unei legi sau ordonanțe ori a
unei dispoziții dintr-o lege sau dintr-o ordonanță în vigoare […] “,
excepția ridicată a devenit inadmisibilă.

Pentru considerentele expuse, în temeiul art. 146 lit. d) și al art. 147 alin. (4) din Constituție, precum și al
art. 1—3, al art. 11 alin. (1) lit. A.d) și al art. 29 din Legea nr. 47/1992,
CURTEA

CONSTITUȚIONALĂ

În numele legii
D E C I D E:

Respinge ca devenită inadmisibilă excepția de neconstituționalitate a dispozițiilor art. 52 alin. 7 din Codul de
procedură penală, excepție ridicată de Tănase Gheorghe în Dosarul nr. 2.876/2004 al Tribunalului Dâmbovița — Secția
penală.
Definitivă și general obligatorie.
Pronunțată în ședința publică din data de 21 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Afrodita Laura Tutunaru

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.164/8.XII.2004 conține 8 pagini.

Prețul de vânzare 9.500 lei

ISSN 1453—4495

