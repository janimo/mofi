Anul 172 (XVI) — Nr. 1.034

PARTEA

I

LEGI, DECRETE, HOTĂRÂRI ȘI ALTE ACTE

Marți, 9 noiembrie 2004

SUMAR

Nr.

Pagina
LEGI ȘI DECRETE

445.

847.

452.

854.

— Lege pentru aprobarea Ordonanței Guvernului
nr. 49/2004 cu privire la rectificarea bugetului
asigurărilor sociale de stat pe anul 2004 ...............
— Decret privind promulgarea Legii pentru
aprobarea Ordonanței Guvernului nr. 49/2004 cu
privire la rectificarea bugetului asigurărilor sociale
de stat pe anul 2004................................................

— Lege pentru aprobarea Ordonanței de urgență
a Guvernului nr. 56/2004 privind crearea statutului
special al funcționarului public denumit manager
public ..........................................................................
— Decret privind promulgarea Legii pentru
aprobarea Ordonanței de urgență a Guvernului
nr. 56/2004 privind crearea statutului special al
funcționarului public denumit manager public .........

Nr.
874.

Pagina

2

4

875.

— Decret privind conferirea Ordinului național
Pentru Merit în grad de Comandor..........................

4

876.

2

— Decret privind conferirea Ordinului național
Steaua României în grad de Ofițer..........................

— Decret privind conferirea Ordinului Meritul
Cultural în grad de Mare Ofițer................................

5

— Decret privind conferirea Ordinului Meritul
Cultural în grad de Cavaler .....................................

5

877.

HOTĂRÂRI ALE CAMEREI DEPUTAȚILOR
27.

— Hotărâre privind demisia unui deputat ...............

6

3
DECIZII ALE CURȚII CONSTITUȚIONALE

3

Decizia nr. 332 din 16 septembrie 2004 referitoare la
excepția de neconstituționalitate a dispozițiilor
art. 29 alin. (1) din Legea nr. 64/1995 privind
procedura reorganizării judiciare și a falimentului ......

6–8

2

MONITORUL OFICIAL AL ROMÂNIEI, PARTEA I, Nr. 1.034/9.XI.2004

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței Guvernului nr. 49/2004
cu privire la rectificarea bugetului asigurărilor sociale de stat
pe anul 2004
Parlamentul României adoptă prezenta lege.
Articol unic. — Se aprobă Ordonanța Guvernului nr. 49 din 15 iulie 2004
cu privire la rectificarea bugetului asigurărilor sociale de stat pe anul 2004,
adoptată în temeiul art. 1 pct. I.1 din Legea nr. 291/2004 privind abilitarea
Guvernului de a emite ordonanțe, publicată în Monitorul Oficial al României,
Partea I, nr. 656 din 21 iulie 2004.
Această lege a fost adoptată de Parlamentul României, cu respectarea
prevederilor art. 65 alin. (2) și ale art. 76 alin. (2) din Constituția României,
republicată.
PREȘEDINTELE CAMEREI DEPUTAȚILOR

VALER DORNEANU

PREȘEDINTELE SENATULUI

NICOLAE VĂCĂROIU

București, 1 noiembrie 2004.
Nr. 445.

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
Guvernului nr. 49/2004 cu privire la rectificarea
bugetului asigurărilor sociale de stat pe anul 2004
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței
Guvernului nr. 49/2004 cu privire la rectificarea bugetului asigurărilor sociale
de stat pe anul 2004 și se dispune publicarea acestei legi în Monitorul
Oficial al României, Partea I.
PREȘEDINTELE ROMÂNIEI

ION ILIESCU

București, 29 octombrie 2004.
Nr. 847.

MONITORUL OFICIAL AL ROMÂNIEI, PARTEA I, Nr. 1.034/9.XI.2004

3

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului nr. 56/2004 privind crearea statutului special
al funcționarului public denumit manager public
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 56 din 25 iunie 2004 privind crearea
statutului special al funcționarului public denumit manager
public, publicată în Monitorul Oficial al României, Partea I,
nr. 590 din 1 iulie 2004, cu următoarele modificări și
completări:

2. La articolul 4 alineatul (1), litera b) va avea următorul
cuprins:
îb) programe de formare specializată cu durata de un
an, specifice pentru tineri funcționari publici în vârstă de
până la 35 de ani.“

1. La articolul 3, după alineatul (3) se introduc
alineatele (4) și (5) cu următorul cuprins:
î(4) Secretariatul Comisiei, în ceea ce privește
îndeplinirea atribuțiilor ce decurg din prezenta ordonanță de
urgență și din normele de aplicare a acesteia, în legătură
cu statutul special al managerilor publici, se asigură de
către Ministerul Administrației și Internelor.
(5) Ministerul Administrației și Internelor poate colabora,
în exercitarea atribuțiilor sale secretariale, cu un partener
de implementare desemnat potrivit procedurii stabilite prin
normele de aplicare a prezentei ordonanțe de urgență.“

3. La articolul 21, alineatul (2) va avea următorul
cuprins:
î(2) Prin excepție de la prevederile art. 3 și 12,
evaluarea finală și clasamentul final al absolvenților
componentei «Stagiari 2003—2004» și «Cursanți 2003—
2005», candidați pentru funcția de manager public, sunt
stabilite de către o comisie interimară, înființată prin ordin
al ministrului administrației și internelor, al cărei secretariat
se poate asigura de către echipele de asistență tehnică ale
proiectelor PHARE, prevăzute la art. 20 alin. (2).“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (1) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

VIOREL HREBENCIUC

NICOLAE VĂCĂROIU

București, 1 noiembrie 2004.
Nr. 452.
PREȘEDINTELE ROMÂNIEI

DECRET
privind promulgarea Legii pentru aprobarea Ordonanței
de urgență a Guvernului nr. 56/2004 privind crearea statutului
special al funcționarului public denumit manager public
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea Ordonanței de
urgență a Guvernului nr. 56/2004 privind crearea statutului special al
funcționarului public denumit manager public și se dispune publicarea acestei
legi în Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 29 octombrie 2004.
Nr. 854.

4

MONITORUL OFICIAL AL ROMÂNIEI, PARTEA I, Nr. 1.034/9.XI.2004
PREȘEDINTELE ROMÂNIEI

DECRET
privind conferirea Ordinului național
Steaua României în grad de Ofițer
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (1), ale art. 6 lit. A și ale
art. 11 din Legea nr. 29/2000 privind sistemul național de decorații al
României, cu modificările ulterioare,
în semn de înaltă apreciere pentru întreaga activitate artistică, pentru
generozitatea cu care a donat o parte importantă a lucrărilor sale
patrimoniului cultural național,
Președintele României

d e c r e t e a z ă:

Articol unic. — Se conferă Ordinul național Steaua României în grad
de Ofițer domnului Marcel Guguianu, sculptor.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 1 noiembrie 2004.
Nr. 874.

PREȘEDINTELE ROMÂNIEI

DECRET
privind conferirea Ordinului național Pentru Merit
în grad de Comandor
În temeiul prevederilor art. 94 lit. a) și ale art. 100 din Constituția
României, republicată, precum și ale art. 4 alin. (1), ale art. 6 lit. A pct. III
și ale art. 11 din Legea nr. 29/2000 privind sistemul național de decorații al
României, cu modificările ulterioare,
pentru contribuția excepțională la promovarea valorilor democratice, la
sprijinirea procesului de integrare europeană și la dezvoltarea societății civile
din România,
Președintele României

d e c r e t e a z ă:

Articol unic. — Se conferă Ordinul național Pentru Merit în grad de
Comandor doamnei Liz Mohn, membră a Comitetului Executiv al Fundației
Bertelsmann, Republica Federală Germania.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 2 noiembrie 2004.
Nr. 875.

MONITORUL OFICIAL AL ROMÂNIEI, PARTEA I, Nr. 1.034/9.XI.2004
PREȘEDINTELE ROMÂNIEI

DECRET
privind conferirea Ordinului Meritul Cultural
în grad de Mare Ofițer
În temeiul prevederilor art. 94 lit. a) și ale art. 100 din Constituția
României, republicată, precum și ale art. 3 alin. (3), ale art. 4 alin. (1), ale
art. 7 lit. A și ale art. 11 din Legea nr. 29/2000 privind sistemul național de
decorații al României, cu modificările ulterioare,
în semn de înaltă apreciere pentru sprijinul constant acordat cercetării
românești din domeniul chimiei supramoleculare, pentru promovarea
specialiștilor români în mediile științifice internaționale,
Președintele României

d e c r e t e a z ă:

Articol unic. — Se conferă Ordinul Meritul Cultural în grad de Mare
Ofițer, Categoria H — îCercetarea științifică“, domnului Jean-Marie Lehn,
laureat al Premiului Nobel, profesor universitar la Universitatea din
Strasbourg, Republica Franceză.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 2 noiembrie 2004.
Nr. 876.
PREȘEDINTELE ROMÂNIEI

DECRET
privind conferirea Ordinului Meritul Cultural
în grad de Cavaler
În temeiul prevederilor art. 94 lit. a) și ale art. 100 din Constituția
României, republicată, precum și ale art. 3 alin. (1), ale art. 4 alin. (1), ale
art. 7 lit. A și ale art. 11 din Legea nr. 29/2000 privind sistemul național de
decorații al României, cu modificările ulterioare,
în semn de deosebită apreciere pentru activitatea desfășurată în
importante centre de spiritualitate ale ortodoxiei românești,
Președintele României d e c r e t e a z ă:
Articol unic. — Se conferă Ordinul Meritul Cultural în grad de Cavaler,
Categoria G — îCultele“, Preacuviosului părinte arhimandrit MiroslavConstantin Corneliu, starețul Mănăstirii Călui (județul Olt).
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 2 noiembrie 2004.
Nr. 877.

5

6

MONITORUL OFICIAL AL ROMÂNIEI, PARTEA I, Nr. 1.034/9.XI.2004

HOTĂRÂRI ALE CAMEREI DEPUTAȚILOR
PARLAMENTUL ROMÂNIEI
CAMERA DEPUTAȚILOR

HOTĂRÂRE
privind demisia unui deputat
În temeiul prevederilor art. 70 alin. (2) și ale art. 71 alin. (2) din
Constituția României, republicată, ale art. 81 din Legea nr. 161/2003, cu
modificările și completările ulterioare, precum și ale art. 185, art. 189 alin. 1
și ale art. 197 din Regulamentul Camerei Deputaților, republicat, cu
modificările și completările ulterioare,
Camera Deputaților adoptă prezenta hotărâre.
Articol unic. — Camera Deputaților ia act de
începând cu data de 1 noiembrie 2004, prezentată
Chiriță, ales deputat în Circumscripția electorală nr.
Grupului parlamentar al Partidului Social Democrat, și
de deputat deținut de acesta.

cererea de demisie
de domnul Dumitru
3 Argeș, aparținând
declară vacant locul

Această hotărâre a fost adoptată în ședința Camerei Deputaților din
1 noiembrie 2004, cu respectarea prevederilor art. 76 alin. (2) din Constituția
României, republicată.
PREȘEDINTELE CAMEREI DEPUTAȚILOR

VALER DORNEANU
București, 1 noiembrie 2004.
Nr. 27.

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 332
din 16 septembrie 2004

referitoare la excepția de neconstituționalitate a dispozițiilor art. 29 alin. (1) din Legea nr. 64/1995
privind procedura reorganizării judiciare și a falimentului
Ioan Vida
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Popa
Cristina Cătălina Turcu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 29 alin. (1) din Legea
nr. 64/1995 privind procedura reorganizării judiciare și a
falimentului, excepție ridicată de Gheorghe Holoștencu în
Dosarul nr. 4.075/2003 al Tribunalului Tulcea.
La apelul nominal lipsesc părțile, față de care procedura
de citare este legal îndeplinită.
Președintele constată cauza în stare de judecată și
acordă cuvântul pe fond.
Reprezentantul Ministerului Public pune concluzii de
respingere a excepției de neconstituționalitate, făcând

referire la jurisprudența constantă a Curții Constituționale în
materie.
C U R T E A,

având în vedere actele și lucrările dosarului, reține
următoarele:
Prin Încheierea din 26 martie 2004, pronunțată în
Dosarul nr. 4.075/2003, Tribunalul Tulcea a sesizat Curtea
Constituțională cu excepția de neconstituționalitate a
prevederilor art. 29 alin. (1) din Legea nr. 64/1995 privind
procedura reorganizării judiciare și a falimentului, excepție
ridicată de Gheorghe Holoștencu în dosarul menționat,
având ca obiect cererea de deschidere a procedurii
reorganizării judiciare și a falimentului privind debitoarea
Societatea Comercială îViamar“ — S.R.L. din Tulcea.
În motivarea excepției de neconstituționalitate, autorul
susține că prevederile legale menționate încalcă dispozițiile
art. 16 alin. (1), ale art. 21 alin. (1), (2) și (3), ale art. 44
alin. (1) și alin. (2) teza întâi și ale art. 53 alin. (1) și (2)
din Constituție, republicată, precum și ale art. 6 paragraful 1
din Convenția pentru apărarea drepturilor omului și a

MONITORUL OFICIAL AL ROMÂNIEI, PARTEA I, Nr. 1.034/9.XI.2004
libertăților fundamentale, deoarece restrâng implicit și
discriminatoriu dreptul de a cere executarea silită,
împiedicându-i accesul la justiție. Totodată, consideră că îi
este încălcat dreptul la un proces echitabil și la
soluționarea cauzei într-un termen rezonabil.
Tribunalul Tulcea opinează în sensul că excepția de
neconstituționalitate este neîntemeiată, întrucât textul atacat
instituie un criteriu valoric în funcție de care se apreciază
insolvența debitorului, iar existența sa nu exclude
posibilitatea valorificării creanței prin modalitățile dreptului
comun în materie.
Potrivit dispozițiilor art. 24 alin. (1) din Legea
nr. 47/1992, republicată, încheierile de sesizare au fost
comunicate președinților celor două Camere ale
Parlamentului și Guvernului, pentru a-și formula punctele
de vedere asupra excepției de neconstituționalitate ridicate.
De asemenea, în conformitate cu dispozițiile art. 181 din
Legea nr. 35/1997, cu modificările ulterioare, s-a solicitat
punctul de vedere al instituției Avocatul Poporului.
Guvernul apreciază că excepția de neconstituționalitate
este neîntemeiată. Prevederile legale criticate stabilesc
condițiile în care creditorii pot solicita deschiderea
procedurii falimentului față de debitorul lor, ele trebuind
coroborate cu prevederile introductive ale Legii nr. 64/1995,
și anume cu dispozițiile art. 1 care consfințesc condițiile
necesare, privitoare la debitor, pentru a putea fi deschisă
procedura prevăzută de lege. Dreptul creditorilor de a
formula cereri introductive pentru declanșarea procedurii
reorganizării judiciare și a falimentului a fost condiționat de
caracterul creanțelor și de cuantumul minim al acestora,
pentru a împiedica abuzul de drept prin formularea unor
cereri pentru orice creanță și în orice valoare
nesemnificativă, creditorii având acces și la alte mijloace
de constrângere a debitorului pentru realizarea creanțelor
lor.
Avocatul Poporului consideră că dispozițiile art. 16
alin. (1) din Constituție, republicată, nu sunt încălcate,
deoarece procedura specială de executare silită a întregului
patrimoniu al unui comerciant, prevăzută de Legea
nr. 64/1995, este aplicabilă tuturor comercianților, persoane
fizice ori persoane juridice. În cazul persoanelor juridice
critica nu poate fi reținută, deoarece, așa cum a statuat
Curtea prin Decizia nr. 201/2000, textul constituțional
invocat ca fiind încălcat se referă la egalitatea cetățenilor
în fața legii și a autorităților publice, iar nu la egalitatea în
drepturi a persoanelor juridice.
Textul de lege criticat nu îngrădește dreptul persoanelor
interesate de a se adresa justiției pentru apărarea
drepturilor, a libertăților și a intereselor lor legitime, întrucât
orice creditor care are o creanță certă, lichidă și exigibilă
poate introduce la tribunal o cerere împotriva unui debitor
care, timp de cel puțin 30 de zile, a încetat plățile, atât
creditorul, cât și debitorul putând formula pretenții și
apărări. Liberul acces la justiție este însă compatibil cu
instituirea unor proceduri speciale, iar conceptul de proces
echitabil nu implică imperios existența mai multor grade de
jurisdicție, a unor căi de atac ale hotărârilor judecătorești,
nici, pe cale de consecință, posibilitatea exercitării acestor
căi de atac de către toate părțile din proces, în acest sens
Curtea Constituțională pronunțându-se prin Deciziile
nr. 60/2003 și nr. 369/2003.
Textul criticat nu aduce atingere art. 44 alin. (1) și (2)
și art. 53 alin. (1) și (2) din Constituție, republicată,
deoarece, procedura prevăzută de Legea nr. 64/1995 a
fost instituită de legiuitor ca un mijloc de constrângere a
debitorului care nu și-a îndeplinit obligațiile de plată de
bunăvoie, iar dreptul de proprietate și prerogativele sale, în
special dreptul de dispoziție, trebuie exercitate în condițiile
legii, cu respectarea drepturilor creditorilor.

7

Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit de
judecătorul-raportor, concluziile procurorului, dispozițiile
legale criticate, raportate la prevederile Constituției, precum
și dispozițiile Legii nr. 47/1992, republicată, reține
următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și celor ale art. 1 alin. (1)
și (2), art. 2, 3, 10 și 29 din Legea nr. 47/1992,
republicată, să soluționeze excepția de neconstituționalitate
ridicată.
Obiectul excepției îl constituie dispozițiile art. 29 alin. (1)
din Legea nr. 64/1995 privind procedura reorganizării
judiciare și a falimentului, republicată în Monitorul Oficial al
României, Partea I, nr. 608 din 13 decembrie 1999,
modificată și completată prin art. I pct. 30 din Ordonanța
Guvernului nr. 38/2002, publicată în Monitorul Oficial al
României, Partea I, nr. 95 din 2 februarie 2002, aprobată
prin Legea nr. 82/2003, publicată în Monitorul Oficial al
României, Partea I, nr. 194 din 26 martie 2003.
Textul criticat avea următorul conținut:
— Art. 29 alin. (1): îOrice creditor care are o creanță
certă, lichidă și exigibilă poate introduce la tribunal o cerere
împotriva unui debitor care, timp de cel puțin 30 de zile a
încetat plățile, în următoarele condiții:
a) dacă creanța izovăște din raporturi de muncă sau
raporturi obligaționale civile, creanța trebuie să aibă un
cuantum superior valorii însumate a 6 salarii medii pe
economie, stabilite în condițiile legii și calculate la data
formulării cererii introductive;
b) în celelalte cazuri creanța trebuie să aibă un cuantum
superior echivalentului în lei al sumei de 5.000 euro, calculat la
data formulării cererii introductive;
c) în cazul unui creditor care deține creanțe din ambele
categorii menționate la lit. a) și b), cuantumul total al creanțelor
trebuie să fie superior valorii însumate a 6 salarii medii pe
economie, stabilite în condițiile legii și calculate la data
formulării cererii introductive.“
Ulterior sesizării Curții Constituționale, art. 29 alin. (1)
din Legea nr. 64/1995 privind procedura reorganizării
judiciare și a falimentului, republicată, a fost modificat prin
art. I pct. 43 din Legea nr. 149 din 11 mai 2004, publicată
în Monitorul Oficial al României, Partea I, nr. 424 din
12 mai 2004, dispozițiile criticate fiind preluate, în esență,
cu următorul conținut:
— Art. 29 alin. (1): îOrice creditor care are una sau mai
multe creanțe certe, lichide și exigibile poate introduce la
tribunal o cerere împotriva unui debitor care este prezumat în
insolvență din cauza încetării plăților față de acesta timp de cel
puțin 30 de zile, în următoarele condiții:
a) dacă creanțele izvorăsc din raporturi de muncă sau
raporturi obligaționale civile, acestea trebuie să aibă un
cuantum superior valorii însumate a 6 salarii medii pe
economie, stabilite în condițiile legii și calculate la data
formulării cererii introductive;
b) în celelalte cazuri, creanțele trebuie să aibă un cuantum
superior echivalentului în lei al sumei de 3.000 euro, calculat la
data formulării cererii introductive;
c) în cazul unui creditor care deține creanțe din ambele
categorii menționate la lit. a) și b), cuantumul total al creanțelor
trebuie să fie superior valorii însumate a 6 salarii medii pe
economie, stabilite în condițiile legii și calculate la data
formulării cererii introductive.“

8

MONITORUL OFICIAL AL ROMÂNIEI, PARTEA I, Nr. 1.034/9.XI.2004

Autorul excepției consideră că aceste dispoziții legale
încalcă prevederile constituționale ale art. 16 alin. (1)
privind egalitatea în drepturi, ale art. 21 alin. (1), (2) și (3)
privind accesul liber la justiție, ale art. 44 alin. (1) și
alin. (2) teza întâi privind garantarea dreptului de
proprietate privată, ale art. 53 alin. (1) și (2) privind
restrângerea exercițiului unor drepturi sau al unor libertăți,
precum și ale art. 6 paragraful 1 privind dreptul la un
proces echitabil din Convenția pentru apărarea drepturilor
omului și a libertăților fundamentale.
Examinând excepția, Curtea observă că legiuitorul a
urmărit, prin normele cuprinse în Legea nr. 64/1995,
republicată, cu modificările și completările ulterioare, pe de
o parte, protecția și garantarea drepturilor de creanță ale
creditorilor, iar pe de altă parte, limitarea situațiilor care să
conducă la dizolvarea debitorilor aflați în insolvență. În
acest scop legea oferă debitorilor menționați posibilitatea
de a prezenta un plan de reorganizare, în care să indice
perspectivele de redresare, intrarea în faliment dispunându-se
numai în cazurile reglementate de art. 77 din lege.
Concepția legiuitorului se întemeiază pe faptul că
persoanele cărora li se aplică legea sunt actori ai vieții
economice, iar, potrivit art. 135 alin. (2) lit. a) din
Constituție, republicată, îStatul trebuie să asigure:
a) libertatea comerțului, protecția concurenței loiale, crearea
cadrului favorabil pentru valorificarea tuturor factorilor de
producție“.
Legiuitorul stabilește așadar condiția pe care trebuie să
o îndeplinească cererea unui creditor în vederea deschiderii
procedurii reorganizării judiciare și a falimentului privind
debitorul prezumat în insolvență, din cauza încetării plăților
față de creditorul respectiv, timp de cel puțin 30 de zile, și
anume un cuantum minim obligatoriu al creanței certe,
lichide și exigibile, diferențiat în funcție de raporturile
obligaționale din care izvorăște. Această condiție nu este

de natură să aducă atingere prevederilor constituționale ale
art. 16 alin. (1) privind egalitatea în drepturi, deoarece
situațiile diferite în care se află creditorii impun soluții
diferite.
Curtea reține că textul criticat nu încalcă dispozițiile
constituționale ale art. 21 alin. (1), (2) și (3) privind accesul
liber la justiție, deoarece cererea de deschidere a
procedurii reorganizării judiciare și a falimentului nu
constituie modalitatea specifică de valorificare a drepturilor
de creanță.
Creditorul are deschisă
calea dreptului comun,
respectiv formularea unei acțiuni în pretenții împotriva
debitorului, ori, în măsura în care sunt îndeplinite condițiile
pentru introducerea unei somații de plată, poate beneficia
de această procedură accelerată în vederea valorificării
drepturilor sale.
Pentru considerentele expuse nu poate fi reținută nici
încălcarea dispozițiilor art. 44 alin. (1) și (2) teza întâi din
Constituție, republicată, privind garantarea dreptului de
proprietate privată, ale art. 53 alin. (1) și (2) privind
restrângerea exercițiului unor drepturi sau al unor libertăți
și ale art. 6 paragraful 1, privind dreptul la un proces
echitabil, din Convenția pentru apărarea drepturilor omului
și a libertăților fundamentale.
Curtea s-a mai pronunțat asupra excepției de
neconstituționalitate invocate prin mai multe decizii, dintre
care menționăm: Decizia nr. 341 din 5 decembrie 2002,
publicată în Monitorul Oficial al României, Partea I, nr. 15
din 13 ianuarie 2003, Decizia nr. 245 din 10 iunie 2003,
publicată în Monitorul Oficial al României, Partea I, nr. 548
din 30 iulie 2003, și Decizia nr. 73 din 26 februarie 2004,
publicată în Monitorul Oficial al României, Partea I, nr. 262
din 25 martie 2004.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, republicată,
al art. 1—3, art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 29 alin. (1) din Legea nr. 64/1995 privind procedura
reorganizării judiciare și a falimentului, excepție ridicată de Gheorghe Holoștencu în Dosarul nr. 4.075/2003 al Tribunalului
Tulcea.
Definitivă și general obligatorie.
Pronunțată în ședința publică din data de 16 septembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Cristina Cătălina Turcu

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.034/9.XI.2004 conține 8 pagini.

Prețul de vânzare 9.500 lei

ISSN 1453—4495

