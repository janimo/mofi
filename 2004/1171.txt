Anul 172 (XVI) — Nr. 1.171

PARTEA

I

LEGI, DECRETE, HOTĂRÂRI ȘI ALTE ACTE

Vineri, 10 decembrie 2004

SUMAR

Nr.

Pagina
HOTĂRÂRI ALE GUVERNULUI ROMÂNIEI

2.099. — Hotărâre privind trecerea unor construcții aflate
în administrarea Ministerului Administrației și
Internelor din domeniul public al statului în
domeniul privat al acestuia .....................................
2.108. — Hotărâre pentru aprobarea Regulamentului de
aplicare a Legii nr. 584/2002 privind măsurile de
prevenire a răspândirii maladiei SIDA în România
și de protecție a persoanelor infectate cu HIV sau
bolnave de SIDA .....................................................
2.109. — Hotărâre pentru aprobarea Protocolului semnat
la București la 16 iunie 2004 și la Tbilisi la
16 august 2004 pentru amendarea Acordului de
colaborare bilaterală dintre Ministerul Apărării
Naționale din România și Ministerul Apărării din

2

3–5

Nr.
Georgia privind pregătirea personalului pe bază de
reciprocitate, semnat la București la 26 octombrie
1999 ..........................................................................
Protocol pentru amendarea Acordului de colaborare
bilaterală dintre Ministerul Apărării Naționale din
România și Ministerul Apărării din Georgia privind
pregătirea personalului pe bază de reciprocitate ....
2.110. — Hotărâre privind autorizarea Casei Naționale de
Asigurări de Sănătate de a continua parteneriatul
pentru proiectarea, construirea și operarea unui
sistem informatic unic integrat al asigurărilor
sociale de sănătate din România prin intermediul
unei finanțări în regim de credit furnizor ..............
2.116. — Hotărâre privind schimbarea regimului juridic al
unor imobile, proprietate a statului, situate în
municipiul Călărași ...................................................

Pagina

5

6

6–7

7–8

2

MONITORUL OFICIAL AL ROMÂNIEI, PARTEA I, Nr. 1.171/10.XII.2004

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind trecerea unor construcții aflate în administrarea Ministerului Administrației și Internelor
din domeniul public al statului în domeniul privat al acestuia
În temeiul dispozițiilor art. 108 din Constituția României, republicată, ale art. 10 alin. (2) din Legea nr. 213/1998
privind proprietatea publică și regimul juridic al acesteia, cu modificările și completările ulterioare, și ale art. 2 din
Ordonanța Guvernului nr. 112/2000 pentru reglementarea procesului de scoatere din funcțiune, casare și valorificare a
activelor corporale care alcătuiesc domeniul public al statului și al unităților administrativ-teritoriale, aprobată prin Legea
nr. 246/2001,
Guvernul României adoptă prezenta hotărâre.
Art. 1. — Se aprobă trecerea din domeniul public al
statului în domeniul privat al acestuia a construcțiilor aflate
în administrarea Ministerului Administrației și Internelor,
identificate potrivit anexei care face parte integrantă din
prezenta hotărâre.

Art. 2. — Trecerea în domeniul privat al statului a
construcțiilor prevăzute la art. 1 se face în vederea
scoaterii din funcțiune și a demolării acestora.
Art. 3. — După scoaterea din funcțiune și demolarea
construcțiilor prevăzute la art. 1, Ministerul Administrației și
Internelor își va actualiza în mod corespunzător datele din
evidența cantitativ-valorică.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul administrației și internelor,
Mircea Alexandru,
secretar de stat
Ministrul transporturilor, construcțiilor și turismului,
Miron Tudor Mitrea
Ministrul finanțelor publice,
Mihai Nicolae Tănăsescu
București, 24 noiembrie 2004.
Nr. 2.099.
ANEXĂ
DATELE DE IDENTIFICARE

a construcțiilor aflate în administrarea Ministerului Administrației și Internelor, care trec din domeniul public
al statului în domeniul privat al acestuia
Adresa imobilului

Persoana juridică
care administrează imobilul

Caracteristicile bunurilor care trec
în domeniul privat al statului

Numărul de inventar atribuit
de Ministerul Finanțelor Publice

Comuna Dragalina,
Str. Gării nr. 12,
județul Călărași
(48-258)

Ministerul Administrației
și Internelor

Pavilion 01 — demolare parțială
încăpere îspălător“
— Suprafața construită = 35,70 m2
— Suprafața desfășurată = 35,70 m2
— Valoarea contabilă actualizată =
2.086.126 lei

60 482 (parțial)

Comuna Dragalina,
Str. Gării nr. 12,
județul Călărași
(48-257)

Ministerul Administrației
și Internelor

Pavilion 21 îdepozit“ (baracă metalică)
— Suprafața construită = 70 m2
— Suprafața desfășurată = 70 m2
— Valoarea contabilă actualizată =
1.626.912 lei
— se propune demolarea totală
Pavilion 30 îdepozit“ (baracă metalică)
— Suprafața construită = 115 m2
— Suprafața desfășurată = 115 m2
— Valoarea contabilă actualizată =
949.950 lei
— se propune demolarea totală

102 395 (parțial)

MONITORUL OFICIAL AL ROMÂNIEI, PARTEA I, Nr. 1.171/10.XII.2004

3

GUVERNUL ROMÂNIEI

HOTĂRÂRE
pentru aprobarea Regulamentului de aplicare a Legii nr. 584/2002 privind măsurile de prevenire
a răspândirii maladiei SIDA în România și de protecție a persoanelor infectate cu HIV
sau bolnave de SIDA
În temeiul art. 108 din Constituția României, republicată, și al art. 20 din Legea nr. 584/2002 privind măsurile de
prevenire a răspândirii maladiei SIDA în România și de protecție a persoanelor infectate cu HIV sau bolnave de SIDA,
Guvernul României adoptă prezenta hotărâre.
Articol unic. — Se aprobă Regulamentul de aplicare a
Legii nr. 584/2002 privind măsurile de prevenire a
răspândirii maladiei SIDA în România și de protecție a

persoanelor infectate cu HIV sau bolnave de SIDA,
prevăzut în anexa care face parte integrantă din prezenta
hotărâre.

PRIM-MINISTRU

ADRIAN NĂSTASE
Contrasemnează:
Ministrul sănătății,
Ovidiu Brînzan
p. Ministrul muncii, solidarității sociale și familiei,
Valentin Mocanu,
secretar de stat
p. Ministrul finanțelor publice,
Maria Manolescu,
secretar de stat
București, 24 noiembrie 2004.
Nr. 2.108.

ANEXĂ

REGULAMENT
de aplicare a Legii nr. 584/2002 privind măsurile de prevenire a răspândirii maladiei SIDA în România
și de protecție a persoanelor infectate cu HIV sau bolnave de SIDA
Art. 1. — Prezentul regulament cuprinde măsurile care
trebuie adoptate la nivelul instituțiilor guvernamentale cu
responsabilități în domeniul prevenirii și controlului infecției
cu HIV/SIDA.
Art. 2. — Instituțiile cu responsabilități în aplicarea Legii
nr. 584/2002 privind măsurile de prevenire a răspândirii
maladiei SIDA în România și de protecție a persoanelor
infectate cu HIV sau bolnave de SIDA sunt prevăzute în
anexa nr. 1.
Art. 3. — Instituțiile guvernamentale prevăzute în anexa
nr. 1 elaborează sau, după caz, participă la elaborarea
proiectelor de acte normative care reglementează:
a) măsurile de prevenire a transmiterii infecției cu HIV;
b) măsurile de protecție socială a persoanelor infectate
cu virusul HIV sau bolnave de SIDA;
c) confidențialitatea datelor privind persoanele infectate
cu virusul HIV;
d) tratamentul adecvat al persoanelor infectate cu HIV,
eligibile la tratament;
e) pregătirea profesională de specialitate și dezvoltarea
cercetării medicale în domeniu;
f) finanțarea activităților de prevenire a transmiterii HIV
și de tratament al persoanelor infectate cu HIV, precum și
a măsurilor de protecție socială a persoanelor afectate.

Art. 4. — Responsabilitatea elaborării reglementărilor
specifice fiecărei instituții guvernamentale sau comune mai
multor astfel de instituții este prevăzută în anexa nr. 2.
Art. 5. — Instituțiile guvernamentale prevăzute în anexa
nr. 1 pot să colaboreze cu organizațiile neguvernamentale,
naționale și internaționale cu activitate în acest domeniu, în
scopul desfășurării unor activități concordante pentru
prevenirea răspândirii infecției cu HIV și protecția
persoanelor infectate cu virusul HIV sau bolnave de SIDA.
Art. 6. — Comisia națională pentru supravegherea,
controlul și prevenirea cazurilor de infecție cu HIV/SIDA
elaborează și propune Guvernului spre aprobare Strategia
națională HIV/SIDA.
Art. 7. — Comisia națională pentru supravegherea,
controlul și prevenirea cazurilor de infecție cu HIV/SIDA
organizează activitatea grupurilor de lucru care elaborează
actele normative ce decurg din prevederile Legii
nr. 584/2002 și asigură armonizarea acestora cu
prevederile legale în vigoare și cu cele ale Strategiei
naționale HIV/SIDA pentru perioada respectivă.
Art. 8. — Elaborarea oricăror alte reglementări necesare
pentru aplicarea legii se face la nivelul fiecărei instituții
menționate în anexa nr. 1.
Art. 9. — Anexele nr. 1 și 2 fac parte integrantă din
prezentul regulament.

4

MONITORUL OFICIAL AL ROMÂNIEI, PARTEA I, Nr. 1.171/10.XII.2004
ANEXA Nr. 1
la regulament
LISTA

instituțiilor guvernamentale cu responsabilități în aplicarea Legii nr. 584/2002
1.
2.
3.
4.
5.

Ministerul
Ministerul
Ministerul
Ministerul
Ministerul

Sănătății
Muncii, Solidarității Sociale și Familiei
Educației și Cercetării
Apărării Naționale
Administrației și Internelor

6. Ministerul Justiției
7. Ministerul Transporturilor, Construcțiilor și Turismului
8. Secretariatul General al Guvernului
9. Cancelaria Primului-Ministru

ANEXA Nr. 2
la regulament
DESCRIEREA

responsabilităților instituțiilor guvernamentale în ceea ce privește elaborarea reglementărilor specifice sau comune
Art. 1. — Pentru aplicarea Strategiei naționale HIV/SIDA,
sub coordonarea Comisiei naționale pentru supravegherea,
controlul și prevenirea cazurilor de infecție cu HIV/SIDA,
ministerele și instituțiile cu atribuții în domeniu și/sau cu
rețea sanitară proprie vor elabora programul național de
prevenire, supraveghere și control al infecției cu HIV/SIDA,
precum și măsuri de reducere a impactului social al
cazurilor de infecție cu HIV/SIDA.
Art. 2. — Ministerul Sănătății va colabora cu Ministerul
Muncii, Solidarității Sociale și Familiei, Ministerul Educației
și Cercetării, Autoritatea Națională pentru Tineret, Agenția
Națională pentru Sport, Autoritatea Națională pentru
Protecția Copilului și Adopție, Autoritatea Națională pentru
Persoanele cu Handicap, Agenția Națională pentru
Ocuparea Forței de Muncă, Casa Națională de Asigurări de
Sănătate, Colegiul Medicilor din România, Colegiul
Farmaciștilor
din
România,
cu
organizațiile
neguvernamentale, naționale și internaționale, în scopul
desfășurării unor campanii și acțiuni pentru educația
populației.
Art. 3. — Ministerul Sănătății va colabora cu Ministerul
Muncii, Solidarității Sociale și Familiei, Ministerul Educației
și Cercetării, Autoritatea Națională pentru Tineret, Agenția
Națională pentru Sport, Autoritatea Națională pentru
Protecția Copilului și Adopție, Autoritatea Națională pentru
Persoanele cu Handicap, Casa Națională de Asigurări de
Sănătate, Colegiul Medicilor din România, Colegiul
Farmaciștilor
din
România,
cu
organizațiile
neguvernamentale, naționale și internaționale, precum și cu
societatea civilă în vederea efectuării de cercetări pentru
determinarea grupurilor expuse la risc.
Art. 4. — (1) Ministerul Sănătății va asigura informarea
populației și pregătirea personalului medical și auxiliar
privind precauțiile universale și mijloacele necesare pentru
prevenirea transmiterii infecției cu virusul HIV.
(2) Ministerul Sănătății va coordona activitățile care
vizează obligativitatea respectării acestora la nivelul tuturor
unităților sanitare cu sau fără paturi, precum și la nivelul
unităților de asistență medico-socială.
Art. 5. — (1) Ministerul Sănătății stabilește prin ordin
mijloacele obligatorii de prevenire a transmiterii infecției cu
HIV de la mamă la făt.
(2) Acestea vor include măsuri privind asigurarea
consilierii și testării gratuite a femeii însărcinate, asigurarea
tratamentului antiretroviral pentru femeia însărcinată
infectată cu HIV sau bolnavă de SIDA, monitorizarea clinică
și de laborator a nou-născutului provenit din mamă

infectată cu HIV sau bolnavă de SIDA, precum și orice alte
măsuri necesare pentru scăderea riscului transmiterii
infecției cu HIV de la mamă la făt.
Art. 6. — Ministerul Sănătății împreună cu Ministerul
Muncii, Solidarității Sociale și Familiei vor elabora lista
cuprinzând profesiile și activitățile cu risc de expunere
profesională față de infecția cu HIV.
Art. 7. — Ministerul Sănătății și Comisia națională
pentru supravegherea, controlul și prevenirea cazurilor de
infecție cu HIV/SIDA monitorizează respectarea obligației
tuturor unităților sanitare și a medicilor, indiferent de forma
de organizare, de a interna și de a asigura îngrijirile
medicale pentru pacienții infectați cu HIV/SIDA și întreprind
măsurile ce se impun împotriva persoanelor vinovate de
nerespectarea acestei obligații.
Art. 8. — Ministerul Sănătății coordonează activitățile
care vizează asigurarea pregătirii continue a personalului
medico-sanitar în domeniul infecției cu HIV.
Art. 9. — (1) Casa Națională de Asigurări de Sănătate
este informată periodic în ceea ce privește numărul
bolnavilor eligibili la terapia specifică, asigură nivelul
corespunzător al sumelor alocate din bugetul Fondului
național unic de asigurări sociale de sănătate pentru
medicamentele și materialele sanitare specifice ce se
achiziționează cu această destinație și realizează
achiziționarea acestora.
(2) Casa Națională de Asigurări de Sănătate și casele
de asigurări de sănătate județene sunt responsabile de
asigurarea, urmărirea și controlul utilizării sumelor alocate
de la bugetul Fondului național unic de asigurări sociale de
sănătate, monitorizează, controlează și analizează indicatorii
fizici și de eficiență pe parcursul derulării programelor.
Art. 10. — Ministerul Sănătății pune semestrial la
dispoziția comisiilor de sănătate ale Senatului și Camerei
Deputaților informații privind indicatorii subprogramelor
pentru prevenirea și controlul infecției cu HIV/SIDA, modul
în care s-a asigurat terapia specifică și a infecțiilor
asociate.
Art. 11. — (1) Persoanele infectate cu HIV sau bolnave
de SIDA au dreptul la tratament nediscriminatoriu în ceea
ce privește dreptul la învățătură, dreptul la muncă, dreptul
la promovare profesională și protecție socială, conform
legislației naționale privind prevenirea și sancționarea tuturor
formelor de discriminare și conform convențiilor, pactelor și
tratatelor internaționale la care România este parte.
(2) Ministerul Muncii, Solidarității Sociale și Familiei, prin
Inspecția Muncii, monitorizează respectarea dreptului la

MONITORUL OFICIAL AL ROMÂNIEI, PARTEA I, Nr. 1.171/10.XII.2004
muncă al persoanelor infectate cu HIV sau bolnave de
SIDA.
(3) Agențiile pentru ocuparea forței de muncă județene
și a municipiului București asigură în mod gratuit
persoanelor infectate cu HIV sau bolnave de SIDA
totalitatea serviciilor de informare și consiliere profesională,
inclusiv căutare a locurilor de muncă în funcție de stadiul
bolii, în condițiile legii.
Art. 12. — Ministerul Muncii, Solidarității Sociale și
Familiei, împreună cu Ministerul Sănătății, asigură
informarea angajatorilor despre drepturile și obligațiile
angajaților persoane infectate cu HIV sau bolnave de SIDA
și despre obligația nediscriminării acestora pe criteriul
sănătății.
Art. 13. — Ministerul Muncii, Solidarității Sociale și
Familiei va asigura educarea angajaților privind dreptul la
asigurarea gratuită a profilaxiei postexpunere profesională.
Art. 14. — Ministerul Muncii, Solidarității Sociale și
Familiei asigură plata indemnizațiilor lunare de hrană
cuvenite adulților și copiilor infectați cu HIV sau bolnavi de
SIDA internați, instituționalizați și din ambulatoriul de stat,
conform metodologiei aprobate prin ordin al ministrului
muncii, solidarității sociale și familiei.
Art. 15. — Ministerul Muncii, Solidarității Sociale și
Familiei va realiza anual cercetări sociologice care să
vizeze monitorizarea numărului de beneficiari ai
indemnizațiilor lunare de hrană, a situației familiale și
sociale a acestora și va face propuneri privind elaborarea
unor noi programe și măsuri de protecție socială.
Art. 16. — Ministerul Educației și Cercetării, împreună
cu Ministerul Muncii, Solidarității Sociale și Familiei,
Autoritatea Națională pentru Tineret, Agenția Națională
pentru Sport, Autoritatea Națională pentru Protecția

5

Copilului și Adopție, Autoritatea Națională pentru
Persoanele cu Handicap și organizațiile neguvernamentale
cu activitate în domeniu, asigură difuzarea, în toate unitățile
de învățământ, de stat sau private, de programe
educaționale și informative privind prevenirea transmiterii
infecției cu HIV și comportamentul adecvat față de
persoanele bolnave de SIDA și accesul gratuit, universal și
necondiționat al tuturor tinerilor care urmează o formă de
învățământ la aceste informații.
Art. 17. — Ministerul Educației și Cercetării asigură
introducerea în curriculum, diferențiat pe cicluri de
învățământ, a unui program de educație pentru sănătate,
care să includă, între altele, un capitol distinct privind
HIV/SIDA, precum și introducerea în sistemul de
formare/perfecționare a cadrelor didactice a cunoștințelor
generale privind HIV/SIDA, protecția persoanelor afectate și
comportamentul față de acestea și dezvoltarea de activități
extracurriculare și extrașcolare și va asigura monitorizarea
modului de punere în aplicare a acestor programe.
Art. 18. — Ministerul Educației și Cercetării, prin
inspectoratele școlare județene, promovează în unitățile de
învățământ dezvoltarea unei atitudini corespunzătoare față
de persoanele infectate cu HIV sau bolnave de SIDA, în
scopul înlăturării marginalizării și discriminării acestora și
pentru crearea unui mediu tolerant față de acestea.
Art. 19. — Organizațiile neguvernamentale sau alte
persoane juridice care activează în domeniu pot participa
în condițiile legii la realizarea, în comun cu ministerele și
cu instituțiile publice, a unor activități ori programe privind
prevenirea răspândirii infecției cu HIV și protecția socială a
persoanelor infectate cu HIV sau bolnave de SIDA.

GUVERNUL ROMÂNIEI

HOTĂRÂRE
pentru aprobarea Protocolului semnat la București la 16 iunie 2004 și la Tbilisi la 16 august 2004
pentru amendarea Acordului de colaborare bilaterală dintre Ministerul Apărării Naționale
din România și Ministerul Apărării din Georgia privind pregătirea personalului
pe bază de reciprocitate, semnat la București la 26 octombrie 1999
În temeiul art. 108 din Constituția României, republicată, și al art. 20 din Legea nr. 590/2003 privind tratatele,
Guvernul României adoptă prezenta hotărâre.
Articol unic. — Se aprobă Protocolul semnat la București
la 16 iunie 2004 și la Tbilisi la 16 august 2004 pentru
amendarea Acordului de colaborare bilaterală dintre

Ministerul Apărării Naționale din România și Ministerul
Apărării din Georgia privind pregătirea personalului pe bază
de reciprocitate, semnat la București la 26 octombrie 1999.*)

PRIM-MINISTRU

ADRIAN NĂSTASE
Contrasemnează:
Ministrul apărării naționale,
Ioan Mircea Pașcu
Ministrul afacerilor externe,
Mircea Geoană
București, 24 noiembrie 2004.
Nr. 2.109.
*) Acordul a fost aprobat prin Hotărârea Guvernului nr. 129/2000, publicată în Monitorul Oficial al României, Partea I, nr. 82 din 23 februarie 2000.

6

MONITORUL OFICIAL AL ROMÂNIEI, PARTEA I, Nr. 1.171/10.XII.2004
PROTOCOL
pentru amendarea Acordului de colaborare bilaterală dintre Ministerul Apărării Naționale din România
și Ministerul Apărării din Georgia privind pregătirea personalului pe bază de reciprocitate

Ministerul Apărării Naționale din România și Ministerul Apărării din Georgia, denumite în continuare părți,
având în vedere prevederile Acordului de colaborare bilaterală dintre Ministerul Apărării Naționale din România și
Ministerul Apărării din Georgia privind pregătirea personalului pe bază de reciprocitate, semnat la București la
26 octombrie 1999,
ținând cont de prevederile alin. (2) al art. 9 din acordul menționat mai sus,
au convenit următoarele:
ARTICOLUL 1
Amendament

Acordul de colaborare bilaterală dintre Ministerul Apărării
Naționale din România și Ministerul Apărării din Georgia
privind pregătirea personalului pe bază de reciprocitate,
semnat la București la 26 octombrie 1999, se modifică și
se completează astfel:
1. La articolul 2 se introduce un nou alineat, alineatul 7,
cu următorul cuprins:
î7. Partea română va suporta cheltuielile ocazionate de
transportul internațional pentru cursanții părții georgiene
trimiși la studii în instituțiile de învățământ ale Ministerului
Apărării Naționale din România, la începerea și terminarea
cursurilor.“

2. La articolul 4 alineatul 2, litera b) va avea următorul
cuprins:
îb) transportul cursanților și bagajelor acestora la
plecarea și la întoarcerea în/din concediu, permisii și pentru
motive personale deosebite.“
3. La articolul 4 alineatul 2, litera c) se abrogă.
ARTICOLUL 2
Dispoziții finale

Prezentul protocol va intra în vigoare la data primirii
ultimei notificări prin care părțile se înștiințează despre
îndeplinirea procedurilor legale interne pentru intrarea în
vigoare a acestuia.
Semnat la București la 16 iunie 2004 și la Tbilisi la
16 august 2004, în două exemplare originale, fiecare în
limbile română, georgiană și engleză, toate textele fiind
egal autentice.

Pentru Ministerul Apărării Naționale din România,
George Maior,
secretar de stat și șef al Departamentului
pentru integrare euroatlantică și politică de apărare

Pentru Ministerul Apărării din Georgia,
Paata Gaprindashvili,
adjunct al ministrului apărării

GUVERNUL ROMÂNIEI

HOTĂRÂRE
privind autorizarea Casei Naționale de Asigurări de Sănătate de a continua parteneriatul
pentru proiectarea, construirea și operarea unui sistem informatic unic integrat al asigurărilor
sociale de sănătate din România prin intermediul unei finanțări în regim de credit furnizor
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă continuarea realizării de către
Casa Națională de Asigurări de Sănătate a parteneriatului
pentru proiectarea, construirea și operarea unui sistem
informatic unic integrat al asigurărilor sociale de sănătate
din România, prin contractarea produselor și serviciilor
aferente, în regim de credit furnizor, ca urmare a realocării
responsabilităților contractuale ale parteneriatului între
furnizorii de produse și servicii.
Art. 2. — (1) Plata creditului furnizor în sumă de
20 milioane euro, la care se adaugă costurile, dobânzile,
taxele și impozitele aferente, pentru asigurarea resurselor
financiare necesare derulării fazei îbuild“ pentru
infrastructură și aplicații specifice a parteneriatului prevăzut
la art. 1, se asigură din Fondul național unic de asigurări
sociale de sănătate prin bugetul Casei Naționale de
Asigurări de Sănătate, în limita sumelor aprobate anual cu
această destinație.

(2) Serviciile de telecomunicații necesare sistemului
informatic unic integrat al asigurărilor sociale de sănătate
din România, furnizate de Serviciul de Telecomunicații
Speciale, se asigură din bugetul Casei Naționale de
Asigurări de Sănătate, în limita sumelor aprobate pentru
această destinație.
(3) Resursele financiare necesare derulării fazei
îoperate“ pentru realizarea parteneriatului prevăzut la art. 1
vor fi prevăzute în bugetul Casei Naționale de Asigurări de
Sănătate, pe perioada de realizare a acesteia.
(4) Sumele necesare realizării sistemului informatic unic
integrat al asigurărilor sociale de sănătate din România se
suportă din bugetul Fondului național unic de asigurări
sociale de sănătate, de la capitolul îCheltuieli de
administrare a fondului“.
Art. 3. — Se autorizează Ministerul Finanțelor Publice și
Ministerul Sănătății să semneze, în favoarea Casei
Naționale de Asigurări de Sănătate, scrisori de intenție

MONITORUL OFICIAL AL ROMÂNIEI, PARTEA I, Nr. 1.171/10.XII.2004
către finanțatori, denumite scrisori de confort, în care să se
precizeze sprijinul în asigurarea resurselor necesare pe
următorii 2 ani și jumătate, în scopul continuării
parteneriatului pentru proiectarea, construirea și operarea
unui sistem informatic unic integrat al asigurărilor sociale
de sănătate din România.

7

Art. 4. — Pe data intrării în vigoare a prezentei hotărâri
se abrogă art. 3 din Hotărârea Guvernului nr. 897/1999
privind realizarea unui parteneriat pentru proiectarea,
construirea și operarea unui sistem informatic unic integrat
al asigurărilor de sănătate din România, publicată în
Monitorul Oficial al României, Partea I, nr. 543 din
5 noiembrie 1999.

PRIM-MINISTRU

ADRIAN NĂSTASE
Contrasemnează:
p. Ministrul sănătății,
Ion Bazac,
secretar de stat
Președintele Casei Naționale de Asigurări de Sănătate,
Cristian Celea
p. Ministrul comunicațiilor și tehnologiei informației,
Eugen Dogariu,
secretar de stat
p. Ministrul finanțelor publice,
Maria Manolescu,
secretar de stat
București, 24 noiembrie 2004.
Nr. 2.110.

GUVERNUL ROMÂNIEI

HOTĂRÂRE
privind schimbarea regimului juridic al unor imobile, proprietate a statului,
situate în municipiul Călărași
În temeiul art. 108 din Constituția României, republicată, al art. 11 lit. m) din Legea nr. 90/2001 privind
organizarea și funcționarea Guvernului României și a ministerelor, cu modificările și completările ulterioare, al art. 10
alin. (2) și al art. 12 alin. (1) și (2) din Legea nr. 213/1998 privind proprietatea publică și regimul juridic al acesteia, cu
modificările și completările ulterioare,
Guvernul României

adoptă prezenta hotărâre.

Art. 1. — Se aprobă trecerea unui imobil, având datele
de identificare prevăzute la poziția nr. 1 din anexa care
face parte integrantă din prezenta hotărâre, din domeniul
public al statului și din administrarea Serviciului Român de
Informații în domeniul privat al statului și în administrarea
Ministerului Apărării Naționale.
Art. 2. — Se aprobă trecerea unui imobil, având datele
de identificare prevăzute la poziția nr. 2 din anexă, din

domeniul privat al statului și din administrarea Ministerului
Apărării Naționale în domeniul public al statului și în
administrarea Serviciului Român de Informații.
Art. 3. — Predarea-primirea imobilelor transmise potrivit
prevederilor art. 1 și 2 se face pe bază de protocol
încheiat între părțile interesate, în termen de 30 de zile de
la data intrării în vigoare a prezentei hotărâri.

PRIM-MINISTRU

ADRIAN NĂSTASE
Contrasemnează:
Ministrul apărării naționale,
Ioan Mircea Pașcu
p. Directorul Serviciului Român de Informații,
Dumitru Zamfir
Ministrul finanțelor publice,
Mihai Nicolae Tănăsescu
București, 24 noiembrie 2004.
Nr. 2.116.

8

MONITORUL OFICIAL AL ROMÂNIEI, PARTEA I, Nr. 1.171/10.XII.2004
ANEXĂ
DATELE DE IDENTIFICARE

a imobilelor, proprietate a statului, situate în municipiul Călărași, cărora li se schimbă regimul juridic

Domeniul
căruia
îi aparțin

Persoana juridică de la
care se transmite
administrarea imobilelor

Domeniul
în care trec
imobilele

Persoana juridică
la care
se transmite
administrarea imobilelor

1. Municipiul
Călărași,
str. Panduri,
bl. H16, sc. 1,
et. 3, ap. 9,
județul
Călărași

Domeniul
public
al statului

Serviciul
Român de
Informații

Domeniul
privat al
statului

Ministerul
Apărării
Naționale

2. Municipiul
Călărași,
Str. Macului
nr. 5, bl. H12,
sc. B, et. 3,
ap. 11,
județul
Călărași

Domeniul
privat
al statului

Ministerul
Apărării
Naționale

Domeniul
public
al statului

Codul
de clasificare
din inventarul bunurilor
aflate în administrarea
Serviciului Român
de Informații, care
alcătuiesc domeniul
public al statului

Serviciul
Român de
Informații

Nr.
crt.

Locul unde sunt
situate imobilele
care se transmit

nr. M.F. 149.189

—

Caracteristicile
tehnice ale
imobilelor

Suprafața utilă =
94,76 m2
Suprafața
terenului (cotă
indiviză) =
23,02 m2
Suprafața utilă =
92,95 m2
Suprafața
terenului (cotă
indiviză) =
9,15 m2

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.171/10.XII.2004 conține 8 pagini.

Prețul de vânzare 9.500 lei

ISSN 1453—4495

