Anul 172 (XVI) — Nr. 1.009

PARTEA

I

LEGI, DECRETE, HOTĂRÂRI ȘI ALTE ACTE

Marți, 2 noiembrie 2004

SUMAR

Nr.

Pagina
LEGI ȘI DECRETE

434.
814.

439.

819.

— Lege pentru modificarea Legii nr. 176/2000
privind dispozitivele medicale ...................................

1–3

— Decret privind promulgarea Legii pentru
modificarea Legii nr. 176/2000 privind dispozitivele
medicale .....................................................................

4

Pagina
nr. 40/2004 privind unele măsuri pentru
valorificarea unitară de către Autoritatea pentru
Valorificarea Activelor Statului a unor creanțe
bancare neperformante asupra Societății
Comerciale îSIDERCA“ — S.A. Călărași ................

5

HOTĂRÂRI ALE GUVERNULUI ROMÂNIEI
1.723. — Hotărâre privind aprobarea Programului de
măsuri pentru combaterea birocrației în activitatea
de relații cu publicul .................................................

4

— Decret privind promulgarea Legii pentru
aprobarea Ordonanței de urgență a Guvernului

ȘI

5–7

1.736. — Hotărâre privind aprobarea prealabilă în
vederea recunoașterii prin hotărâre judecătorească
a Fundației îThe Romanian Education Trust“ ........

— Lege pentru aprobarea Ordonanței de urgență
a Guvernului nr. 40/2004 privind unele măsuri
pentru valorificarea unitară de către Autoritatea
pentru Valorificarea Activelor Statului a unor
creanțe bancare neperformante asupra Societății
Comerciale îSIDERCA“ — S.A. Călărași ................

LEGI

Nr.

8

1.737. — Hotărâre privind suplimentarea numărului de
permise de muncă noi ce pot fi eliberate străinilor
în anul 2004 ..............................................................

8

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru modificarea Legii nr. 176/2000 privind dispozitivele medicale
Parlamentul României adoptă prezenta lege.
Art. I. — Legea nr. 176/2000 privind dispozitivele
medicale, publicată în Monitorul Oficial al României,
Partea I, nr. 544 din 2 noiembrie 2000, se modifică după
cum urmează:
1. Articolul 1 va avea următorul cuprins:
îArt. 1. — (1) Prezenta lege stabilește cadrul legal și
instituțional pentru controlul dispozitivelor medicale,

dispozitivelor medicale implantabile active, dispozitivelor
medicale pentru diagnostic in vitro, puse în funcțiune și
utilizate, denumite în continuare dispozitive medicale,
precum și pentru controlul activităților de comercializare,
distribuție și de prestări de servicii în domeniul
dispozitivelor medicale.

2

MONITORUL OFICIAL AL ROMÂNIEI, PARTEA I, Nr. 1.009/2.XI.2004

(2) Prevederile prezentei legi se aplică și accesoriilor
dispozitivelor medicale, atunci când accesoriile sunt folosite
împreună cu un dispozitiv medical pentru a permite
utilizarea acestuia în scopul propus. În sensul prezentei
legi, accesoriile sunt tratate ca dispozitive medicale.“
2. Articolul 2 va avea următorul cuprins:
îArt. 2. — (1) Termenii folosiți în prezenta lege se
definesc conform prevederilor art. 4 din Legea nr. 608/2001
privind evaluarea conformității produselor, cu modificările și
completările ulterioare, și potrivit prevederilor art. 2 din
Hotărârea Guvernului nr. 190/2003 privind stabilirea
condițiilor de introducere pe piață și de utilizare a
dispozitivelor medicale, ale art. 2 din Hotărârea Guvernului
nr. 344/2004 privind stabilirea condițiilor de introducere pe
piață și/sau de punere în funcțiune a dispozitivelor
medicale implantabile active și ale art. 2 din Hotărârea
Guvernului nr. 798/2003 privind stabilirea condițiilor de
introducere pe piață și de utilizare a dispozitivelor medicale
pentru diagnostic in vitro.
(2) În sensul prezentei legi, termenul supraveghere în
utilizare se definește ca fiind ansamblul de măsuri prin
care se asigură și se confirmă siguranța în funcționare și
performanțele, conform scopului propus, pe toată durata de
exploatare a dispozitivului medical și se identifică
incidentele în utilizare.“
3. Articolul 3 va avea următorul cuprins:
îArt. 3. — (1) Activitățile de comercializare, de distribuție
și de prestări de servicii în domeniul dispozitivelor medicale
se desfășoară cu respectarea prevederilor prezentei legi și
a normelor metodologice aplicabile, aprobate prin ordin al
ministrului sănătății.
(2) Activitățile prevăzute la alin. (1) sunt supuse
controlului prin avizare. Excepție de la această cerință fac
activitățile care se realizează de către însuși producătorul
dispozitivelor medicale ce fac obiectul acestor activități.
(3) Avizul prevăzut la alin. (2) se emite de Ministerul
Sănătății, cu respectarea normelor metodologice aplicabile,
în baza evaluării competenței și a capabilității persoanelor
fizice sau juridice, după caz, de a realiza activitățile pentru
care solicită avizul.“
4. Articolul 4 va avea următorul cuprins:
îArt. 4. — (1) Dispozitivele medicale se comercializează,
se distribuie, se instalează și se întrețin, pentru a fi
utilizate în conformitate cu scopul propus, numai de către
persoanele fizice sau juridice pentru care s-a emis avizul
prevăzut la art. 3 alin. (2).
(2) Persoanele fizice și juridice care realizează
activitățile prevăzute la art. 3 alin. (1) și care modifică
parametrii funcționali ori configurația dispozitivelor medicale
sunt considerate producători și sunt obligate ca, anterior
punerii în funcțiune și utilizării dispozitivelor medicale
asupra cărora au intervenit, să supună aceste dispozitive
medicale evaluării conformității, potrivit cerințelor conform
prevederilor Hotărârii Guvernului nr. 190/2003, ale Hotărârii
Guvernului nr. 798/2003 sau ale Hotărârii Guvernului
nr. 344/2004, după caz.“
5. Articolul 5 va avea următorul cuprins:
îArt. 5. — Dispozitivele medicale puse în funcțiune și
aflate în utilizare se supun, în condițiile stabilite prin
instrucțiunile aprobate prin ordin al ministrului sănătății,
următoarelor modalități de control:
a) verificare periodică;
b) verificare după reparare sau modificare;
c) inspecție și testare inopinată;
d) supraveghere în utilizare.“

6. Articolul 6 va avea următorul cuprins:
îArt. 6. — (1) Activitățile de evaluare prevăzute la art. 3
alin. (3), precum și cele de control prevăzute la art. 5 se
realizează de către Oficiul Tehnic de Dispozitive Medicale,
denumit în continuare OTDM, înființat prin reorganizarea
Stației de Verificare și Întreținere a Aparaturii Medicale —
SVIAM, care se desființează.
(2) OTDM este instituție publică, cu personalitate juridică,
finanțată din venituri proprii, aflată în coordonarea
Ministerului Sănătății. OTDM asigură existența mijloacelor
tehnice și realizarea activităților ce îi revin conform
prevederilor prezentei legi la nivelul întregii țări.
(3) Sediul OTDM este în municipiul București,
bd. Nicolae Titulescu nr. 58, sectorul 1.
(4) Regulamentul de organizare și funcționare al OTDM
se aprobă prin hotărâre a Guvernului.“
7. Articolul 7 va avea următorul cuprins:
îArt. 7. — (1) În aplicarea prevederilor prezentei legi,
OTDM are următoarele atribuții principale:
a) elaborează proceduri tehnice specifice în domeniul
dispozitivelor medicale, care se aprobă prin decizie a
directorului OTDM;
b) evaluează și/sau auditează, la cererea Ministerului
Sănătății, persoanele fizice sau juridice care solicită avizul
prevăzut la art. 3 alin. (3);
c) asigură, prin examinare și testare, controlul
dispozitivelor medicale, în baza normelor metodologice
aprobate prin ordin al ministrului sănătății;
d) asigură evaluarea performanțelor dispozitivelor
medicale, în condițiile prevăzute de prezenta lege;
e) informează operativ Ministerul Sănătății în legătură cu
rezultatele evaluărilor/auditărilor și controalelor realizate
conform prevederilor prezentei legi.
(2) OTDM desfășoară și alte activități, în condițiile legii.“
8. Articolul 8 va avea următorul cuprins:
îArt. 8. — Dispozitivele medicale second hand (la mâna
a doua), precum și dispozitivele medicale provenite din
donații se pun în funcțiune și sunt utilizate numai în urma
evaluării performanțelor acestora de către OTDM și în baza
avizului eliberat de către acesta.“
9. Articolul 11 va avea următorul cuprins:
îArt. 11. — (1) Comisia pentru dispozitive medicale
împreună cu structura de specialitate prevăzută la art. 9
alin. (2) organizează desfășurarea investigației clinice pe
subiecți umani a dispozitivelor medicale, potrivit prevederilor
reglementărilor în vigoare.
(2) Componența, organizarea și atribuțiile Comisiei
pentru dispozitive medicale se aprobă prin ordin al
ministrului sănătății.“
10. Articolele 12—15 și capitolele III—V, respectiv
articolele 16—23, se abrogă.
11. Articolul 24 va avea următorul cuprins:
îArt. 24. — Persoanele fizice și persoanele juridice care
prestează activitățile prevăzute la art. 3 alin. (1) sunt
obligate ca, anterior prestării acestor activități, să solicite
avizul prevăzut la art. 3 alin. (3) și să facă cunoscută
Ministerului Sănătății orice modificare adusă condițiilor care
au stat la baza emiterii acestui aviz.“
12. Articolele 25—27 se abrogă.
13. Articolul 28 va avea următorul cuprins:
îArt. 28. — (1) În vederea asigurării nivelului de
securitate și performanță adecvat scopului pentru care sunt
realizate dispozitivele medicale și a evitării generării de
incidente, utilizatorii au obligația:
a) de a utiliza dispozitivele medicale numai în scopul
pentru care au fost realizate;
b) de a se asigura că dispozitivele medicale sunt
utilizate numai în perioada de valabilitate a acestora, când

MONITORUL OFICIAL AL ROMÂNIEI, PARTEA I, Nr. 1.009/2.XI.2004
este cazul, și că nu prezintă abateri de la performanțele
funcționale și de la cerințele de securitate aplicabile;
c) de a aplica un program de supraveghere a
dispozitivelor medicale, care să țină seama de riscul
acestora pentru pacient, de domeniul de utilizare și de
complexitatea acestora, potrivit normelor metodologice în
vigoare;
d) de a asigura verificarea periodică, întreținerea și
repararea dispozitivelor medicale;
e) de a comunica producătorilor și Ministerului Sănătății
orice incident survenit în timpul utilizării;
f) de a raporta Ministerului Sănătății toate dispozitivele
medicale existente în unitate, înregistrate în evidențele
contabile ca mijloace fixe, indiferent de modul de procurare
a acestora, conform normelor metodologice aprobate prin
ordin al minstrului sănătății;
g) de a asigura un sistem documentat de evidență
privind dispozitivele medicale utilizate, reparate și verificate.
(2) Excepție de la prevederile alin. (1) fac dispozitivele
medicale care se găsesc la utilizator pentru investigare
clinică sau evaluare a performanței în vederea certificării și
care se supun cerințelor reglementărilor prevăzute la
art. 11 alin. (1) sau, după caz, procedurii de evaluare a
conformității prevăzute în reglementarea tehnică aplicabilă.“
14. Articolele 29 și 30 se abrogă.
15. Articolul 31 va avea următorul cuprins:
îArt. 31. — Utilizatorii de dispozitive medicale trebuie să
se asigure că pentru dispozitivele medicale puse în
funcțiune și utilizate se asigură piese de schimb și că
există unități avizate pentru efectuarea service-ului.“
16. Articolul 32 se abrogă.
17. Articolul 34 va avea următorul cuprins:
îArt. 34. — Constituie contravenții următoarele fapte și
se sancționează astfel:
a) nerespectarea prevederilor art. 4 alin. (1), cu amendă
de la 25.000.000 lei la 50.000.000 lei, aplicabilă
utilizatorilor și prestatorului activității neavizate, precum și
anularea dreptului de a se solicita avizul prevăzut la art. 3
alin. (2);
b) nerespectarea prevederilor art. 4 alin. (2), cu amendă
de la 50.000.000 lei la 100.000.000 lei, retragerea avizului
prevăzut la art. 3 alin. (2) și a dreptului de a mai solicita
acest aviz;
c) nerespectarea prevederilor art. 8, cu amendă de la
25.000.000 lei la 50.000.000 lei și interzicerea utilizării
dispozitivului medical până la data obținerii avizului
prevăzut de prezenta lege;
d) nerespectarea prevederilor art. 24, cu amendă de la
25.000.000 lei la 50.000.000 lei;
e) nerespectarea prevederilor art. 28 alin. (1) lit. a)—e),
cu amendă de la 25.000.000 lei la 50.000.000 lei;
f) împiedicarea sub orice formă a persoanelor
împuternicite să își exercite atribuțiile prevăzute în prezenta
lege privind controlul dispozitivelor medicale, cu amendă de
la 25.000.000 lei la 50.000.000 lei.“

3

18. Articolul 35 se abrogă.
19. Articolul 36 va avea următorul cuprins:
îArt. 36. — Constatarea contravențiilor și aplicarea
amenzilor contravenționale se fac de personalul OTDM,
împuternicit în acest scop.“
20. Articolul 38 va avea următorul cuprins:
îArt. 38. — Dispozițiile privind răspunderea contravențională prevăzute de prezenta lege se completează cu cele
ale Ordonanței Guvernului nr. 2/2001 privind regimul juridic
al contravențiilor, aprobată cu modificări și completări prin
Legea nr. 180/2002, cu modificările ulterioare.“
21. Articolul 39 va avea următorul cuprins:
îArt. 39. — Datele înregistrate în conformitate cu
prezenta lege vor fi stocate într-o bază de date organizată
și coordonată de Ministerul Sănătății.“
22. Articolul 40 va avea următorul cuprins:
îArt. 40. — Normele metodologice și instrucțiunile
aprobate prin ordin al ministrului sănătății conform
prevederilor prezentei legi se publică în Monitorul Oficial al
României, Partea I.“
23. Articolul 41 va avea următorul cuprins:
îArt. 41. — (1) Pentru emiterea avizului prevăzut la
art. 24 Ministerul Sănătății percepe o taxă de 3.000.000 lei.
(2) Cuantumul sumei prevăzute la alin. (1) poate fi
modificat periodic prin hotărâre a Guvernului.
(3) Pentru examinările prevăzute la art. 7 alin. (1)
lit. b)—d) OTDM stabilește și încasează contravaloarea
serviciilor fixate pe bază de tarife.“
24. Articolul 43 se abrogă.
25. Articolul 44 va avea următorul cuprins:
îArt. 44. — Personalul OTDM, împuternicit să exercite
activitățile prevăzute la art. 7 alin. (1) lit. b)—d), are drept
de acces în toate locațiile unde sunt puse în funcțiune și
se utilizează dispozitive medicale, precum și în locurile în
care se desfășoară activitățile prevăzute la art. 3 alin. (1).“
26. Articolele 47 și 48 se abrogă.
27. Anexele nr. I—XIII se abrogă.
Art. II. — În cuprinsul Legii nr. 176/2000, sintagma
punere pe piață se înlocuiește cu sintagma introducere pe
piață.
Art. III. — Regulamentul de organizare și funcționare al
Oficiului Tehnic de Dispozitive Medicale se aprobă prin
hotărâre a Guvernului, în termen de 30 de zile de la
intrarea în vigoare a prezentei legi.
Art. IV. — Prezenta lege intră în vigoare la 1 ianuarie
2005.
Art. V. — Legea nr. 176/2000 privind dispozitivele
medicale, publicată în Monitorul Oficial al României,
Partea I, nr. 544 din 2 noiembrie 2000, cu modificările
aduse prin prezenta lege, se va republica în Monitorul
Oficial al României, Partea I, dându-se textelor o nouă
numerotare.

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

VIOREL HREBENCIUC

NICOLAE VĂCĂROIU

București, 25 octombrie 2004.
Nr. 434.

4

MONITORUL OFICIAL AL ROMÂNIEI, PARTEA I, Nr. 1.009/2.XI.2004
PREȘEDINTELE ROMÂNIEI

DECRET
privind promulgarea Legii pentru modificarea
Legii nr. 176/2000 privind dispozitivele medicale
În temeiul prevederilor art. 77 alin. (1) și ale art. 100 alin. (1) din
Constituția României, republicată,
Președintele României

d e c r e t e a z ă:

Articol unic. — Se promulgă Legea pentru modificarea Legii
nr. 176/2000 privind dispozitivele medicale și se dispune publicarea acestei
legi în Monitorul Oficial al României, Partea I.
PREȘEDINTELE ROMÂNIEI

ION ILIESCU
București, 22 octombrie 2004.
Nr. 814.

PARLAMENTUL ROMÂNIEI
CAMERA DEPUTAȚILOR

SENATUL

LEGE
pentru aprobarea Ordonanței de urgență a Guvernului nr. 40/2004
privind unele măsuri pentru valorificarea unitară de către Autoritatea
pentru Valorificarea Activelor Statului a unor creanțe bancare neperformante
asupra Societății Comerciale îSIDERCA“ — S.A. Călărași
Parlamentul României adoptă prezenta lege.
Articol unic. — Se aprobă Ordonanța de urgență a
Guvernului nr. 40 din 27 mai 2004 privind unele măsuri
pentru valorificarea unitară de către Autoritatea pentru
Valorificarea Activelor Statului a unor creanțe bancare
neperformante asupra Societății Comerciale îSIDERCA“ — S.A.
Călărași, publicată în Monitorul Oficial al României, Partea I,
nr. 492 din 1 iunie 2004, cu următoarele modificări:
— Articolul 2 va avea următorul cuprins:
îArt. 2. — (1) Autoritatea pentru Valorificarea Activelor
Statului este mandatată să plătească suma de 117,789
miliarde lei Băncii Comerciale Române — S.A. în contul
creanței deținute de aceasta la Societatea Comercială

«SIDERCA» — S.A. Călărași, pe măsura încasării prețului
prevăzut la art. 1 alin. (1). Creanța se va consolida în
valută (EUR), la cursul de la data încheierii contractului de
vânzare-cumpărare.
(2) La data efectuării plăților prevăzute la alin. (1) către
Banca Comercială Română — S.A., în limita sumei
prevăzute la alin. (1), se anulează de la plată obligația
Autorității pentru Valorificarea Activelor Statului către
Trezoreria Statului, conform indicatorilor de venituri și
cheltuieli — transferuri din bugetul de venituri și cheltuieli al
Autorității pentru Valorificarea Activelor Statului.“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
p. PREȘEDINTELE CAMEREI DEPUTAȚILOR,

PREȘEDINTELE SENATULUI

VIOREL HREBENCIUC

NICOLAE VĂCĂROIU

București, 25 octombrie 2004.
Nr. 439.

MONITORUL OFICIAL AL ROMÂNIEI, PARTEA I, Nr. 1.009/2.XI.2004

5

PREȘEDINTELE ROMÂNIEI

DECRET
privind promulgarea Legii pentru aprobarea Ordonanței de urgență a Guvernului nr. 40/2004
privind unele măsuri pentru valorificarea unitară de către Autoritatea
pentru Valorificarea Activelor Statului a unor creanțe bancare neperformante
asupra Societății Comerciale îSIDERCA“ — S.A. Călărași
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea pentru aprobarea
Ordonanței de urgență a Guvernului nr. 40/2004 privind
unele măsuri pentru valorificarea unitară de către
Autoritatea pentru Valorificarea Activelor Statului a unor

creanțe bancare neperformante asupra Societății
Comerciale îSIDERCA“ — S.A. Călărași și se dispune
publicarea acestei legi în Monitorul Oficial al României,
Partea I.

PREȘEDINTELE ROMÂNIEI

ION ILIESCU
București, 22 octombrie 2004.
Nr. 819.

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind aprobarea Programului de măsuri pentru combaterea birocrației
în activitatea de relații cu publicul
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — Se aprobă Programul de măsuri pentru
combaterea birocrației în activitatea de relații cu publicul,
prevăzut în anexa nr. 1, denumit în continuare Program.
Art. 2. — (1) Ministerele și celelalte autorități ale
administrației publice centrale și locale au obligația aplicării
Programului în domeniile proprii de responsabilitate.
(2) În termen de 15 zile de la intrarea în vigoare a
prezentei hotărâri, autoritățile și instituțiile publice prevăzute
la alin. (1) vor elabora planuri de acțiune proprii pentru
realizarea măsurilor stabilite în cadrul Programului. Planurile
proprii se aprobă de conducătorul autorității sau instituției
publice.
(3) Măsurile pe termen scurt, prevăzute la cap. A pct. I
din Program, se realizează în termen de maximum 30 de
zile de la data intrării în vigoare a prezentei hotărâri.
(4) Măsurile pe termen mediu, prevăzute la cap. A
pct. II din Program, se realizează până la 1 martie 2005.
(5) Măsurile pe termen lung, prevăzute la cap. A pct. III
din Program, se realizează eșalonat, până la data de
1 iunie 2006.
Art. 3. — (1) Ministerele și celelalte organe ale
administrației publice centrale vor informa lunar Guvernul cu
privire la stadiul realizării măsurilor prevăzute în Program.
(2) Prefecturile coordonează acțiunile inițiate de către
autoritățile administrației publice locale în aplicarea
prezentei hotărâri, precum și de către serviciile publice
deconcentrate, verifică stadiul realizării măsurilor din cadrul
Programului și informează lunar Guvernul cu privire la
concluziile rezultate.

Art. 4. — (1) Nerespectarea prevederilor Programului
atrage răspunderea disciplinară sau contravențională, după
caz, a celor vinovați, conform legii.
(2) Constituie contravenții și se sancționează, după cum
urmează, următoarele fapte:
a) cu amendă de la 15.000.000 lei la 30.000.000 lei,
nerespectarea de către autoritățile administrației publice,
centrale sau locale, a măsurii prevăzute în cap. A pct. I
lit. a) din Program;
b) cu amendă de la 10.000.000 lei la 20.000.000 lei,
nerespectarea de către autoritățile administrației publice,
centrale sau locale, a măsurilor prevăzute în cap. A pct. I
lit. b)—c) și e)—h) și în cap. A pct. II lit. a)—e) din
Program;
c) cu amendă de la 1.000.000 lei la 5.000.000 lei,
nerespectarea de către personalul destinat să asigure
relația cu publicul a măsurilor prevăzute în cap. A pct. I
lit. d) și în cap. B din Program.
(3) Constatarea contravențiilor și aplicarea sancțiunilor
se fac de către personalul de control anume împuternicit
din ministere și alte instituții publice centrale, precum și de
către prefect și persoanele împuternicite de acesta, pentru
autoritățile administrației publice locale.
(4) Contravențiilor prevăzute la alin. (2) le sunt aplicabile
dispozițiile Ordonanței Guvernului nr. 2/2001 privind regimul
juridic al contravențiilor, aprobată cu modificări și completări
prin Legea nr. 180/2002, cu modificările ulterioare.
Art. 5. — În prima lună a anului primarii comunică
fiecărui contribuabil, în scris, principalele activități de interes
public desfășurate în anul încheiat, precum și obiectivele și

6

MONITORUL OFICIAL AL ROMÂNIEI, PARTEA I, Nr. 1.009/2.XI.2004

sarcinile pentru anul în curs, conform modelului prevăzut în
anexa nr. 2.

Art. 6. — Anexele nr. 1 și 2 fac parte integrantă din
prezenta hotărâre.

PRIM-MINISTRU

ADRIAN NĂSTASE
Contrasemnează:
Șeful Cancelariei Primului-Ministru,
Alin Teodorescu
p. Ministrul de stat, ministrul administrației și internelor,
Toma Zaharia,
secretar de stat
Ministrul delegat pentru administrația publică,
Gheorghe Emacu
p. Ministrul finanțelor publice,
Gheorghe Gherghina,
secretar de stat
București, 14 octombrie 2004.
Nr. 1.723.
ANEXA Nr. 1

PROGRAMUL DE MĂSURI
pentru combaterea birocrației în activitatea de relații cu publicul
A. Autoritățile administrației publice centrale și locale vor
lua următoarele măsuri:
I. Măsuri pe termen scurt:
a) programul de lucru cu publicul se stabilește astfel ca
în zilele lucrătoare să se asigure accesul cetățenilor între
orele 9,00 și 17,00 și în cel puțin 3 zile pe săptămână,
între orele 9,00 și 19,00, iar sâmbăta, cel puțin între orele
9,00 și 14,00. Programul de lucru cu publicul se afișează
la loc vizibil;
b) pentru categoriile de solicitări care presupun
completarea unor formulare tipizate, se afișează modelele
de completare a cererilor;
c) numele persoanelor cu funcții de conducere, începând
cu cel al conducătorului unității, se afișează în spațiile
destinate activității cu publicul, precizându-se programul de
audiențe al acestora;
d) personalul destinat să asigure relația cu publicul face
cunoscute datele proprii de identificare, prin intermediul
unui ecuson purtat vizibil asupra sa sau prin alt mod de
afișare. Modelul ecusonului este prezentat în anexa la
prezentul program;
e) punctele de lucru cu publicul se organizează în locuri
ușor accesibile, asigurându-se marcarea acestora, precum
și indicarea traseelor de acces;
f) în spațiile destinate lucrului cu publicul se afișează
domeniile de competență ale autorității sau instituției
publice, prin ordonarea tematicii în funcție de specificul
problematicii abordate sau al grupului țintă; redactarea
articolelor se face cu titluri lizibile, accesibile tuturor
categoriilor de cetățeni;
g) la sediul serviciilor publice deconcentrate și al
autorităților administrației publice locale de la nivel județean/
municipal se instalează linii telefonice speciale pentru
asigurarea accesului cetățenilor la informațiile de interes
public. Numerele de telefon se mediatizează în mod
corespunzător;
h) periodic se realizează acțiuni de mediatizare, inclusiv
în mass-media locală, a legislației care reglementează
drepturile cetățeanului în relația cu administrația publică.
II. Măsuri pe termen mediu:
a) spațiile destinate activității cu publicul se amenajează
corespunzător, fără ghișee opace, cu iluminare suficientă și
condiții civilizate de lucru;
b) pentru toate serviciile publice care intră în
competența autorității publice, se asigură în mod operativ

și gratuit imprimatele tip necesare. Imprimatele tip vor
cuprinde și lista exactă a actelor necesar a fi anexate
cererii;
c) extinderea liniilor telefonice tip îlinia verde“ în scopul
oferirii persoanelor fizice a posibilității de a obține informații
legate de modul de aplicare a legislației specifice fiecărui
domeniu de activitate;
d) publicarea și actualizarea periodică, pe pagina oficială
de Internet a autorității publice, a unor materiale cu
caracter informativ;
e) facilitarea adresării în scris, prin comunicarea și
mediatizarea adresei de e-mail, pentru transmiterea
solicitărilor și petițiilor.
III. Măsuri pe termen lung:
a) implementarea sistemului de management al calității,
respectiv al procesului de certificare a calității serviciilor —
ISO 9001, pentru serviciile către cetățeni;
b) desfășurarea relațiilor cu publicul în spații special
destinate, în săli dotate cu mobilier corespunzător și cu
aparatura necesară preluării și înregistrării în format
electronic a cererilor;
c) angajarea de personal specializat având aptitudinile
necesare pentru relația cu publicul;
d) instalarea unui număr suficient de roboți telefonici
pentru preluarea permanentă a solicitărilor;
e) introducerea sau extinderea, după caz, a sistemului
Intranet, în vederea eliminării timpilor morți în cadrul
operațiunilor de gestionare și prelucrare a informației;
f) introducerea treptată a programărilor, astfel încât să
se prevină aglomerarea sau suprasolicitarea compartimentelor de lucru cu publicul, precum și a unor servicii
speciale pentru rezolvarea unor cereri cu caracter vădit de
urgență;
g) separarea funcțiilor de front-office și back-office ori de
câte ori acest lucru este posibil. Personalul cu atribuții în
domeniul îndrumării cetățeanului nu va fi implicat în
activități de prelucrare a informațiilor și de eliberare a
documentelor;
h) preluarea de către personalul destinat lucrului cu
publicul a oricărui tip de solicitare de competența autorității
publice și asigurarea transmiterii acesteia spre soluționare
compartimentelor de specialitate;
i) deschiderea unor centre de îndrumare pentru cetățeni
în municipiile reședință de județ, în cadrul cărora urmează
a se desfășura activități, programe și informări în vederea

MONITORUL OFICIAL AL ROMÂNIEI, PARTEA I, Nr. 1.009/2.XI.2004
familiarizării cetățeanului cu legislația aplicabilă fiecărui
domeniu de activitate.
IV. Măsuri pentru îmbunătățirea pregătirii personalului
destinat asigurării relațiilor cu publicul:
a) perfecționarea pregătirii profesionale și a aptitudinilor
de comunicare a personalului de la ghișeu, prin cursuri de
specializare, la începutul activității și periodic, cel puțin o
dată la doi ani;
b) instituirea unui sistem permanent de verificare a
funcționarilor care lucrează cu publicul, precum și a unui
sistem sancționatoriu pentru nerespectarea legislației
incidente fiecărui domeniu de activitate.
B. Obligații privind standardul etic al personalului
destinat asigurării relației cu publicul:
a) să dea dovadă de disciplină atât în relațiile cu
cetățenii, cât și în cadrul instituției în care își desfășoară
activitatea;

b) să fie calm, politicos și respectuos pe întreaga
perioadă de realizare a relației cu publicul;
c) să manifeste o atitudine pozitivă și răbdare în relația
cu cetățeanul;
d) să folosească un limbaj adecvat și corect din punct
de vedere gramatical;
e) să păstreze confidențialitatea tuturor informațiilor
relevante obținute de la cetățean;
f) să formuleze răspunsuri legale, complete și corecte și
să se asigure că acestea sunt înțelese de cetățean;
g) să îndrume cetățeanul către serviciul de specialitate
în vederea obținerii de informații detaliate care depășesc
competențele structurii de asistență;
h) să întrerupă activitatea cu publicul numai în situația
folosirii de către cetățean a unui limbaj trivial, a formulării
de amenințări la adresa sa ori a utilizării de către cetățean
a violenței verbale/fizice.
ANEXĂ
la Program

ECUSON
(model)
ROMÂNIA
Primăria orașului .......................................................................................
(se înscrie numele localității)

Direcția/serviciul ........................................................................................
(se menționează denumirea structurii)

Domnul/doamna*) .......................................................................

Loc
pentru
fotografie

(se înscrie numele angajatului)

Funcția*) ......................................................................................
(se înscrie funcția angajatului)

L.S.
*) Numele angajatului și, respectiv, denumirea funcției se înscriu cu majuscule, la
dimensiunile și în formatul necesar pentru a fi ușor lizibile.
ANEXA Nr. 2

Scrisoarea anuală a primarului
(ghid de elaborare)
ROMÂNIA
Primăria orașului .......................................
Cabinetul primarului

Stema
localității

7

Stimată doamnă / Stimate domnule,
— Formulă de felicitare cu ocazia noului an
— Formulă de mulțumire pentru sprijinul acordat autorității
administrației publice locale în anul precedent
— Enumerarea principalelor acțiuni de interes public realizate
în anul precedent
— Prezentarea obiectivelor prioritare ale administrației publice
locale pentru anul în curs
— Solicitarea susținerii proiectelor ce urmează a fi realizate
— Formula de încheiere.
N O T Ă:

Scrisorii i se anexează îÎnștiințarea de plată“ referitoare la obligațiile
fiscale pentru anul în curs, precum și precizări privind facilitățile la achitarea
acestora și modalitățile de plată.

8

MONITORUL OFICIAL AL ROMÂNIEI, PARTEA I, Nr. 1.009/2.XI.2004
GUVERNUL ROMÂNIEI

HOTĂRÂRE
privind aprobarea prealabilă în vederea recunoașterii prin hotărâre judecătorească
a Fundației îThe Romanian Education Trust“
În temeiul art. 108 din Constituția României, republicată, al art. 43 alin. 2 din Legea nr. 105/1992 cu privire la
reglementarea raporturilor de drept internațional privat, precum și al art. 76 alin. (1) din Ordonanța Guvernului nr. 26/2000
cu privire la asociații și fundații, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă, în vederea recunoașterii prin
hotărâre judecătorească, funcționarea pe teritoriul României,
prin intermediul unei reprezentanțe, a Fundației îThe
Romanian Education Trust“, persoană juridică de drept
privat de naționalitate britanică, fără scop patrimonial, cu
sediul real în 13 Rugby Mansions, Bishop Kings Road,
West Kensington, London W14 8 XD, Regatul Unit al Marii
Britanii și Irlandei de Nord.
Art. 2. — Fundația îThe Romanian Education Trust“ are
ca scop acordarea de burse și alte premii în bani sau
asistență studenților și absolvenților români care urmează
cursuri în cadrul altor instituții educaționale din țările Uniunii
Europene și din Elveția și care, în alte condiții, ar fi privați

de dreptul de a se înscrie în cadrul unor astfel de instituții
educaționale pe motive de ordin economic sau din alte
motive.
Art. 3. — În România Fundația îThe Romanian
Education Trust“ va funcționa prin intermediul unei
reprezentanțe, cu sediul în municipiul București, str. JeanLouis Calderon nr. 61, et. 2, ap. 6, sectorul 2.
Art. 4. — Fundația îThe Romanian Education Trust“,
prin reprezentanța sa din România, își va desfășura
activitatea cu respectarea legilor române, după obținerea
hotărârii judecătorești de recunoaștere și după înscrierea în
Registrul asociațiilor și fundațiilor de la grefa Tribunalului
Municipiului București.

PRIM-MINISTRU

ADRIAN NĂSTASE
Contrasemnează:
Ministrul educației și cercetării,
Alexandru Athanasiu
p. Ministrul afacerilor externe,
George Ciamba,
secretar de stat

București, 21 octombrie 2004.
Nr. 1.736.
GUVERNUL ROMÂNIEI

HOTĂRÂRE
privind suplimentarea numărului de permise de muncă noi ce pot fi eliberate străinilor în anul 2004
În temeiul art. 108 din Constituția României, republicată, și al prevederilor art. 4 din Hotărârea Guvernului
nr. 64/2004 privind stabilirea numărului de permise de muncă ce pot fi eliberate străinilor în anul 2004,
Guvernul României adoptă prezenta hotărâre.
Articol unic. — Numărul permiselor de muncă noi,
ce pot fi eliberate în anul 2004 străinilor care
doresc să se încadreze în muncă în România, în

conformitate cu prevederile Legii nr. 203/1999 privind
permisele de muncă, republicată, se suplimentează
cu 600.

PRIM-MINISTRU

ADRIAN NĂSTASE

București, 21 octombrie 2004.
Nr. 1.737.

Contrasemnează:
Ministrul muncii, solidarității sociale și familiei,
Dan Mircea Popescu
p. Ministrul de stat, ministrul administrației și internelor,
Toma Zaharia,
secretar de stat

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.009/2.XI.2004 conține 8 pagini.

Prețul de vânzare 9.500 lei

ISSN 1453—4495

