Anul 172 (XVI) — Nr. 992

PARTEA

I

LEGI, DECRETE, HOTĂRÂRI ȘI ALTE ACTE

Joi, 28 octombrie 2004

SUMAR

Nr.

Pagina

784.

— Lege privind aprobarea Ordonanței Guvernului
nr. 61/2004 pentru modificarea alin. (1) al art. 1
din Ordonanța Guvernului nr. 64/2001 privind
repartizarea profitului la societățile naționale,
companiile naționale și societățile comerciale cu
capital integral sau majoritar de stat, precum și la
regiile autonome ......................................................
— Decret pentru promulgarea Legii privind
aprobarea Ordonanței Guvernului nr. 61/2004
pentru modificarea alin. (1) al art. 1 din Ordonanța
Guvernului nr. 64/2001 privind repartizarea
profitului la societățile naționale, companiile
naționale și societățile comerciale cu capital
integral sau majoritar de stat, precum și la regiile
autonome ..................................................................
DECIZII ALE CURȚII CONSTITUȚIONALE

Decizia nr. 318 din 14 septembrie 2004 referitoare la
excepția de neconstituționalitate a dispozițiilor

Pagina
art. 10 lit. d) și a celor ale art. 401 din Legea
nr. 64/1995 privind procedura reorganizării
judiciare și a falimentului, republicată, cu modificările
și completările ulterioare .........................................

LEGI ȘI DECRETE
414.

Nr.

3–5

HOTĂRÂRI ALE GUVERNULUI ROMÂNIEI
2

5–6

1.695. — Hotărâre privind aprobarea stemei comunei
Bucov, județul Prahova ...........................................

7–8

1.697. — Hotărâre privind aprobarea stemelor unor orașe
din județul Prahova .................................................
2

1.694. — Hotărâre privind aprobarea stemei comunei
Căiuți, județul Bacău ...............................................

8–13

1.698. — Hotărâre privind aprobarea stemei orașului
Moldova Nouă, județul Caraș-Severin ...................

14–15

1.699. — Hotărâre privind aprobarea stemei municipiului
Baia Mare, județul Maramureș ...............................

15–16

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 992/28.X.2004

LEGI

ȘI

DECRETE

PARLAMENTUL ROMÂNIEI
CAMERA DEPUTAȚILOR

SENATUL

LEGE
privind aprobarea Ordonanței Guvernului nr. 61/2004 pentru modificarea alin. (1) al art. 1
din Ordonanța Guvernului nr. 64/2001 privind repartizarea profitului la societățile naționale,
companiile naționale și societățile comerciale cu capital integral sau majoritar de stat,
precum și la regiile autonome
Parlamentul României adoptă prezenta lege.
Articol unic. — Se aprobă Ordonanța Guvernului nr. 61
din 5 august 2004 pentru modificarea alin. (1) al art. 1 din
Ordonanța Guvernului nr. 64/2001 privind repartizarea
profitului la societățile naționale, companiile naționale și
societățile comerciale cu capital integral sau majoritar de
stat, precum și la regiile autonome, adoptată în temeiul
art. 1 pct. I.8 din Legea nr. 291/2004 privind abilitarea
Guvernului de a emite ordonanțe, publicată în Monitorul
Oficial al României, Partea I, nr. 741 din 17 august 2004,
cu următoarea modificare:

— La articolul I articolul 1 alineatul (1), litera e) va avea
următorul cuprins:
îe) participarea salariaților la profit; societățile naționale,
companiile naționale și societățile comerciale cu capital
integral sau majoritar de stat, precum și regiile autonome
care s-au angajat și au stabilit prin bugetele de venituri și
cheltuieli obligația de participare la profit, ca urmare a
serviciilor angajaților lor în relație cu acestea, pot acorda
aceste drepturi în limita a 10% din profitul net, dar nu mai
mult de nivelul unui salariu de bază mediu lunar realizat la
nivelul agentului economic, în exercițiul financiar de
referință;“

Această lege a fost adoptată de Parlamentul României, cu respectarea prevederilor art. 75 și ale art. 76 alin. (2) din
Constituția României, republicată.
PREȘEDINTELE CAMEREI DEPUTAȚILOR

p. PREȘEDINTELE SENATULUI,

VALER DORNEANU

DORU IOAN TĂRĂCILĂ

București, 18 octombrie 2004.
Nr. 414.

PREȘEDINTELE ROMÂNIEI

DECRET
pentru promulgarea Legii privind aprobarea Ordonanței Guvernului nr. 61/2004
pentru modificarea alin. (1) al art. 1 din Ordonanța Guvernului nr. 64/2001
privind repartizarea profitului la societățile naționale, companiile naționale
și societățile comerciale cu capital integral sau majoritar de stat,
precum și la regiile autonome
În temeiul prevederilor art. 77 alin. (1) și ale art. 100 alin. (1) din Constituția României, republicată,
Președintele României

d e c r e t e a z ă:

Articol unic. — Se promulgă Legea privind aprobarea
Ordonanței Guvernului nr. 61/2004 pentru modificarea
alin. (1) al art. 1 din Ordonanța Guvernului nr. 64/2001
privind repartizarea profitului la societățile naționale,

companiile naționale și societățile comerciale cu capital
integral sau majoritar de stat, precum și la regiile autonome
și se dispune publicarea acestei legi în Monitorul Oficial al
României, Partea I.

PREȘEDINTELE ROMÂNIEI

ION ILIESCU
București, 15 octombrie 2004.
Nr. 784.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 992/28.X.2004

DECIZII

ALE

CURȚII

3

CONSTITUȚIONALE

CURTEA CONSTITUȚIONALĂ

D E C I Z I A Nr. 318
din 14 septembrie 2004

referitoare la excepția de neconstituționalitate a dispozițiilor art. 10 lit. d) și a celor ale art. 401
din Legea nr. 64/1995 privind procedura reorganizării judiciare și a falimentului, republicată,
cu modificările și completările ulterioare
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Aurelia Popa
Mihai Paul Cotta

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 10 lit. d) și art. 79 din Legea
nr. 64/1995, excepție ridicată de Societatea Comercială
îSELD INDUSTRIAL IMPEX“ — S.R.L. București în Dosarul
nr. 7.636/1999 al Tribunalului București — Secția a VII-a
comercială.
La apelul nominal lipsesc părțile, față de care procedura
de citare a fost legal îndeplinită.
Reprezentantul Ministerului Public pune concluzii de
respingere a excepției de neconstituționalitate, arătând că
textele legale criticate nu sunt contrare Constituției, și
invocă în acest sens jurisprudența constantă în materie a
Curții Constituționale.
C U R T E A,

având în vedere actele și lucrările dosarului, constată
următoarele:
Prin Încheierea din 9 martie 2004, Tribunalul
București — Secția a VII-a comercială a sesizat Curtea
Constituțională cu excepția de neconstituționalitate a
dispozițiilor art. 10 lit. d) și art. 79 din Legea nr. 64/1995
privind procedura reorganizării judiciare și a falimentului,
excepție ridicată de Societatea Comercială îSELD
INDUSTRIAL IMPEX“ — S.R.L. București în Dosarul
nr. 7.636/1999 al acelei instanțe.
În motivarea excepției de neconstituționalitate, autorul
acesteia susține că prevederile art. 10 lit. d) și cele ale
art. 79 încalcă dispozițiile constituționale ale art. 16
alin. (1), ale art. 49, devenit, după revizuirea și
republicarea Constituției, art. 53, ale art. 134 alin. (2) lit. a),
devenit art. 135 alin. (2) lit. a), precum și pe cele ale
art. 135 alin. (6), devenit art. 136 alin. (5).
Autorul excepției de neconstituționalitate arată, pe de o
parte, că dispozițiile criticate nu se încadrează în situațiile
limitativ prevăzute la art. 53 alin. (1), iar pe de altă parte,
îating însăși existența dreptului debitorului de a-și conduce
activitatea, deși constituțional este posibilă numai o
restrângere a acestui drept“, ceea ce contravine dispozițiilor
art. 53 alin. (2) din Constituție, republicată. Se mai
apreciază că, prin ridicarea dreptului debitorului de a-și mai
conduce activitatea, înu se mai asigură libertatea

comerțului“,
încălcându-se
astfel
și
prevederile
constituționale ale art. 135 alin. (2) lit. a). Autorul excepției
de neconstituționalitate nu își motivează critica în ceea ce
privește invocarea încălcării prevederilor art. 16 și a celor
ale art. 136 alin. (5) din Constituție, republicată.
Tribunalul București — Secția a VII-a comercială,
formulându-și
opinia
asupra
excepției
de
neconstituționalitate ridicate, consideră că aceasta este
neîntemeiată.
Se argumentează de către instanță că prevederile legale
criticate îsunt conforme cu litera și spiritul Constituției,
având ca finalitate ridicarea dreptului de a-și conduce
activitatea pentru debitorul față de care s-a declanșat
procedura de reorganizare și faliment și care suferă
pierderi continue din averea sa, ori se află în situația în
care nu există probabilitatea de realizare a unui plan
rațional de activitate“. În ceea ce privește încălcarea
dispozițiilor constituționale ale art. 53, se arată că acestea
nu au incidență în cauză, iar textele criticate sunt conforme
cu prevederile constituționale ale art. 135 alin. (2) lit. a) și
cu cele ale art. 136 alin. (5).
Potrivit prevederilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate.
Guvernul apreciază că excepția de neconstituționalitate
ridicată este neîntemeiată.
Guvernul arată că rațiunea întregii proceduri de
reorganizare judiciară și faliment este determinată îde
managementul defectuos al debitorului, generator al stării
de insolvență“ și urmărește realizarea drepturilor creditorilor.
Se apreciază că dispozițiile criticate nu încalcă art. 16 din
Constituție, republicată, întrucât acestea îse aplică în mod
egal tuturor debitorilor supuși procedurii insolvenței“,
neexistând nici un element ce ar putea duce la concluzia
unei aplicări discriminatorii a textelor criticate.
Guvernul apreciază că, în conformitate cu jurisprudența
Curții Constituționale în materie, dispozițiile art. 53 din
Constituție, republicată, nu au incidență în cauză, întrucât
îdreptul comerciantului de a-și conduce activitatea nu este
unul dintre drepturile și libertățile fundamentale prevăzute în
Titlul II din Constituție“.
Referitor la încălcarea art. 135 alin. (2) lit. a) din
Constituție, republicată, Guvernul invocă jurisprudența Curții
Constituționale, care a stabilit că îposibilitatea de a ridica
dreptul debitorului de a-și conduce activitatea se înscrie în
reglementările menite să asigure îndeplinirea obligației
statului de a ocroti libertatea comerțului, concurența loială
și condițiile necesare pentru valorificarea tuturor factorilor
de producție“. Se mai susține în punctul de vedere
prezentat că textele legale criticate sunt constituționale în
raport cu prevederile art. 136 alin. (5) din Constituție,
republicată, întrucât îse operează numai o indisponibilizare

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 992/28.X.2004

a bunurilor, care nu afectează, în esență, dreptul de
proprietate al debitorului“.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor,
concluziile procurorului, dispozițiile legale criticate raportate
la prevederile Constituției, precum și Legea nr. 47/1992,
republicată, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, precum și celor ale art. 1 alin. (2),
ale art. 2, 3, 10 și 29 din Legea nr. 47/1992, republicată,
să soluționeze excepția de neconstituționalitate ridicată.
Obiectul excepției de neconstituționalitate, astfel cum a
fost formulată, îl constituie dispozițiile art. 10 lit. d) și cele
ale art. 79 din Legea nr. 64/1995 privind procedura
reorganizării judiciare și a falimentului, republicată în
Monitorul Oficial al României, Partea I, nr. 608 din
13 decembrie 2003, cu modificările ulterioare.
Anterior sesizării Curții Constituționale, dispozițiile art. 79
au fost abrogate expres prin art. I pct. 72 din Ordonanța
Guvernului nr. 38/2002 pentru modificarea și completarea
Legii nr. 64/1995 privind procedura reorganizării juridiciare
și a falimentului, publicată în Monitorul Oficial al României,
Partea I, nr. 95 din 2 februarie 2002, însă, prin art. I
pct. 42 din ordonanța sus-menționată, a fost introdus
art. 401, care preia, în esență, conținutul prevederilor în
cauză. Ulterior, dispozițiile art. 401 alin. (5) și (6) au fost
modificate prin art. I pct. 52 din Legea nr. 149/2004 pentru
modificarea și completarea Legii nr. 64/1995 privind
procedura reorganizării judiciare și a falimentului, precum și
a altor acte normative cu incidență asupra acestei
proceduri, publicată în Monitorul Oficial al României,
Partea I, nr. 424 din 12 mai 2004.
Conform jurisprudenței sale, Curtea urmează să
examineze constituționalitatea dispozițiilor art. 10 lit. d) și a
celor ale art. 401 din Legea nr. 64/1995 privind procedura
reorganizării judiciare și a falimentului, republicată, cu
modificările și completările ulterioare, texte în vigoare care
au conservat, în principiu, vechea reglementare privind
ridicarea dreptului debitorului de a-și mai conduce
activitatea.
Dispozițiile criticate ca fiind neconstituționale au, în
prezent, următorul cuprins:
— Art. 10 lit. d): îPrincipalele atribuții ale judecătoruluisindic, în cadrul prezentei legi, sunt: […]
d) judecarea cererilor de a se ridica debitorului dreptul de
a-și mai conduce activitatea;“;
— Art. 401: î(1) Deschiderea procedurii ridică debitorului
dreptul de administrare — constând în dreptul de a-și conduce
activitatea, de a-și administra bunurile din avere și de a
dispune de acestea —, dacă acesta nu și-a declarat, în
condițiile art. 26 alin. (1) lit. f) sau, după caz, art. 32 alin. (1),
intenția de reorganizare.
(2) Cu excepția cazurilor prevăzute expres de lege,
prevederile alin. (1) sunt aplicabile și bunurilor pe care debitorul
le-ar dobândi ulterior deschiderii procedurii.
(3) Judecătorul-sindic va putea ordona ridicarea, în tot sau
în parte, a dreptului de administrare al debitorului o dată cu
desemnarea unui administrator, indicând totodată și condițiile
de exercitare a acestuia.

(4) Dreptul de administrare al debitorului încetează de drept
la data la care se dispune începerea falimentului.
(5) Creditorii, comitetul creditorilor ori reprezentantul
membrilor sau, după caz, al asociaților/acționarilor pot oricând
adresa judecătorului-sindic o cerere de a se ridica debitorului
dreptul de administrare, având ca justificare pierderile continue
din averea debitorului sau lipsa probabilității de realizare a unui
plan rațional de activitate.
(6) Judecătorul-sindic va examina în termen de 15 zile
cererea prevăzută la alin. (5), într-o ședință la care vor fi citați
debitorul, creditorii, administratorul, comitetul creditorilor și
reprezentantul membrilor sau, după caz, al asociaților/
acționarilor.“
Textele constituționale invocate în susținerea excepției
sunt art. 16 alin. (1), art. 53, art. 135 alin. (2) lit. a) și
art. 136 alin. (5). Acestea au următorul cuprins:
— Art. 16 alin. (1): îCetățenii sunt egali în fața legii și a
autorităților publice, fără privilegii și fără discriminări.“;
— Art. 53: î(1) Exercițiul unor drepturi sau al unor libertăți
poate fi restrâns numai prin lege și numai dacă se impune,
după caz, pentru: apărarea securității naționale, a ordinii, a
sănătății ori a moralei publice, a drepturilor și a libertăților
cetățenilor; desfășurarea instrucției penale; prevenirea
consecințelor unei calamități naturale, ale unui dezastru ori ale
unui sinistru deosebit de grav.
(2) Restrângerea poate fi dispusă numai dacă este
necesară într-o societate democratică. Măsura trebuie să fie
proporțională cu situația care a determinat-o, să fie aplicată în
mod nediscriminatoriu și fără a aduce atingere existenței
dreptului sau a libertății.“;
— Art. 135 alin. (2) lit. a): îStatul trebuie să asigure:
a) libertatea comerțului, protecția concurenței loiale, crearea
cadrului favorabil pentru valorificarea tuturor factorilor de
producție.“;
— Art. 136 alin. (5): îProprietatea privată este inviolabilă,
în condițiile legii organice.“
În esență, autorul excepției de neconstituționalitate
consideră că prin ridicarea dreptului debitorului de a-și
conduce activitatea se aduce atingere înseși substanței
acestui drept, ceea ce contravine dispozițiilor art. 53 din
Constituție, republicată. De asemenea, se mai arată că
dispozițiile criticate încalcă și principiul constituțional al
libertății comerțului și inviolabilitatea proprietății private.
Analizând excepția de neconstituționalitate, Curtea
constată că aceasta este neîntemeiată. Legea nr. 64/1995,
republicată, cu modificările și completările ulterioare,
reglementează o procedură specială privind reorganizarea
judiciară și falimentul. Această procedură se declanșează
în cazurile prevăzute de lege față de debitorii aflați în
insolvență, în incapacitate vădită de plată a datoriilor
exigibile, determinată de modul defectuos în care debitorul
și-a condus afacerile. De aceea, textele criticate prevăd
măsura ridicării dreptului debitorului de a-și mai conduce
activitatea, de a-și administra bunurile și de a dispune de
acestea, tocmai pentru a se asigura posibilitatea realizării
drepturilor creditorilor.
Textele de lege criticate se aplică deopotrivă, fără
excepții, tuturor situațiilor care se încadrează în ipoteza
prevăzută de dispozițiile respective și nu instituie măsuri
discriminatorii sau diferențe de tratament juridic între
debitorii aflați în stare de insolvență, de natură să încalce
principiul egalității în drepturi consacrat de art. 16 din
Constituție, republicată.
În ceea ce privește susținerea de către autorul excepției
a încălcării prevederilor art. 53 din Constituție, republicată,
Curtea constată că acest text nu are incidență în cauză,
întrucât dreptul comerciantului de a-și conduce

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 992/28.X.2004
activitatea nu este unul dintre drepturile și libertățile
fundamentale prevăzute la Titlul II din Constituție, la care
se referă dispozițiile art. 53.
Curtea reține că posibilitatea ridicării dreptului debitorului
de a-și conduce activitatea se înscrie în reglementările
menite să asigure îndeplinirea obligației statului de a ocroti
libertatea comerțului, concurența loială și condițiile necesare
pentru valorificarea tuturor factorilor de producție,
neaducându-se astfel atingere textului constituțional al
art. 135 alin. (2) lit. a).
De asemenea, Curtea constată că măsura ridicării
dreptului debitorului de a-și mai conduce activitatea, de a-și
administra bunurile și de a dispune de acestea nu are
semnificația unui transfer de proprietate, operându-se numai
o indisponibilizare a bunurilor, care nu afectează în esență
dreptul de proprietate al debitorului. Prin urmare, textele
legale criticate nu contravin dispozițiilor art. 136 alin. (5)
din Constituție, republicată, care, de altfel, prevăd

5

inviolabilitatea proprietății private îîn condițiile legii organice“.
De asemenea, este de reținut că, potrivit dispozițiilor
art. 44 alin. (1) teza a doua, conținutul și limitele dreptului
de proprietate sunt stabilite de lege.
Textele criticate pentru neconstituționalitate în cauza de
față au mai format obiect al controlului exercitat de Curtea
Constituțională. Prin Decizia nr. 138 din 8 aprilie 2003,
publicată în Monitorul Oficial al României, Partea I, nr. 300
din 6 mai 2003 și Decizia nr. 279 din 29 iunie 2004
(nepublicată), de exemplu, Curtea a respins ca nefondată
excepția de neconstituționalitate a dispozițiilor art. 10 lit. d)
și art. 40 1 din Legea nr. 64/1995, republicată, cu
modificările și completările ulterioare.
Neexistând elemente noi de natură a determina
schimbarea
jurisprudenței
în
materie
a
Curții
Constituționale, cele statuate în deciziile sus-menționate își
păstrează valabilitatea și în prezenta cauză.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, republicată,
al art. 1, 2, 3, al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 10 lit. d) și ale art. 401 din Legea nr. 64/1995 privind
procedura reorganizării judiciare și a falimentului, republicată, cu modificările și completările ulterioare, excepție ridicată de
Societatea Comercială îSELD INDUSTRIAL IMPEX“ — S.R.L. București în Dosarul nr. 7.636/1999 al Tribunalului
București — Secția a VII-a comercială.
Definitivă și general obligatorie.
Pronunțată în ședința publică din data de 14 septembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihai Paul Cotta

HOTĂRÂRI ALE GUVERNULUI ROMÂNIEI
GUVERNUL ROMÂNIEI

HOTĂRÂRE
privind aprobarea stemei comunei Căiuți, județul Bacău
În temeiul art. 108 din Constituție, republicată, și al art. 10 alin. 2 din
Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema comunei Căiuți, județul Bacău,
prevăzută în anexa nr. 1.
(2) Descrierea elementelor stemei și semnificațiile acestora sunt
prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

ADRIAN NĂSTASE
Contrasemnează:
Ministru de stat,
ministrul administrației și internelor,
Marian Florian Săniuță
Ministrul delegat
pentru administrația publică,
Gheorghe Emacu
București, 14 octombrie 2004.
Nr. 1.694.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 992/28.X.2004
ANEXA Nr. 1

STEMA
comunei Căiuți, județul Bacău

ANEXA Nr. 2
DESCRIEREA ȘI SEMNIFICAȚIILE

elementelor însumate ale stemei comunei Căiuți, județul Bacău
Descrierea stemei:
Stema comunei Căiuți, potrivit anexei nr. 1, se compune
dintr-un scut triunghiular, cu marginile rotunjite.
În câmpul superior, pe fond de argint, se află trei roze
de culoare naturală, roșii, cu cinci sepale verzi, butonate
cu aur.
În câmpul inferior, pe fond roșu, se află un cal de
argint, cabrat.

Scutul este trimbrat de o coroană murală de argint, cu
un turn crenelat.
Semnificațiile elementelor însumate:
Rozele amintesc de blazonul familiei Rosetti.
Calul simbolizează ocupația locuitorilor zonei.
Coroana murală, cu un turn crenelat, semnifică faptul că
localitatea are rangul de comună.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 992/28.X.2004

7

GUVERNUL ROMÂNIEI

HOTĂRÂRE
privind aprobarea stemei comunei Bucov, județul Prahova
În temeiul art. 108 din Constituție, republicată, și al art. 10 alin. 2 din
Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema comunei Bucov, județul Prahova,
prevăzută în anexa nr. 1.
(2) Descrierea elementelor stemei și semnificațiile acestora sunt
prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

ADRIAN NĂSTASE
Contrasemnează:
Ministru de stat,
ministrul administrației și internelor,
Marian Florian Săniuță
Ministrul delegat
pentru administrația publică,
Gheorghe Emacu
București, 14 octombrie 2004.
Nr. 1.695.
ANEXA Nr. 1

STEMA
comunei Bucov, județul Prahova

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 992/28.X.2004
ANEXA Nr. 2
DESCRIEREA ȘI SEMNIFICAȚIILE

elementelor însumate ale stemei comunei Bucov, județul Prahova
Descrierea stemei:
Stema comunei Bucov, potrivit anexei nr. 1, se
compune dintr-un scut triunghiular, cu marginile rotunjite,
despicat.
În câmp albastru se află un zid de cetate, crenelat, cu
o poartă boltită, în centrul căreia pe o terasă verde este
amplasat un arac cu viță de vie, dezrădăcinată, și struguri,
în culori naturale.
În șef, în câmp de aur, sunt amplasați trei fagi
dezrădăcinați, în culori naturale.

Scutul este trimbrat de o coroană murală de argint, cu
un turn crenelat.
Semnificațiile elementelor însumate:
Poarta și zidul de cetate amintesc de faptul că
așezarea a fost târg și reședința vechiului județ Sac.
Vița de vie cu struguri face trimitere la bogăția viticolă a
zonei.
Fagii fac referire la etimologia numelui comunei, care
provine din cuvântul slav bucov, care înseamnă fag.
Coroana murală cu un turn crenelat semnifică faptul că
localitatea are rangul de comună.

GUVERNUL ROMÂNIEI

HOTĂRÂRE
privind aprobarea stemelor unor orașe din județul Prahova
În temeiul art. 108 din Constituție, republicată, și al art. 10 alin. 2 din
Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stemele orașelor Boldești-Scăeni,
Comarnic, Sinaia, Slănic, Urlați, din județul Prahova, prevăzute în anexele
nr. 1.1—1.5.
(2) Descrierea elementelor stemelor și semnificațiile acestora sunt
prevăzute în anexele nr. 2.1—2.5.
(3) Anexele nr. 1.1—1.5 și 2.1—2.5 fac parte integrantă din prezenta
hotărâre.
PRIM-MINISTRU

ADRIAN NĂSTASE

Contrasemnează:
Ministru de stat,
ministrul administrației și internelor,
Marian Florian Săniuță
Ministrul delegat
pentru administrația publică,
Gheorghe Emacu

București, 14 octombrie 2004.
Nr. 1.697.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 992/28.X.2004

9
ANEXA Nr. 1.1

STEMA
orașului Boldești-Scăeni, județul Prahova

ANEXA Nr. 2.1
DESCRIEREA ȘI SEMNIFICAȚIILE

elementelor însumate ale stemei orașului Boldești-Scăeni, județul Prahova
Descrierea stemei:
Stema orașului Boldești-Scăeni, potrivit anexei nr. 1.1,
se compune dintr-un scut tripartit, cu marginile rotunjite.
În primul câmp, pe argint, se află un scaiete natural.
În câmpul al doilea, pe azur, se află un strugure cu
patru frunze, totul de aur.
În al treilea câmp, pe fond roșu, sunt două mâini
împreunate, de argint.
Scutul este trimbrat de o coroană murală de argint, cu
trei turnuri crenelate.

Semnificațiile elementelor însumate:
Scaietele face trimitere la originea denumirii fostei
comune Scăeni.
Strugurele simbolizează principala bogăție naturală a
zonei, podgoriile de vie de pe dealul Seciu.
Mâinile împreunate fac referire la Falansterul de la
Scăeni.
Coroana murală cu trei turnuri crenelate semnifică faptul
că localitatea are rangul de oraș.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 992/28.X.2004
ANEXA Nr. 1.2

STEMA
orașului Comarnic, județul Prahova

ANEXA Nr. 2.2
DESCRIEREA ȘI SEMNIFICAȚIILE

elementelor însumate ale stemei orașului Comarnic, județul Prahova
Descrierea stemei:
Stema orașului Comarnic, potrivit anexei nr. 1.2, se
compune dintr-un scut argintiu, triunghiular, cu marginile
rotunjite, tăiat.
În șef, în câmp roșu, se află trei roți de aur.
În partea de jos, în câmp de azur, se află un căprior
de argint.
În vârful scutului se află o stea de argint cu cinci raze; în
stânga căpriorului este așezat un cap de berbec, de argint,
văzut din profil, spre dreapta; în dreapta căpriorului se află o
aglomerare de stânci și un brad pe o terasă, totul de argint.
Scutul este trimbrat de o coroană murală de argint, cu
trei turnuri crenelate.

Semnificațiile elementelor însumate:
Roțile de aur sunt simbolul activităților și drumurilor
comerciale, care au stat la baza întemeierii localității.
Căpriorul și steaua de argint sunt elemente din blazonul
familiei Bibescu, ale cărei domenii se aflau în această zonă.
Aglomerarea de stânci și bradul semnifică trecătoarea în
care este plasată localitatea.
Berbecul este imaginea ocupației tradiționale a
locuitorilor; etimologic, cuvântul Comarnic înseamnă strunga
de oi.
Coroana murală cu trei turnuri crenelate semnifică faptul
că localitatea are rangul de oraș.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 992/28.X.2004

11
ANEXA Nr. 1.3

STEMA
orașului Sinaia, județul Prahova

ANEXA Nr. 2.3
DESCRIEREA ȘI SEMNIFICAȚIILE

elementelor însumate ale stemei orașului Sinaia, județul Prahova
Descrierea stemei:
Stema orașului Sinaia, potrivit anexei nr. 1.3, se
compune dintr-un scut triunghiular, cu marginile rotunjite.
În câmpul albastru se află un munte de argint, însoțit,
dreapta-stânga, de câte un brad dezrădăcinat, de argint,
totul stând pe o terasă verde.
În șef se află tabla de șah, cu pătrate de culoare
neagră cu argint.

Scutul este trimbrat de o coroană murală de argint, cu
trei turnuri crenelate.
Semnificațiile elementelor însumate:
Compoziția centrală a stemei face aluzie la cadrul
natural al zonei.
Tabla de șah semnifică blazonul familiei Hohenzollern.
Coroana murală cu trei turnuri crenelate semnifică faptul
că localitatea are rangul de oraș.

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 992/28.X.2004
ANEXA Nr. 1.4

STEMA
orașului Slănic, județul Prahova

ANEXA Nr. 2.4
DESCRIEREA ȘI SEMNIFICAȚIILE

elementelor însumate ale stemei orașului Slănic, județul Prahova
Descrierea stemei:
Stema orașului Slănic, potrivit anexei nr. 1.4, se
compune dintr-un scut triunghiular, cu marginile rotunjite.
În câmp de azur se află un munte de sare, de argint,
flancat în dextra și senestra de câte un ciocan de mină,
de aur, așezat pe o terasă, de argint, încărcată cu două
crengi de brad naturale, dispuse în săritoare, peste care
broșează o rindea de culoare neagră, plasată în fascie.

Scutul este trimbrat de o coroană murală de argint, cu
trei turnuri crenelate.
Semnificațiile elementelor însumate:
Muntele de sare exprimă ponderea industriei extractive
în economia orașului, tradiția exploatării sării, precum și
numele orașului.
Rindeaua simbolizează activitatea prelucrării artistice a
lemnului de brad de către locuitorii zonei.
Coroana murală cu trei turnuri crenelate semnifică faptul
că localitatea are rangul de oraș.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 992/28.X.2004

13
ANEXA Nr. 1.5

STEMA
orașului Urlați, județul Prahova

ANEXA Nr. 2.5
DESCRIEREA ȘI SEMNIFICAȚIILE

elementelor însumate ale stemei orașului Urlați, județul Prahova
Descrierea stemei:
Stema orașului Urlați, potrivit anexei nr. 1.5, se
compune dintr-un scut triunghiular despicat, cu marginile
rotunjite, tăiat în partea stângă de un brâu undat, de
argint.
În primul cartier, pe fond roșu, se află un sceptru de
argint, plasat în bandă, pe care este înfășurată o viță de
vie, de argint, cu trei ciorchini de aur.
În al doilea cartier, pe fond de azur, se află un cap de
licorn, de argint.

În al treilea cartier, pe fond de azur, se află o acvilă
neagră conturnată, în zbor deschis, având în cioc o cruce
de argint.
Scutul este trimbrat de o coroană murală de argint, cu
trei turnuri crenelate.
Semnificațiile elementelor însumate:
Sceptrul cu vița de vie face referire la via domnească a
lui Constantin Brâncoveanu.
Capul de licorn și acvila sunt elemente din blazonul
familiei Bellu.
Coroana murală cu trei turnuri crenelate semnifică faptul
că localitatea are rangul de oraș.

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 992/28.X.2004
GUVERNUL ROMÂNIEI

HOTĂRÂRE
privind aprobarea stemei orașului Moldova Nouă,
județul Caraș-Severin
În temeiul art. 108 din Constituție, republicată, și al art. 10 alin. 2 din
Legea nr. 102/1992 privind stema țării și sigiliul statului,
Guvernul României

adoptă prezenta hotărâre.

Articol unic. — (1) Se aprobă stema orașului Moldova Nouă, județul
Caraș-Severin, prevăzută în anexa nr. 1.
(2) Descrierea elementelor stemei și semnificațiile acestora sunt
prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

ADRIAN NĂSTASE
Contrasemnează:
Ministru de stat,
ministrul administrației și internelor,
Marian Florian Săniuță
Ministrul delegat
pentru administrația publică,
Gheorghe Emacu
București, 14 octombrie 2004.
Nr. 1.698.
ANEXA Nr. 1

STEMA
orașului Moldova Nouă, județul Caraș-Severin

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 992/28.X.2004

15
ANEXA Nr. 2

DESCRIEREA ȘI SEMNIFICAȚIILE

elementelor însumate ale stemei orașului Moldova Nouă, județul Caraș-Severin
Descrierea stemei:
Stema orașului Moldova Nouă, potrivit anexei nr. 1, se
compune dintr-un scut triunghiular, cu marginile rotunjite,
tăiat de o fascie undată, compusă din șase fascii mici, trei
de argint și trei albastre, care se intercalează.
În câmpul superior, pe fond albastru, se află o ancoră cu
vârful în jos, de argint, cu funie șerpuită de aur; ancora este
flancată, dreapta-stânga, de câte un pește înotând, de aur.
În câmpul inferior, zidit, roșu, se află o gură de mină
cu zidărie de argint, broșată de două ciocane minerești
încrucișate, de argint.
Scutul este trimbrat de o coroană murală de argint, cu
trei turnuri crenelate.

Semnificațiile elementelor însumate:
Brâul undat reprezintă fluviul Dunărea, iar ancora
semnifică faptul că localitatea este port.
Peștele reprezintă bogăția piscicolă a zonei și una dintre
ocupațiile tradiționale ale locuitorilor.
Gura de mină relevă ponderea activității miniere în
economia localității, predominantă fiind exploatarea de
cupru.
Câmpul zidit simbolizează trecutul istoric al localității,
încă de pe vremea romanilor.
Coroana murală cu trei turnuri crenelate semnifică faptul
că localitatea are rangul de oraș.

GUVERNUL ROMÂNIEI

HOTĂRÂRE
privind aprobarea stemei municipiului Baia Mare,
județul Maramureș
În temeiul art. 108 din Constituție, republicată, și al art. 10 alin. 2 din
Legea nr. 102/1992 privind stema țării și sigiliul statului,
Guvernul României adoptă prezenta hotărâre.
Articol unic. — (1) Se aprobă stema municipiului Baia Mare, județul
Maramureș, prevăzută în anexa nr. 1.
(2) Descrierea elementelor stemei și semnificațiile acestora sunt
prevăzute în anexa nr. 2.
(3) Anexele nr. 1 și 2 fac parte integrantă din prezenta hotărâre.
PRIM-MINISTRU

ADRIAN NĂSTASE
Contrasemnează:
Ministru de stat, ministrul
administrației și internelor,
Marian Florian Săniuță
Ministrul delegat
pentru administrația publică,
Gheorghe Emacu

București, 14 octombrie 2004.
Nr. 1.699.

PDF compression, OCR, web-optimization with CVISION's PdfCompressor

16

MONITORUL OFICIAL AL ROMÂNIEI, PARTEA I, Nr. 992/28.X.2004
ANEXA Nr. 1

STEMA
municipiului Baia Mare, județul Maramureș

ANEXA Nr. 2
DESCRIEREA ȘI SEMNIFICAȚIILE

elementelor însumate ale stemei municipiului Baia Mare, județul Maramureș
Descrierea stemei:
Stema municipiului Baia Mare, potrivit anexei nr. 1, se
compune dintr-un scut triunghiular, cu marginile rotunjite,
despicat.
În cartierul din dreapta, pe fond roșu, se află un miner
lucrând cu târnăcopul într-o galerie plasată la baza unui
deal; deasupra, crescut din deal, este un castan comestibil,
cu coroană bogată, totul de argint. În interiorul galeriei, din
peretele acesteia se desprind o floare de mină și frânturi
de metal prețios, toate de aur.
În cartierul din stânga, pe fond albastru, se află un turn
pătrat, de aur, etajat, dotat cu ferestre luminate,
reprezentate pe fond negru, și ceas, terminat cu un

acoperiș ascuțit, flancat cu turnulețe, așezat pe o terasă cu
mai multe deschideri.
Scutul este trimbrat de o coroană murală de argint, cu
șapte turnuri crenelate.
Semnificațiile elementelor însumate:
Castanul comestibil secular și minereul reprezintă
bogăția solului și a subsolului, precum și ocupația
locuitorilor zonei, mineritul.
Floarea de mină reprezintă muzeul de profil existent în
zonă.
Turnul construit de Iancu de Hunedoara amintește de
perioada de prosperitate a comunității din acea vreme.
Coroana murală cu șapte turnuri crenelate semnifică faptul
că localitatea are rangul de municipiu, reședință de județ.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 992/28.X.2004 conține 16 pagini.

Prețul de vânzare 18.500 lei

ISSN 1453—4495

PDF compression, OCR, web-optimization with CVISION's PdfCompressor

