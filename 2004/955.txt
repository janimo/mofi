PARTEA

Anul 172 (XVI) — Nr. 955

I

LEGI, DECRETE, HOTĂRÂRI ȘI ALTE ACTE

Marți, 19 octombrie 2004

SUMAR

Nr.

Pagina

Nr.

Pagina
ACTE ALE ORGANELOR DE SPECIALITATE

DECIZII ALE CURȚII CONSTITUȚIONALE
Decizia nr. 335 din 16 septembrie 2004 referitoare la
excepția de neconstituționalitate a dispozițiilor
art. 720 1 alin. 1 din Codul de procedură civilă

ALE ADMINISTRAȚIEI PUBLICE CENTRALE
1–3

1.559. — Hotărâre privind procedura de omologare a
produselor de protecție a plantelor în vederea
plasării pe piață și a utilizării lor pe teritoriul
României ....................................................................

ALE

— Ordin al ministrului muncii, solidarității sociale
și

HOTĂRÂRI ALE GUVERNULUI ROMÂNIEI

DECIZII

525.

familiei

privind

aprobarea

formatului

și

conținutului buletinului de calcul al punctajului
mediu anual rezultat în urma evaluării, în vederea
4–12

CURȚII

recalculării pensiilor ...................................................

12–15

CONSTITUȚIONALE

CURTEA CONSTITUȚIONALĂ

D E C I Z I A Nr. 335
din 16 septembrie 2004

referitoare la excepția de neconstituționalitate a dispozițiilor art. 7201 alin. 1
din Codul de procedură civilă
Ioan Vida
Aspazia Cojocaru
Constantin Doldur
Kozsokár Gábor
Acsinte Gaspar
Petre Ninosu
Ion Predescu
Șerban Viorel Stănoiu
Aurelia Popa
Mihaela Senia Costinescu

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate
a dispozițiilor art. 720 1 alin. 1 din Codul de procedură
civilă, excepție ridicată de Societatea Comercială îEuropean
Drinks“ — S.A. în Dosarul nr. 892/2003 al Înaltei Curți de
Casație și Justiție — Secția comercială.

La apelul nominal se prezintă Societatea Națională a
Apelor Minerale — S.A. din București, prin consilier juridic
Maria Bohor, și partea Peter Elek, prin mandatar Maria
Bohor, lipsind autoarea excepției și celelalte părți, față de
care procedura de citare este legal îndeplinită.
Reprezentantul, respectiv mandatarul celor două părți
arată că, potrivit art. 126 din Constituție, republicată,
competența și procedura de judecată se stabilesc prin lege.
Or, art. 720 1 din Codul de procedură civilă instituie o
procedură specială derogatorie de la dreptul comun în
materie comercială, în deplină concordanță cu prevederile
constituționale menționate, cu respectarea liberului acces la
justiție al părților, asigurând totodată celeritatea soluționării
litigiilor comerciale.
Reprezentantul Ministerului Public pune concluzii de
respingere a excepției de neconstituționalitate, susținând că

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 955/19.X.2004

textul de lege criticat nu contravine accesului liber la
justiție, critica referitoare la modul defectuos de redactare a
art. 7201 din Codul de procedură civilă, în sensul că lasă
instanței o marjă mare de apreciere a naturii juridice a
litigiului, fiind neîntemeiată.
C U R T E A,

având în vedere actele și lucrările dosarului, reține
următoarele:
Prin Încheierea din 30 martie 2004, pronunțată în
Dosarul nr. 892/2003, Înalta Curte de Casație și Justiție —
Secția comercială a sesizat Curtea Constituțională cu
excepția de neconstituționalitate a dispozițiilor art. 720 1
alin. 1 din Codul de procedură civilă, excepție ridicată de
Societatea Comercială îEuropean Drinks“ — S.A.
În motivarea excepției de neconstituționalitate autorul
arată că, întrucât textul nu se referă la procesele și
cererile adresate instanțelor comerciale, ci la procesele și
cererile în materie comercială, rezultă că justițiabilul este
lipsit de accesul la justiție. Astfel, dacă, prin ipoteză,
reclamantul consideră în mod eronat că acțiunea sa are
natură juridică civilă, cu deplină bună-credință, el se va
adresa direct instanței, fără îndeplinirea procedurii
prealabile de conciliere. Instanța, constatând că în realitate
acțiunea are caracter comercial, își va declina competența
în favoarea instanței comerciale, care va respinge
respectiva acțiune, ca prematură, ceea ce este de natură a
aduce atingere accesului liber la justiție.
Pe de altă parte, autorul apreciază că textul normei
procedurale criticat nu satisface două dintre criteriile
impuse de Convenția pentru apărarea drepturilor omului și
a libertăților fundamentale, privind reglementările legale,
respectiv precizia și previzibilitatea acestora.
Înalta Curte de Casație și Justiție — Secția comercială
apreciază că art. 7201 alin. 1 din Codul de procedură civilă
instituie o procedură extrajudiciară în cadrul căreia părțile
să încerce rezolvarea litigiului, comunicându-și pretențiile și
înscrisurile pe care se întemeiază. Întrucât în raporturile
comerciale respectarea celerității este esențială, textul de
lege criticat dă posibilitatea părților de a soluționa cu
bună-credință, în mod direct și fără a apela la instanța
judecătorească, problemele lor litigioase. În măsura în care
nu se ajunge la un acord, acestea au posibilitatea de a se
adresa instanței, ceea ce reprezintă expresia deplină a
liberului acces la justiție.
Potrivit dispozițiilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului, precum și Guvernului, pentru a-și formula
punctele de vedere cu privire la excepția de
neconstituționalitate ridicată.
Guvernul arată că este inadmisibil ca, sub pretextul
exercitării neîngrădite a dreptului de a se adresa justiției,
reclamantul, apreciind în mod subiectiv, să fie îndreptățit să
determine el atât natura proceselor și cererilor deduse
justiției, cât și instanțele cărora acestea le-ar fi adresate.
În acest mod ar fi ignorate normele de procedură și de
competență, fapt ce contravine prevederilor constituționale
cuprinse în art. 126 alin. (2).
Președinții celor două Camere ale Parlamentului nu au
comunicat punctele lor de vedere cu privire la excepția de
neconstituționalitate.
C U R T E A,

examinând încheierea de sesizare, punctul de vedere al
Guvernului, raportul întocmit de judecătorul-raportor,
susținerile părților prezente, concluziile procurorului,
dispozițiile legale criticate, raportate la prevederile
Constituției republicate, precum și dispozițiile Legii
nr. 47/1992, republicată, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din

Constituția României, republicată, ale art. 1 alin. (2), art. 2,
3, 10 și 29 din Legea nr. 47/1992, republicată, să
soluționeze excepția de neconstituționalitate formulată.
Obiectul excepției de neconstituționalitate îl constituie
art. 7201 alin. 1 din Codul de procedură civilă, care are
următorul conținut:
— Art. 7201 alin. 1: îÎn procesele și cererile în materie
comercială evaluabile în bani, înainte de introducerea cererii
de chemare în judecată, reclamantul va încerca soluționarea
litigiului prin conciliere directă cu cealaltă parte.“
Autorul excepției susține că dispozițiile legale criticate
încalcă prevederile constituționale cuprinse în art. 21
alin. (1), (2) și (3), potrivit cărora: î(1) Orice persoană se
poate adresa justiției pentru apărarea drepturilor, a libertăților
și a intereselor sale legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.“
De asemenea, consideră că textele de lege criticate
încalcă și prevederile art. 6 paragraful 1 din Convenția
pentru apărarea drepturilor omului și a libertăților
fundamentale: îOrice persoană are dreptul la judecarea în
mod echitabil, în mod public și într-un termen rezonabil a
cauzei sale, de către o instanță independentă și imparțială,
instituită de lege, care va hotărî fie asupra încălcării drepturilor
și obligațiilor sale cu caracter civil, fie asupra temeiniciei
oricărei acuzații în materie penală îndreptate împotriva sa.
Hotărârea trebuie să fie pronunțată în mod public, dar accesul
în sala de ședință poate fi interzis presei și publicului pe
întreaga durată a procesului sau a unei părți a acestuia în
interesul moralității, al ordinii publice ori al securității naționale
într-o societate democratică, atunci când interesele minorilor
sau protecția vieții private a părților la proces o impun, sau în
măsura considerată absolut necesară de către instanță atunci
când, în împrejurări speciale, publicitatea ar fi de natură să
aducă atingere intereselor justiției.“
Autorul excepției de neconstituționalitate susține, în
esență, că textul de lege criticat este contrar dispozițiilor
art. 21 din Legea fundamentală, referitor la accesul liber la
justiție, întrucât condiționează accesul la instanța
judecătorească de parcurgerea unei proceduri prealabile de
conciliere, care este de natură a tergiversa soluționarea
litigiului comercial.
Examinând excepția de neconstituționalitate ridicată,
Curtea Constituțională constată că dispozițiile privind
soluționarea litigiilor în materie comercială, cuprinse în
cap. XIV din Cartea a VI-a a Codului de procedură civilă,
instituie o procedură specială de rezolvare a acestei
categorii de litigii ce cuprinde concilierea directă prealabilă
între părți și o procedură de judecată derogatorie de la
dreptul comun.
Potrivit dispozițiilor art. 126 alin. (2) din Constituție,
republicată, stabilirea regulilor de desfășurare a procesului
în fața instanțelor judecătorești este de competența
exclusivă a legiuitorului, care poate institui, în considerarea
unor situații deosebite, reguli speciale de procedură. Sub
acest aspect, principiul liberului acces la justiție presupune
posibilitatea neîngrădită a celor interesați de a le utiliza, în
formele și în modalitățile prevăzute de lege.
Prin instituirea procedurii prealabile de conciliere, ca de
altfel în toate cazurile în care legiuitorul a condiționat
valorificarea unui drept de exercitarea sa în cadrul unei
anumite proceduri, nu s-a urmărit restrângerea accesului
liber la justiție, de care, în mod evident, cel interesat
beneficiază în condițiile legii, ci, exclusiv, instaurarea unui
climat de ordine, indispensabil, în vederea exercitării
dreptului constituțional prevăzut de art. 21, prevenindu-se,
astfel, abuzurile și asigurându-se protecția drepturilor și
intereselor legitime ale celorlalte părți. Așa fiind, textul de

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 955/19.X.2004
lege criticat este în deplin acord cu dispozițiile art. 109
alin. 2 din Codul de procedură civilă, potrivit cărora, îÎn
cazurile anume prevăzute de lege, sesizarea instanței
competente se poate face numai după îndeplinirea unei
proceduri prealabile, în condițiile stabilite de acea lege“ […].
De altfel, Curtea a statuat în mod constant că
reglementarea de către legiuitor, în limitele competenței ce
i-a fost conferită prin Constituție, a condițiilor de exercitare
a unui drept — subiectiv sau procesual, inclusiv prin
instituirea unor proceduri speciale, nu constituie o
restrângere a exercițiului acestuia, ci doar o modalitate
eficientă de a preveni exercitarea sa abuzivă, în
detrimentul altor titulari de drepturi, în egală măsură
ocrotite.
Mai trebuie menționat că, din ansamblul reglementării,
rezultă că, prin instituirea procedurii prealabile de conciliere,
legiuitorul a urmărit să transpună în practică principiul
celerității soluționării litigiilor dintre părți — mai pregnant în
materie comercială — și să degreveze activitatea
instanțelor de judecată. Astfel, rolul normei procedurale
criticate este acela de a reglementa o procedură
extrajudiciară care să ofere părților posibilitatea de a se
înțelege asupra eventualelor pretenții ale reclamantului, fără
implicarea autorității judecătorești competente. Față de
aceste rațiuni majore, condiționarea sesizării instanței de
parcurgerea procedurii de conciliere cu partea potrivnică nu
poate fi calificată ca o îngrădire a accesului liber la justiție,
în accepțiunea prohibită de prevederile constituționale de
referință, atâta vreme cât partea interesată poate sesiza
instanța judecătorească cu cererea de chemare în
judecată.
Pe de altă parte, autorul excepției deduce
neconstituționalitatea reglementării legale criticate, constând
în îngrădirea accesului liber la justiție, și din interpretarea
și aplicarea textului de lege dedus controlului, în situația în
care reclamantul, considerând că litigiul are natură juridică
civilă, sesizează direct instanța, care, analizând situația de
fapt, califică acțiunea drept litigiu comercial și o respinge
ca fiind prematur introdusă, întrucât nu s-a făcut dovada
parcurgerii procedurii prealabile de conciliere.
Cu privire la această critică de neconstituționalitate,
Curtea reține că sfera litigiilor comerciale este reglementată,
având la bază criteriile stabilite prin art. 3—6 din Codul
comercial, referitoare la faptele de comerț.
Sub incidența procedurii de soluționare a litigiilor
comerciale intră nu numai litigiile comerciale propriu-zise, ci

3

și cele asimilate lor prin dispozițiile art. 72010 din Codul de
procedură civilă. Potrivit acestui text, litigiile privind
desfășurarea activității în scopul privatizării prin înstrăinare
de bunuri ori alte valori din patrimoniul societăților
comerciale sau al altor persoane juridice cu capital de stat,
precum și litigiile privind drepturile și obligațiile contractate
în cadrul acestei activități se soluționează de către
instanțele care au competența de judecată a proceselor și
cererilor în materie comercială, potrivit dispozițiilor
procedurale aplicabile în această materie.
Curtea apreciază că stabilirea naturii juridice a cererii de
chemare în judecată are la bază criteriile stabilite prin
dispozițiile legale menționate mai sus, acestea furnizând
premisa intrinsecă la care face trimitere art. 7201 din Codul
de procedură civilă, o eventuală imprecizie sau lipsă de
rigoare a lor, de natură să antreneze erori de calificare a
naturii juridice a cauzei, neoferind temei criticii de
neconstituționalitate a reglementării legale deduse
controlului.
De altfel, o eventuală calificare eronată a naturii juridice
a cauzei deduse judecății constituie un risc a cărui
transpunere în realitate este în exclusivitate imputabilă
reclamantului, care nu a înțeles să-și asigure o asistență
juridică de calitate, deși, potrivit art. 720 2 din Codul de
procedură civilă, îîn procesele și cererile în materie
comercială părțile sau reprezentanții lor pot fi asistați de experți
ori de alți specialiști“.
Așa fiind, împrejurarea că persoana interesată, deși
cunoștea sau ar fi trebuit să cunoască dispozițiile legale
referitoare la soluționarea litigiilor în materie comercială, ca
și consecințele juridice ale nerespectării lor, nu s-a
conformat exigenței legale, invocând, de fapt, propria sa
culpă, lipsește de îndreptățire critica reglementării în cauză,
potrivit principiului înemo auditur propriam turpitudinem
allegans“.
Față de cele arătate, Curtea constată că dispozițiile
art. 7201 alin. 1 din Codul de procedură civilă sunt în
concordanță cu prevederile constituționale privind accesul
liber la justiție, precum și cu reglementările internaționale
cuprinse în art. 6 paragraful 1 din Convenția pentru
apărarea drepturilor omului și a libertăților fundamentale,
privind dreptul persoanei la un proces echitabil, judecat
într-un termen rezonabil.

Pentru considerentele expuse mai sus, în temeiul art. 146 lit. d) și al art. 147 alin. (4) din Constituție, republicată,
precum și al art. 1—3, al art. 11 alin. (1) lit. A.d) și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 7201 din Codul de procedură civilă, excepție ridicată
de Societatea Comercială îEuropean Drinks“ — S.A. în Dosarul nr. 892/2003 al Înaltei Curți de Casație și Justiție —
Secția comercială.
Definitivă și obligatorie.
Pronunțată în ședința publică din data de 16 septembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Mihaela Senia Costinescu

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 955/19.X.2004

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind procedura de omologare a produselor de protecție a plantelor
în vederea plasării pe piață și a utilizării lor pe teritoriul României
În temeiul art. 108 din Constituția României, republicată,
Guvernul României adoptă prezenta hotărâre.
CAPITOLUL I
Dispoziții generale
Art. 1. — Procedura de omologare a produselor de
protecție a plantelor în vederea plasării pe piață și a
utilizării lor pe teritoriul României se stabilește potrivit
prevederilor prezentei hotărâri.
Art. 2. — Pe teritoriul României sunt plasate pe piață și
se utilizează produse de protecție a plantelor omologate de
către Comisia Națională de Omologare a Produselor de
Protecție a Plantelor.
Art. 3. — Termenii de specialitate în înțelesul prezentei
hotărâri sunt definiți astfel:
a) produse de protecție a plantelor — substanțe active și
preparate conținând una sau mai multe substanțe active
care sunt prezentate în forma în care sunt livrate
utilizatorului și sunt destinate pentru:
1. protecția plantelor sau produselor vegetale împotriva
tuturor organismelor dăunătoare ori prevenirea acțiunii
acestor organisme;
2. exercitarea unei acțiuni asupra proceselor vitale ale
plantelor, alta decât o acțiune nutritivă;
3. asigurarea conservării produselor vegetale în măsura
în care aceste substanțe sau produse nu fac obiectul altor
reglementări legale privind agenții de conservare;
4. distrugerea plantelor nedorite;
5. distrugerea unor părți ale plantelor, oprirea sau
prevenirea unei creșteri nedorite a plantelor;
b) preparate — amestecuri solide ori lichide, compuse
din două sau mai multe substanțe din care cel puțin una
este o substanță activă destinată utilizării ca produs de
protecție a plantelor;
c) substanțe — elemente chimice și compușii lor, așa
cum apar în stare naturală sau obținute printr-un proces de
fabricație, inclusiv orice impuritate care rezultă din acesta;
d) substanțe active — substanțe sau microorganisme,
incluzând virușii, care exercită o acțiune generală ori
specifică asupra organismelor dăunătoare sau asupra
plantelor, părților vii ale acestora ori asupra produselor
vegetale;
e) condiționare — operație prin care substanța activă se
prelucrează sub formă de produs comercial, și anume:
pulberi de prăfuit, pulberi pentru tratarea semințelor, pulberi
umectabile, emulsii, suspensii, soluții, granule și altele

asemenea, prin adăugarea unor componente organice sau
anorganice cu rol diluant ori adjuvant;
f) comercializare — ansamblul de activități autorizate
pentru promovarea comercială a produselor, inclusiv
publicitatea, relațiile publice și serviciile de informare,
distribuire și vânzare pe piața internă sau externă;
g) plasarea pe piață — orice introducere pe teritoriul
României, cu titlu oneros sau gratuit, a produselor de
protecție a plantelor, alta decât cea în vederea depozitării
și expedierii ulterioare în afara teritoriului României sau a
eliminării lor. Importul unui produs de protecție a plantelor
pe teritoriul României constituie o introducere pe piață în
sensul prezentei hotărâri;
h) omologare — procedura prin care Comisia Națională
de Omologare a Produselor de Protecție a Plantelor, în
urma unei solicitări, aprobă plasarea pe piață și utilizarea
unui produs de protecție a plantelor pe teritoriul României;
i) certificat de omologare — act oficial care atestă că un
produs de protecție a plantelor este aprobat pentru
plasarea pe piață și utilizare pe teritoriul României;
j) deținătorul omologării — orice persoană care deține
omologarea pentru plasarea pe piață și utilizarea unui
produs de protecție a plantelor;
k) Comisia Națională de Omologare a Produselor de
Protecție a Plantelor — reprezintă autoritatea națională
desemnată pentru omologarea produselor de protecție a
plantelor;
l) Secretariatul tehnic al Comisiei Naționale de Omologare
a Produselor de Protecție a Plantelor — organismul executiv
de lucru al Comisiei Naționale de Omologare a Produselor
de Protecție a Plantelor;
m) plante — plante vii, respectiv părțile vii ale acestora,
inclusiv fructele proaspete și semințele;
n) produse vegetale — produse de origine vegetală
neprelucrate sau care au suferit o prelucrare simplă, și
anume: uscare, stoarcere, măcinare, atâta vreme cât nu
este vorba de plante ca cele definite la lit. m);
o) organisme dăunătoare — dăunători ai plantelor sau
produselor vegetale care aparțin regnului animal sau
vegetal, precum și viruși, bacterii și micoplasme și alți
patogeni;
p) animale — animale aparținând speciilor hrănite și
deținute sau consumate în mod normal de om;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 955/19.X.2004
q) reziduuri — una sau mai multe substanțe prezente
în ori pe plante sau produse vegetale, în produse
comestibile de origine animală sau în altă componentă a
mediului și care rezultă din utilizarea produselor de
protecție a plantelor, inclusiv metaboliții acestora și produșii
de degradare sau reacție;
r) mediu — apă, aer, sol, faună și floră sălbatică,
precum și toate interdependențele dintre ele sau între ele
și orice organism viu;
s) combaterea integrată — aplicarea rațională a unei
combinații de măsuri biologice, biotehnologice, chimice,
culturale sau de ameliorare a plantelor, în care folosirea
produselor chimice de protecție a plantelor este limitată la
strictul necesar pentru a se menține prezența organismelor
dăunătoare sub nivelul de la care se înregistrează daune
sau pierderi economice inacceptabile;
t) notificarea unei substanțe active — procedura prin care
persoana interesată solicită includerea unei substanțe active
în lista substanțelor active autorizate în Uniunea
Europeană.
Art. 4. — (1) Se permit plasarea pe piață și utilizarea
pe teritoriul României a produselor de protecție a plantelor
omologate de către Comisia Națională de Omologare a
Produselor de Protecție a Plantelor, cu excepția utilizărilor
prevăzute la art. 26.
(2) Produsele de protecție a plantelor care nu sunt
omologate pentru utilizare pe teritoriul României pot fi
produse, depozitate temporar și pot tranzita teritoriul
României în vederea comercializării în statele membre ale
Uniunii Europene, cu condiția ca acestea să fie omologate
în unul dintre statele membre respective și să fie supuse
cerințelor de inspecție prevăzute de autoritatea competentă
din România în vederea realizării prevederilor alin. (1).
(3) Comisia Națională de Omologare a Produselor de
Protecție a Plantelor impune ca produsele de protecție a
plantelor să fie utilizate potrivit art. 9, respectându-se
principiile de bună practică fitosanitară și principiile de
combatere integrată. Condițiile prevăzute la art. 9 trebuie
să fie specificate pe etichetă.
(4) Comisia Națională de Omologare a Produselor de
Protecție a Plantelor interzice plasarea pe piață a
substanțelor active dacă acestea nu sunt clasificate,
ambalate și etichetate conform Hotărârii Guvernului
nr. 490/2002 pentru aprobarea Normelor metodologice de
aplicare a Ordonanței de urgență a Guvernului
nr. 200/2000 privind clasificarea, etichetarea și ambalarea
substanțelor și preparatelor chimice periculoase.
(5) Produsele neomologate pot fi testate și utilizate în
scopuri științifice și experimentale numai cu acordul
Comisiei Naționale de Omologare a Produselor de Protecție
a Plantelor, avându-se în vedere prevederile art. 26.

5

CAPITOLUL II
Procedura de omologare
SECȚIUNEA 1
Autoritatea națională desemnată pentru omologarea produselor
de protecție a plantelor

Art. 5. — (1) Se înființează Comisia Națională de
Omologare a Produselor de Protecție a Plantelor, organism
independent, fără personalitate juridică, care funcționează
în cadrul Ministerului Agriculturii, Pădurilor și Dezvoltării
Rurale și care reprezintă autoritatea desemnată pentru
omologarea produselor de protecție a plantelor pe teritoriul
României.
(2) Comisia Națională de Omologare a Produselor de
Protecție a Plantelor se compune din reprezentanți ai
autorităților publice centrale cu atribuții în domeniul
protecției plantelor, reprezentanți ai institutelor de cercetare
și universităților, persoane cu pregătire în domeniul
produselor de protecție a plantelor pentru specialitățile:
proprietăți fizico-chimice și metode analitice, toxicologie,
reziduuri, ecotoxicologie, comportarea în mediu și
eficacitate.
(3) Comisia Națională de Omologare a Produselor de
Protecție a Plantelor are un președinte, 3 vicepreședinți, un
secretar și un număr egal de membri pentru fiecare
specialitate prevăzută la alin. (2).
Art. 6. — Structura Comisiei Naționale de Omologare a
Produselor de Protecție a Plantelor, atribuțiile, modul de
organizare și procedura de lucru ale acesteia se stabilesc
prin Regulamentul de organizare și funcționare a Comisiei
Naționale de Omologare a Produselor de Protecție a
Plantelor. Regulamentul de organizare și funcționare a
Comisiei Naționale de Omologare a Produselor de Protecție
a Plantelor, precum și componența nominală a Comisiei
Naționale de Omologare a Produselor de Protecție a
Plantelor se aprobă prin ordin comun al ministrului
agriculturii, pădurilor și dezvoltării rurale, ministrului sănătății
și al ministrului mediului și gospodăririi apelor, în termen
de 180 de zile de la data publicării prezentei hotărâri.
Art. 7. — (1) Comisia Națională de Omologare a
Produselor de Protecție a Plantelor are, ca organism
executiv, un secretariat tehnic care va funcționa în cadrul
Serviciului de omologare a produselor de protecție a
plantelor din cadrul Direcției fitosanitare din Ministerul
Agriculturii, Pădurilor și Dezvoltării Rurale.
(2) Șeful Serviciului de omologare a produselor de
protecție a plantelor este și secretarul Comisiei Naționale
de Omologare a Produselor de Protecție a Plantelor.
SECȚIUNEA a 2-a
Criterii privind procedura de omologare

Art. 8. — Comisia Națională de Omologare a
Produselor de Protecție a Plantelor omologhează produsele
de protecție a plantelor, care conțin substanțele active

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 955/19.X.2004

prevăzute în lista substanțelor active autorizate în Uniunea
Europeană.
Art. 9. — (1) Un produs de protecție a plantelor poate
fi omologat în conformitate cu principiile uniforme de
omologare, dacă:
a) din evaluarea dosarelor produselor de protecție a
plantelor reiese că în condiții normale de utilizare prezintă
următoarele caracteristici:
1. este eficient;
2. nu are efecte inacceptabile asupra dezvoltării
plantelor sau asupra calității produselor vegetale;
3. nu provoacă suferințe și dureri inutile la vertebratele
de combătut;
4. nu are efect nociv direct sau indirect asupra sănătății
oamenilor ori a animalelor, de exemplu prin apa potabilă,
alimente și furaje, sau asupra apei freatice;
5. nu are o influență inacceptabilă asupra mediului
înconjurător, avându-se în vedere următoarele considerente:
distribuția sa în mediu, în special în ceea ce privește
contaminarea apelor, inclusiv apele potabile și freatice, și
efectul asupra speciilor nețintă;
b) natura și conținutul substanțelor sale active și, dacă
este cazul, ale impurităților și coformulanților semnificativi
din punct de vedere toxicologic și ecotoxicologic pot fi
determinate cu ajutorul unor metode adecvate;
c) reziduurile provenite din utilizările autorizate și care
sunt semnificative din punct de vedere toxicologic sau
ecologic pot fi determinate cu ajutorul metodelor adecvate
utilizate în mod curent;
d) proprietățile sale fizico-chimice au fost determinate și
considerate acceptabile pentru o utilizare și depozitare
adecvată a produsului;
e) limitele maxime de reziduuri în produsele agricole au
fost stabilite provizoriu de către Comisia Națională de
Omologare a Produselor de Protecție a Plantelor, care le
comunică Comisiei Europene potrivit art. 27. Comisia
Națională de Omologare a Produselor de Protecție a
Plantelor permite introducerea pe teritoriul României a
produselor care conțin reziduuri de pesticide, dacă
conținutul acestora nu depășește limitele maxime provizorii
stabilite. Comisia Națională de Omologare a Produselor de
Protecție a Plantelor trebuie să se asigure că, prin
aplicarea condițiilor de omologare, aceste limite maxime
admise nu sunt depășite.
(2) Omologarea trebuie să stipuleze cerințele referitoare
la plasarea pe piață și la utilizarea produsului sau cel puțin
cele care asigură respectarea prevederilor alin. (1) lit. a).
(3) Prevederile alin. (1) se realizează prin efectuarea de
teste și analize oficiale sau recunoscute oficial, în condiții
agricole, fitosanitare și de mediu adecvate folosirii
produsului de protecție a plantelor respectiv și
reprezentative pentru elementele preponderente din locurile
în care produsul urmează să fie folosit pe teritoriul
României.

Art. 10. — Comisia Națională de Omologare a
Produselor de Protecție a Plantelor omologhează un produs
numai dacă solicitantul face dovada achitării integrale a
tarifelor și obligațiilor financiare care îi revin pe parcursul
derulării procedurii de omologare.
Art. 11. — Omologarea este acordată pe o perioadă de
10 ani, cu posibilitatea reînnoirii de către Comisia Națională
de Omologare a Produselor de Protecție a Plantelor, după
ce se verifică dacă sunt îndeplinite condițiile prevăzute la
art. 9 alin. (1).
Art. 12. — Cererea de reînnoire a omologării trebuie
adresată Comisiei Naționale de Omologare a Produselor de
Protecție a Plantelor cu 12 luni înainte de expirarea
termenului de valabilitate prevăzut la art. 11.
Art. 13. — Omologarea unui produs de protecție a
plantelor poate fi revizuită în orice moment, dacă nu mai
sunt satisfăcute cerințele de omologare prevăzute la art. 9
alin. (1); în acest caz Comisia Națională de Omologare a
Produselor de Protecție a Plantelor poate cere deținătorului
omologării sau părții căreia i-a fost acordată o extindere a
domeniului de utilizare, în conformitate cu art. 20, să
furnizeze date suplimentare, necesare pentru revizuire.
Omologarea poate fi menținută pe durata efectuării revizuirii
și a furnizării informațiilor suplimentare.
Art. 14. — (1) Prin excepție de la prevederile art. 8,
precum și în situații particulare, Comisia Națională de
Omologare a Produselor de Protecție a Plantelor poate
omologa, pentru o perioadă care nu depășește 120 de
zile, plasarea pe piață a unor produse de protecție a
plantelor care nu respectă prevederile art. 9, în vederea
unei utilizări limitate și controlate, dacă aceasta este
necesară în urma apariției unui pericol neprevăzut care nu
poate fi controlat prin alte metode.
(2) Până la data aderării României la Uniunea
Europeană, Comisia Națională de Omologare a Produselor
de Protecție a Plantelor va stabili, fără întârziere, dacă și
în ce condiții măsura luată poate fi prelungită pentru o
perioadă determinată, poate fi repetată sau anulată.
(3) Comisia Națională de Omologare a Produselor de
Protecție a Plantelor este obligată să informeze imediat
statele membre ale Uniunii Europene și Comisia Europeană
despre măsura luată potrivit alin. (1).
Art. 15. — (1) Omologarea poate fi anulată, cu
respectarea prevederilor art. 23 și 24, dacă se constată că
nu sunt sau nu mai sunt îndeplinite condițiile cerute pentru
obținerea sa ori dacă solicitantul, pentru a obține
omologarea, a depus la Comisia Națională de Omologare a
Produselor de Protecție a Plantelor documente false sau
inexacte cu privire la produs, care, dacă ar fi fost
cunoscute, ar fi condus la neacordarea omologării pentru
produsul de protecție a plantelor respectiv.
(2) Omologarea se modifică dacă se stabilește că, pe
baza noilor cunoștințe științifice și tehnice disponibile,
modul de utilizare și cantitățile de produse utilizate se pot
modifica.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 955/19.X.2004
(3) Comisia Națională de Omologare a Produselor de
Protecție a Plantelor retrage omologarea dacă au fost
furnizate indicații false sau înșelătoare privind datele pe
baza cărora aceasta a fost acordată.
(4) Comisia Națională de Omologare a Produselor de
Protecție a Plantelor poate anula sau modifica omologarea
la cererea deținătorului acesteia, care va motiva în scris
această solicitare. Omologarea poate fi modificată numai în
cazul în care se stabilește că sunt îndeplinite în continuare
cerințele de omologare prevăzute la art. 9 alin. (1).
Art. 16. — După retragerea unei omologări, Comisia
Națională de Omologare a Produselor de Protecție a
Plantelor trebuie să informeze deținătorul omologării despre
decizia luată și poate acorda o perioadă de grație pentru
comercializarea, utilizarea, depozitarea și distrugerea
stocurilor de produse de protecție a plantelor, existente la
momentul retragerii omologării. Durata perioadei de grație
se stabilește în raport cu motivul retragerii, precum și cu
respectarea dispozițiilor legale privind interzicerea utilizării
pe teritoriul României a produselor de uz fitosanitar
conținând anumite substanțe active.
SECȚIUNEA a 3-a
Condiții privind cererea de omologare

Art. 17. — Omologarea este solicitată de către sau în
numele persoanei responsabile pentru prima plasare pe
piață pe teritoriul României a unui produs de protecție a
plantelor.
Art. 18. — (1) O persoană care nu are rezidență și nu
desfășoară activități comerciale în România poate solicita
omologarea doar prin intermediul unui reprezentant care
are rezidență sau reprezentanță de afaceri în România.
Această persoană trebuie să fie autorizată să-l reprezinte
în procedura de omologare.
(2) Prevederile alin. (1) nu se aplică statelor membre
ale Uniunii Europene și ale Spațiului Economic European.
(3) De la data aderării României la Uniunea Europeană
fiecare solicitant trebuie să aibă un birou permanent în
unul dintre statele membre ale Uniunii Europene.
Art. 19. — Solicitantul omologării trebuie să pună la
dispoziție, o dată cu cererea de omologare, următoarele:
a) un dosar pentru produsul de protecție a plantelor,
care să cuprindă toate testele necesare pentru evaluare în
vederea omologării;
b) un dosar pentru fiecare substanță activă conținută în
produsul de protecție a plantelor, care să cuprindă toate
testele necesare pentru evaluare în vederea omologării.
Art. 20. — (1) Autoritățile sau institutele științifice de
cercetare, care acționează în domeniul agricol, organizațiile
agricole și utilizatorii profesionali pot cere o extindere a
domeniului de aplicare a unui produs de protecție a
plantelor deja omologat în România, în alte scopuri decât
cele pentru care s-a acordat omologarea.
(2) Comisia Națională de Omologare a Produselor de
Protecție a Plantelor poate acorda o extindere a domeniului

7

de aplicare a unui produs de protecție a plantelor
omologat, atunci când există un interes public, dacă:
a) documentele și informațiile destinate justificării
extinderii domeniului de aplicare au fost furnizate de către
solicitanți;
b) se constată că sunt îndeplinite condițiile prevăzute în
art. 9 alin. (1) lit. a) pct. 3—5;
c) utilizarea vizată prezintă un caracter minor;
d) se asigură o informare completă și specifică a
utilizatorilor privind modul de folosire prin indicații
complementare pe etichetă sau printr-o publicație oficială.
Art. 21. — (1) Cererile de omologare sunt redactate în
limba română, iar documentele anexate la cerere sunt
redactate în limba română sau în limba engleză.
(2) Solicitanții omologării furnizează probe din produsul
formulat și din ingredienții acestuia.
(3) Secretariatul tehnic al Comisiei Naționale de
Omologare a Produselor de Protecție a Plantelor
analizează toate cererile de omologare care îi sunt
prezentate.
(4) Comisia Națională de Omologare a Produselor de
Protecție a Plantelor este obligată să asigure întocmirea
unui dosar pentru fiecare cerere și fiecare dosar va conține
cel puțin o copie a cererii, o listă a deciziilor administrative
privind cererea, precum și indicațiile și documentele
prevăzute la art. 19, împreună cu un rezumat al acestora
din urmă.
(5) La cerere, Comisia Națională de Omologare a
Produselor de Protecție a Plantelor va pune la dispoziție
statelor membre ale Uniunii Europene și Comisiei Europene
dosarele prevăzute la alin. (4) și le va furniza acestora
toate informațiile solicitate.
Art. 22. — (1) Deținătorul unei omologări sau cei cărora
le-a fost acordată o extindere a domeniului de aplicare,
potrivit art. 20, sunt obligați să comunice imediat Comisiei
Naționale de Omologare a Produselor de Protecție a
Plantelor toate informațiile noi privind efectele periculoase
potențiale ale unui produs de protecție a plantelor sau ale
reziduurilor unei substanțe active asupra sănătății oamenilor
ori a animalelor sau asupra apelor freatice ori privind
efectele periculoase potențiale asupra mediului.
(2) Comisia Națională de Omologare a Produselor de
Protecție a Plantelor are obligația să comunice imediat
aceste informații statelor membre ale Uniunii Europene și
Comisiei Europene.
CAPITOLUL III
Recunoașterea reciprocă a omologărilor
Art. 23. — (1) La cererea solicitantului, însoțită de acte
care justifică elementele de comparabilitate invocate,
Comisia Națională de Omologare a Produselor de Protecție
a Plantelor, căreia îi este prezentată o cerere de
omologare a unui produs de protecție a plantelor deja
omologat într-un stat membru al Uniunii Europene, are
obligația:

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 955/19.X.2004

a) să nu ceară repetarea testelor și analizelor deja
efectuate pentru omologarea produsului de protecție a
plantelor în acel stat membru al Uniunii Europene, în
măsura în care condițiile agricole, fitosanitare și de mediu
din acel stat membru, relevante pentru utilizarea produsului,
sunt comparabile cu cele din România;
b) în măsura în care principiile uniforme pentru
omologarea produselor de protecție a plantelor au fost
adoptate, să autorizeze plasarea pe piață a produsului
respectiv pe teritoriul României, dacă produsul conține
numai substanțe active autorizate pentru utilizare, iar
condițiile agricole, fitosanitare și de mediu, în special cele
climatice, relevante pentru utilizarea produsului, sunt
comparabile în regiunile în cauză.
(2) Omologarea poate fi supusă prevederilor rezultate
din implementarea altor prevederi legale referitoare la
condițiile de distribuire și folosire a produselor de protecție
a plantelor, care să asigure protecția sănătății
distribuitorilor, utilizatorilor și lucrătorilor. De asemenea,
omologarea poate fi însoțită și de restricții de folosire,
datorate unor diferențe de obiceiuri alimentare, necesare
pentru evitarea, în cazul consumatorilor de produse tratate,
a unei expuneri la riscurile unei contaminări prin dieta care
depășește doza zilnică admisă pentru reziduurile respective.
Art. 24. — (1) În cazul în care condițiile relevante
pentru modul de aplicare a produsului de protecție a
plantelor pe teritoriul României nu corespund în totalitate
celor din statul membru al Uniunii Europene unde produsul
de protecție a plantelor a fost omologat, Comisia Națională
de Omologare a Produselor de Protecție a Plantelor, cu
acordul solicitantului, poate exclude sau restricționa
domeniile de aplicare sau poate stipula alte moduri de
utilizare a produselor de protecție a plantelor, dacă acestea
sunt necesare pentru compensarea diferențelor.
(2) Dacă aceste restricții sau stipulări relevante pentru
utilizarea produselor de protecție a plantelor nu sunt
suficiente, nu se va face omologarea pentru utilizarea
produselor de protecție a plantelor.
(3) Omologările care fac obiectul art. 23 se acordă
numai până la data expirării certificatelor de omologare
emise de statul la care solicitantul a făcut referire.
Art. 25. — (1) În cazul în care Comisia Națională de
Omologare a Produselor de Protecție a Plantelor are
motive întemeiate să considere că un produs de protecție
a plantelor, care a fost omologat sau care trebuie omologat
potrivit art. 23, constituie un risc pentru sănătatea
oamenilor ori a animalelor și pentru mediu, poate
restricționa sau interzice provizoriu utilizarea și/sau
comercializarea acestui produs de protecție a plantelor pe
teritoriul României.
(2) Comisia Națională de Omologare a Produselor de
Protecție a Plantelor este obligată să informeze imediat
statele membre ale Uniunii Europene și Comisia Europeană
despre decizia luată și despre motivele care au dus la
această decizie.

CAPITOLUL IV
Cercetare și dezvoltare
Art. 26. — (1) Experimentele sau testele efectuate în
scopuri de cercetare-dezvoltare, care implică eliberarea în
mediu a unui produs de protecție a plantelor ce nu este
omologat, nu pot avea loc decât în cazul în care s-a emis
o autorizație de efectuare de teste în condiții controlate și
pentru cantități și zone limitate.
(2) Utilizarea în scop experimental a produselor de
protecție a plantelor neomologate sau a substanțelor active
conținute de acestea este permisă numai cu acordul
Comisiei Naționale de Omologare a Produselor de Protecție
a Plantelor.
(3) Comisia Națională de Omologare a Produselor de
Protecție a Plantelor poate aproba utilizarea produsului de
protecție a plantelor sau a substanței active respective
exclusiv în scopul și pe perioada desfășurării
experimentului, dacă solicitantul face dovada cunoștințelor
de specialitate necesare desfășurării experimentului.
(4) Solicitantul va înainta Comisiei Naționale de
Omologare a Produselor de Protecție a Plantelor o cerere
însoțită de un dosar care conține toate informațiile
necesare care permit evaluarea eventualelor efecte asupra
sănătății oamenilor sau a animalelor ori a impactului
asupra mediului.
(5) Dacă experimentele sau testele prevăzute la alin. (1)
au efecte nocive asupra sănătății oamenilor sau a
animalelor ori au un impact inacceptabil asupra mediului,
Comisia Națională de Omologare a Produselor de Protecție
a Plantelor interzice sau autorizează, în anumite condiții,
efectuarea experimentelor ori testelor menționate.
(6) Comisia Națională de Omologare a Produselor de
Protecție a Plantelor poate anula aprobarea utilizării în
scopuri experimentale a produselor de protecție a plantelor,
dacă anumiți factori, care nu au fost cunoscuți în
momentul aprobării, conduc la concluzia că experimentul
are efecte negative asupra mediului sau asupra sănătății
populației ori că solicitantul nu posedă tehnica și cunoștințele
de specialitate necesare continuării experimentului.
CAPITOLUL V
Schimbul de informații
Art. 27. — (1) La sfârșitul fiecărui trimestru Comisia
Națională de Omologare a Produselor de Protecție a
Plantelor informează în scris Comisia Europeană și statele
membre ale Uniunii Europene, în termen de o lună, cu
privire la produsele de protecție a plantelor omologate sau
retrase, indicând cel puțin:
a) numele deținătorului omologării;
b) denumirea comercială a produsului de protecție a
plantelor;
c) tipul formulării;
d) denumirea și cantitatea din fiecare substanță activă
conținută;

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 955/19.X.2004
e) utilizarea sau utilizările la care este destinat;
f) limitele maxime de reziduuri stabilite provizoriu;
g) dacă este cazul, motivele retragerii omologării;
h) dosarul necesar evaluării limitelor maxime de
reziduuri fixate provizoriu.
(2) Comisia Națională de Omologare a Produselor de
Protecție a Plantelor stabilește anual o listă de produse de
protecție a plantelor omologate pe teritoriul României pe
care o comunică statelor membre ale Uniunii Europene și
Comisiei Europene.
CAPITOLUL VI
Protecția datelor și confidențialitatea
Art. 28. — (1) Solicitantul unei omologări a unui produs
de protecție a plantelor este obligat să anexeze la cererea
sa documentele prevăzute la art. 19.
(2) Fără a se aduce atingere prevederilor art. 29,
solicitantul este scutit de furnizarea informațiilor cerute la
art. 19 lit. b), cu excepția celor referitoare la identitatea
substanței active, dacă aceasta figurează în lista
substanțelor active autorizate în Uniunea Europeană și nu
diferă semnificativ, în ceea ce privește gradul de puritate
și natura impurităților sale, de compoziția indicată în
dosarul care a însoțit cererea inițială, în urma căreia
substanța activă a fost autorizată pentru utilizare,
respectându-se prevederile prezentei hotărâri.
Art. 29. — Atunci când acordă o omologare, Comisia
Națională de Omologare a Produselor de Protecție a
Plantelor utilizează informațiile prevăzute în dosarele
substanței active și ale produsului de protecție a plantelor
în avantajul altor solicitanți, numai dacă aceștia au convenit
cu deținătorul omologării că aceste informații pot fi utilizate
și au obținut o scrisoare de acces de la acesta sau după
o perioadă de 10 ani de la data acordării omologării.
Art. 30. — (1) În cazul în care solicitantul sau
deținătorul omologării a indicat în mod special că datele
sunt confidențiale, Comisia Națională de Omologare a
Produselor de Protecție a Plantelor este obligată să nu
dezvăluie informațiile constituind sau conținând secrete
comerciale ori de afaceri.
(2) Secretele comerciale și de afaceri prevăzute la
alin. (1) nu pot include:
a) denumirea comercială a produsului de protecție a
plantelor și denumirea și conținutul în substanță activă;
b) denumirea altor substanțe care sunt considerate
periculoase conform Hotărârii Guvernului nr. 490/2002
pentru aprobarea Normelor metodologice de aplicare a
Ordonanței de urgență a Guvernului nr. 200/2000 privind
clasificarea, ambalarea și etichetarea substanțelor și
preparatelor chimice periculoase și Hotărârii Guvernului
nr. 92/2003 pentru aprobarea Normelor metodologice
privind clasificarea, etichetarea și ambalarea preparatelor
chimice periculoase;
c) datele fizico-chimice referitoare la produsul de
protecție a plantelor și la substanța activă;

9

d) orice mijloace utilizate pentru a face substanța activă
sau produsul de protecție a plantelor inofensiv;
e) un rezumat al rezultatelor testelor și studiilor privind
stabilirea eficacității substanței active sau produsului și lipsa
efectelor dăunătoare asupra sănătății oamenilor și
animalelor, plantelor și mediului;
f) metodele și măsurile de precauție recomandate pentru
reducerea riscurilor care rezultă din manipulare, depozitare,
transport, riscurile de incendiu și altele;
g) metodele de analiză pentru determinarea substanțelor
active, a produselor comerciale, impurităților și reziduurilor,
conform art. 9 alin. (1) lit. b) și c);
h) metodele de eliminare a produsului de protecție a
plantelor și a ambalajului acestuia;
j) procedurile de decontaminare în cazul răspândirii
accidentale a produsului sau în caz de scurgere
accidentală;
j) măsurile de prim ajutor și tratament medical care
trebuie acordate în caz de accidente.
(3) Solicitanții și deținătorii certificatului de omologare
sunt obligați să informeze imediat Comisia Națională de
Omologare a Produselor de Protecție a Plantelor despre
publicarea din proprie inițiativă a informațiilor și
documentelor pentru care au cerut anterior păstrarea
confidențialității potrivit alin. (1).
Art. 31. — (1) Solicitantul unei omologări pentru un
produs de protecție a plantelor este obligat, cu respectarea
prevederilor art. 23 și 28, ca, în cazul în care acesta
conține o substanță activă ce figurează în lista cu
substanțele active autorizate în Uniunea Europeană, să
consulte Comisia Națională de Omologare a Produselor de
Protecție a Plantelor înaintea începerii experimentelor
asupra vertebratelor, dacă produsul de protecție a plantelor
pentru care cererea urmează să fie introdusă este identic
cu un produs de protecție a plantelor deja omologat, și să
solicite datele referitoare la numele și adresa deținătorilor
omologării sau omologărilor anterioare, corespondente.
Solicitarea este însoțită de acte justificative ce atestă că
solicitantul potențial are intenția să înainteze această cerere
de omologare în nume propriu, respectând prevederile art. 28.
(2) Dacă Comisia Națională de Omologare a Produselor
de Protecție a Plantelor consideră că solicitantul are
intenția să înainteze o cerere de acest tip, ea furnizează
numele și adresa deținătorului sau deținătorilor omologărilor
anterioare corespondente și, în același timp, comunică
acestora din urmă numele și adresa solicitantului.
Art. 32. — (1) Deținătorul sau deținătorii de omologări
anterioare și solicitantul vor face toate demersurile
necesare pentru a ajunge la un acord privind utilizarea
partajată a informațiilor, astfel încât să poată evita o
repetare a testelor pe vertebrate.
(2) Dacă se solicită informații în vederea înscrierii în
lista cu substanțele active autorizate în Uniunea Europeană
a unei substanțe active care se află deja pe piață, Comisia
Națională de Omologare a Produselor de Protecție a

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 955/19.X.2004

Plantelor încurajează deținătorii acestor informații să
coopereze la furnizarea informațiilor necesare pentru
limitarea repetării testelor pe vertebrate.
(3) Dacă solicitantul și deținătorul de omologări
anterioare pentru același produs nu ajung la un acord cu
privire la partajarea informațiilor, Comisia Națională de
Omologare a Produselor de Protecție a Plantelor ia măsuri
în vederea obligării solicitantului și deținătorilor de
omologări anterioare să își comunice reciproc informațiile
pentru evitarea repetării testelor pe vertebrate și determină
atât procedura de utilizare a informațiilor, cât și echilibrul
rezonabil al intereselor părților în cauză.
CAPITOLUL VII
Ambalarea și etichetarea produselor de protecție
a plantelor
Art. 33. — Ambalarea și etichetarea produselor de
protecție a plantelor se fac conform prevederilor Hotărârii
Guvernului nr. 92/2003.
Art. 34. — (1) Un produs de protecție a plantelor poate
fi plasat pe piață numai dacă următoarele informații sunt
tipărite în limba română pe ambalajul comercial într-o
formă clară, vizibilă, ușor de citit și care nu pot fi șterse:
a) denumirea comercială a produsului de protecție a
plantelor;
b) numele și adresa deținătorului omologării, precum și
numărul certificatului de omologare și, dacă sunt diferite,
numele și adresa persoanei juridice responsabile pentru
ambalarea și etichetarea finală sau pentru etichetarea finală
a produsului pe piață;
c) denumirea și cantitatea fiecărei substanțe active,
potrivit art. 16 din Ordonanța de urgență a Guvernului
nr. 200/2000 privind clasificarea, etichetarea și ambalarea
substanțelor și preparatelor chimice periculoase, aprobată
cu modificări prin Legea nr. 451/2001, trebuie să
corespundă cu cea din lista cuprinsă în anexa nr. 2 la
Hotărârea Guvernului nr. 490/2002 sau, dacă nu este
inclusă în aceasta, să corespundă cu denumirea ISO, dacă
există, sau, în caz contrar, cu denumirea conform IUPAC;
d) cantitatea netă de produs de protecție a plantelor
indicată în unități legale de măsură;
e) numărul de lot al produsului formulat sau o indicație
ce permite identificarea acestuia;
f) indicarea naturii riscurilor particulare pentru om,
animale sau mediu, sub formă de fraze-tip;
g) măsurile de siguranță ce trebuie luate pentru
protejarea omului, animalelor sau mediului, sub formă de
fraze-tip;
h) tipul de acțiune exercitată de produs, de exemplu:
insecticid, erbicid etc.;
i) tipul de condiționare, de exemplu: concentrat
emulsionabil, pulberi solubile etc.;

j) utilizările pentru care produsul de protecție a plantelor
este omologat și condițiile agricole, fitosanitare și de mediu
specifice în care poate fi utilizat și din care trebuie exclus;
k) instrucțiunile de folosire și doza de aplicare pentru
fiecare utilizare autorizată, exprimată în unități metrice;
l) dacă este necesar, timpul de pauză pentru fiecare
utilizare între ultima aplicare și:
1. însămânțarea sau plantarea culturii de protejat;
2. însămânțarea sau plantarea culturii ulterioare;
3. accesul omului sau animalelor la cultura tratată;
4. recoltare;
5. utilizare sau consumare;
m) detaliile privind fitotoxicitatea posibilă, susceptibilitatea
soiurilor și orice alte efecte secundare directe ori indirecte
nefavorabile asupra plantelor sau asupra produselor de
origine vegetală, împreună cu intervalele care trebuie
respectate între tratamente și semănatul ori plantatul culturii
în cauză sau culturii ulterioare;
n) fraza îCitește instrucțiunile alăturate înaintea utilizării“,
în cazul în care produsul este însoțit de instrucțiuni de
utilizare conform alin. (2);
o) instrucțiunile pentru eliminarea în siguranță a
produsului de protecție a plantelor și a ambalajului său;
p) data de expirare în condiții normale de depozitare,
când perioada de valabilitate a produsului este mai mică
de 2 ani;
q) fără a aduce atingere prevederilor lit. a)—p) și
frazelor-tip pentru măsurile de siguranță, pe etichetă se va
inscripționa următoarea frază: îPentru a evita riscurile
pentru om și mediul înconjurător, se vor respecta
instrucțiunile de utilizare.“
(2) Comisia Națională de Omologare a Produselor de
Protecție a Plantelor poate permite ca indicațiile prevăzute
la alin. (1) lit. k), l) și m) să fie menționate pe o notiță
separată care însoțește ambalajul în cazul în care spațiul
disponibil de pe ambalaj este prea mic. Această notiță este
considerată ca făcând parte din etichetă.
(3) Pe etichetă se va indica dacă produsul este interzis
pentru utilizare anumitor categorii de utilizatori, în funcție
de grupa de toxicitate a produsului.
(4) Eticheta ambalajului unui produs de protecție a
plantelor nu poate avea indicații precum: înu este toxic“,
înu dăunează sănătății“, înu dăunează mediului“ sau alte
indicații similare. Informațiile care prevăd că produsul de
protecție a plantelor poate fi utilizat în perioada de
activitate a albinelor sau a altor specii nețintă ori în timpul
înfloririi culturilor sau a buruienilor ori alte fraze de acest
tip, menite să protejeze albinele sau alte specii nețintă, pot
fi trecute pe etichetă dacă omologarea se referă în mod
explicit la o utilizare pe timpul sezonului activ al albinelor
sau al altor organisme specificate și pe care le expune la
un risc minim.
(5) Etichetele vor fi inscripționate în limba română și, de
asemenea, pentru fiecare produs de protecție a plantelor
trebuie furnizat un eșantion, model sau propunere pentru

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 955/19.X.2004
ambalajul, eticheta și notița prevăzute în prezentul articol.
Prin excepție de la alin. (1) lit. f) și g), Comisia Națională
de Omologare a Produselor de Protecție a Plantelor poate
cere ca fraze adiționale să fie indicate clar pe ambalaje,
când acest lucru este necesar pentru a proteja oamenii,
animalele sau mediul, caz în care trebuie să informeze
statele membre ale Uniunii Europene și Comisia Europeană
despre această cerință, comunicând textul frazei sau
frazelor adiționale și motivele exigențelor.
(6) Prevederile acestui articol se vor aplica fără a aduce
atingere prevederilor Hotărârii Guvernului nr. 92/2003.
Art. 35. — Pentru determinarea proprietăților fizicochimice și a proprietăților periculoase pentru sănătatea
omului sau a animalelor și pentru mediu, ale produselor
pentru protecția plantelor, în vederea evaluării pericolelor
care decurg din aceste proprietăți potrivit prevederilor
art. 4—6 din Hotărârea Guvernului nr. 92/2003, se folosesc
metode de testare în conformitate cu cerințele prevăzute în
dosarele substanței active și a produselor de protecție a
plantelor.
Art. 36. — (1) Tarifele privind omologarea produselor de
protecție a plantelor, precum și cuantumul acestora se vor
stabili în termen de 180 de zile de la data publicării
prezentei hotărâri. Cuantumul tarifelor poate varia în funcție
de tipul produselor, de volumul expertizei și de
complexitatea modificărilor.
(2) După omologarea unui produs, deținătorul omologării
trebuie să plătească anual o taxă de susținere a
omologării, taxă care se plătește pe toată durata valabilității
acesteia.
CAPITOLUL VIII
Dispoziții finale și tranzitorii
Art. 37. — (1) Comisia Națională de Omologare a
Produselor de Protecție a Plantelor este obligată să ia
măsurile necesare pentru ca produsele de protecție a
plantelor plasate pe piață și utilizarea lor să fie controlate
oficial în vederea verificării respectării condițiilor prevăzute
în prezenta hotărâre și în special a condițiilor de
omologare și a indicațiilor ce figurează pe etichetă.
(2) Comisia Națională de Omologare a Produselor de
Protecție a Plantelor are obligația prezentării unui raport
anual, înainte de data de 1 august a fiecărui an, statelor
membre ale Uniunii Europene și Comisiei Europene cu
privire la rezultatele măsurilor de inspecție luate în anul
precedent.
Art. 38. — (1) Prin excepție de la prevederile art. 8,
Comisia Națională de Omologare a Produselor de Protecție
a Plantelor poate, pentru a permite efectuarea unei
evaluări treptate a proprietăților unei substanțe active noi și
pentru a înlesni disponibilitatea noilor preparate pentru
utilizare în agricultură, să decidă omologarea provizorie,
pentru o perioadă de maximum 3 ani, a produselor de
protecție a plantelor conținând substanțe active care nu

11

sunt incluse în lista substanțelor active autorizate pentru
utilizare pe teritoriul Uniunii Europene, în cazul în care:
a) dosarele substanței active și ale produsului de
protecție a plantelor cuprind toate testele necesare pentru
evaluare în vederea omologării;
b) Comisia Națională de Omologare a Produselor de
Protecție a Plantelor stabilește că produsul de protecție a
plantelor îndeplinește criteriile de omologare prevăzute la
art. 9 alin. (1);
c) produsul de protecție a plantelor respectă principiile
uniforme de omologare.
(2) În asemenea cazuri, Comisia Națională de
Omologare a Produselor de Protecție a Plantelor are
obligația să informeze imediat statele membre ale Uniunii
Europene și Comisia Europeană privind evaluarea pe care
o face asupra dosarului și condițiile de omologare,
comunicând informațiile prevăzute la art. 27.
Art. 39. — Lista cu substanțele active autorizate pentru
utilizare în Uniunea Europeană va fi aprobată prin hotărâre
a Guvernului, în termen de 180 de zile de la data
publicării prezentei hotărâri, iar cerințele pe care trebuie să
le îndeplinească dosarele substanțelor active și ale
produselor formulate, necesare evaluării în vederea
omologării, frazele de risc, frazele-tip pentru măsurile de
siguranță, precum și principiile uniforme pentru evaluarea
produselor de protecție a plantelor vor fi aprobate prin
ordin comun al ministrului agriculturii, pădurilor și dezvoltării
rurale, ministrului sănătății și al ministrului mediului și
gospodăririi apelor, în termen de 180 de zile de la data
publicării prezentei hotărâri.
Art. 40. — (1) Prin excepție de la prevederile art. 8,
omologarea produselor de protecție a plantelor formulate
pe baza substanțelor active notificate și pentru care nu s-a
luat încă o decizie de includere în lista cu substanțe active
autorizate în Uniunea Europeană se face tot de către
Comisia Națională de Omologare a Produselor de Protecție
a Plantelor, conform unei proceduri naționale, cu
respectarea prevederilor art. 9. Această procedură națională
va fi aprobată prin ordin comun al ministrului agriculturii,
pădurilor și dezvoltării rurale, ministrului sănătății și al
ministrului mediului și gospodăririi apelor, în termen de 180
de zile de la data publicării prezentei hotărâri.
(2) Din momentul includerii substanțelor active notificate
în lista cu substanțe active autorizate în Uniunea
Europeană, deținătorii omologărilor au obligația să depună
dosarele produselor de protecție a plantelor omologate pe
baza acestor substanțe active pentru reevaluare în vederea
reomologării în conformitate cu cerințele prezentei hotărâri.
(3) Comisia Națională de Omologare a Produselor de
Protecție a Plantelor va retrage omologarea produselor de
protecție a plantelor menționate la alin. (2) ale căror
dosare nu respectă cerințele prezentei hotărâri.
Art. 41. — Pentru produsele de protecție a plantelor ale
căror substanțe active sunt deja incluse în lista cu
substanțe active autorizate în Uniunea Europeană,
reevaluarea dosarelor va începe o dată cu intrarea în
vigoare a prezentei hotărâri, fiecare persoană având

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 955/19.X.2004

obligația de a informa Comisia Națională de Omologare a
Produselor de Protecție a Plantelor asupra substanțelor
active pentru care se dorește reevaluarea dosarelor.

(2) Prevederile anexelor I—VI la Directiva nr. 91/414/CEE
vor fi preluate integral prin actele normative prevăzute
la art. 39.

Art. 42. — (1) Prezenta hotărâre transpune prevederile
art. 1—5, art. 7—18 și ale art. 22—23 din Directiva
Consiliului nr. 91/414/CEE privind plasarea pe piață a
produselor de protecție a plantelor, publicată în Jurnalul
Oficial al Comunităților Europene nr. L 230 din 19 august
1991, pag. 1.

Art. 43. — Prezenta hotărâre intră în vigoare la data de
1 octombrie 2005, cu excepția art. 9 alin. (1) lit. e), art. 14
alin. (3), art. 18 alin. (3), art. 21 alin. (5), art. 22 alin. (2),
art. 23—25, art. 27, art. 37 alin. (2) și a art. 38, care vor
intra în vigoare la data aderării României la Uniunea
Europeană.

PRIM-MINISTRU

ADRIAN NĂSTASE
Contrasemnează:
Ministrul agriculturii, pădurilor și dezvoltării rurale,
Petre Daea
Ministrul sănătății,
Ovidiu Brînzan
Ministrul mediului și gospodăririi apelor,
Speranța Maria Ianculescu
București, 23 septembrie 2004.
Nr. 1.559.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MUNCII, SOLIDARITĂȚII SOCIALE ȘI FAMILIEI

ORDIN
privind aprobarea formatului și conținutului buletinului de calcul al punctajului mediu anual
rezultat în urma evaluării, în vederea recalculării pensiilor
Având în vedere Hotărârea Guvernului nr. 1.550/2004 privind efectuarea operațiunilor de evaluare în vederea
recalculării pensiilor din sistemul public, stabilite în fostul sistem al asigurărilor sociale de stat potrivit legislației anterioare
datei de 1 aprilie 2001, în conformitate cu principiile Legii nr. 19/2000, Hotărârea Guvernului nr. 737/2003 privind
organizarea și funcționarea Ministerului Muncii, Solidarității Sociale și Familiei, cu modificările ulterioare, Legea nr. 19/2000
privind sistemul public de pensii și alte drepturi de asigurări sociale, cu modificările și completările ulterioare, Hotărârea
Guvernului nr. 13/2004 privind aprobarea Statutului Casei Naționale de Pensii și Alte Drepturi de Asigurări Sociale,
ministrul muncii, solidarității sociale și familiei emite următorul ordin:
Art. 1. — Se aprobă formatul și conținutul buletinului de
calcul al punctajului mediu anual rezultat în urma evaluării,
în vederea recalculării pensiilor. Formatul buletinului de
calcul este prezentat în anexa*) care face parte integrantă
din prezentul ordin.
Art. 2. — Pe fiecare filă a buletinului de calcul al
punctajului mediu anual rezultat în urma evaluării, în
vederea recalculării pensiilor, se aplică o ștampilă rotundă
care cuprinde următoarele informații:

— titulatura completă a casei teritoriale de pensii sau,
după caz, a casei locale de pensii;
— sintagma îEvaluare conform prevederilor H.G.
nr. 1.550/2004“;
— numărul de cod al persoanei care a emis buletinul
de calcul.
Art. 3. — Prezentul ordin va fi publicat în Monitorul
Oficial al României, Partea I.

Ministrul muncii, solidarității sociale și familiei,
Dan Mircea Popescu

București, 11 octombrie 2004.
Nr. 525.
*) Anexa este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 955/19.X.2004

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 955/19.X.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 955/19.X.2004

15

PDF compression, OCR, web-optimization with CVISION's PdfCompressor

P R E Ț U R I L E

publicațiilor legislative pentru anul 2004
— pe suport tradițional —
Nr.
crt.

1.
2.
3.
4.
5.
6.
7.
8.
9.
10.
11.
12.

Valoarea
abonamentului
anual
— lei —

Trim. I

Trim. II

Trim. III

română
română,

9.875.000
1.780.000

2.468.750
—

2.715.750
—

2.987.500
—

3.286.000
—

maghiară

7.900.000
12.500.000
2.530.000
10.680.000
9.850.000
2.500.000
4.150.000

1.975.000
3.125.000
632.500
2.670.000
2.462.500
625.000
1.038.000

1.975.000
3.125.000
632.500
2.670.000
2.462.500
687.500
1.141.500

1.975.000
3.125.000
632.500
2.670.000
2.462.500
756.500
1.255.500

1.975.000
3.125.000
632.500
2.670.000
2.462.500
832.500
1.381.500

625.000
470.000
2.500.000

—
—
—

—
—
—

—
—
—

—
—
—

Denumirea publicației

Monitorul Oficial, Partea I, în limba
Monitorul Oficial, Partea I, în limba
numere bis*)
Monitorul Oficial, Partea I, în limba
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Colecția Legislația României
Colecția de hotărâri ale Guvernului
acte normative
Repertoriul actelor normative
Decizii ale Curții Constituționale
Ediții trilingve

și alte

Valoarea
abonamentului trimestrial
— lei —
Trim. IV

**) Cu excepția numerelor bis în care se publică acte cu un volum extins și care interesează doar un număr restrâns de utilizatori.

Toate publicațiile Regiei Autonome îMonitorul Oficial“ sunt purtătoare de T.V.A. în cotă de 9%, aceasta fiind
inclusă în prețul de abonament.
Pentru siguranța clienților, abonamentele la publicațiile Regiei Autonome îMonitorul Oficial“ se pot efectua prin
următorii difuzori:
u COMPANIA NAȚIONALĂ îPOȘTA ROMÂNĂ“ — S.A. — prin oficiile sale poștale
u RODIPET — S.A.
— prin toate filialele
u INTERPRESS SPORT — S.R.L.
— București, str. Hristo Botev nr. 6
(telefon/fax: 313.85.07; 313.85.08; 313.85.09)
u PRESS EXPRES — S.R.L.
— Otopeni, str. Flori de Câmp nr. 9
(telefon/fax: 221.05.37; 0745.133.712)
u M.T. PRESS IMPEX — S.R.L.
— București, bd. Basarabia nr. 256
(telefon/fax: 255.48.15; 255.48.16)
u INFO EUROTRADING — S.A.
— București, Splaiul Independenței nr.202A
(telefon/fax: 212.73.54)
u ACTA LEGIS — S.R.L.
— București, str. Banul Udrea nr. 10,
(telefon/fax: 411.91.79)
u CURIER PRESS — S.A.
— Brașov, str. Traian Grozăvescu nr. 7
(telefon/fax: 0268/47.05.96)
u MIMPEX — S.R.L.
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
u CALLIOPE — S.R.L.
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
u ASTOR-MED — S.R.L.
— Iași, str. Sucidava nr. 2, bl. U2, sc. C, ap. 2
(telefon/fax: 0232/27.91.76, 0232/25.84.27)

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 955/19.X.2004 conține 16 pagini.

Prețul de vânzare 18.500 lei

ISSN 1453—4495

PDF compression, OCR, web-optimization with CVISION's PdfCompressor

