Anul 172 (XVI) — Nr. 725

PARTEA

I

LEGI, DECRETE, HOTĂRÂRI ȘI ALTE ACTE

Miercuri, 11 august 2004

SUMAR
Nr.

Pagina

279.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
171.

— Ordin al ministrului muncii, solidarității sociale
și familiei pentru aprobarea Procedurilor privind
modul de acordare a drepturilor de care
beneficiază persoanele aflate în căutarea unui loc
de muncă pe durata participării la o formă de
pregătire profesională ..............................................

Nr.

1–3

Pagina
— Ordin al președintelui Agenției Naționale pentru
Ocuparea Forței de Muncă pentru aprobarea
Procedurii privind activitatea de control, de
îndeplinire a măsurilor asigurătorii, precum și de
efectuare a executării silite a debitelor rezultate
din nerespectarea prevederilor Legii nr. 76/2002
privind sistemul asigurărilor pentru șomaj și
stimularea ocupării forței de muncă, cu modificările
și completările ulterioare...........................................

4–15

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL MUNCII, SOLIDARITĂȚII SOCIALE ȘI FAMILIEI

ORDIN
pentru aprobarea Procedurilor privind modul de acordare a drepturilor
de care beneficiază persoanele aflate în căutarea unui loc de muncă pe durata participării
la o formă de pregătire profesională
În temeiul prevederilor art. 17 din Hotărârea Guvernului nr. 737/2003 privind organizarea și funcționarea
Ministerului Muncii, Solidarității Sociale și Familiei, cu modificările și completările ulterioare,
având în vedere prevederile art. 37 alin. (3) din Normele metodologice de aplicare a Legii nr. 76/2002 privind
sistemul asigurărilor pentru șomaj și stimularea ocupării forței de muncă, aprobate prin Hotărârea Guvernului nr. 174/2002,
cu modificările și completările ulterioare,
ministrul muncii, solidarității sociale și familiei emite următorul ordin:
Art. 1. — Se aprobă Procedurile privind modul de
acordare a drepturilor de care beneficiază persoanele aflate
în căutarea unui loc de muncă pe durata participării la o

formă de pregătire profesională, prevăzute în anexa care
face parte integrantă din prezentul ordin.
Art. 2. — Pe data intrării în vigoare a prezentului ordin,
Ordinul ministrului muncii și solidarității sociale nr. 111/2002

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 725/11.VIII.2004

pentru aprobarea Procedurilor privind modul de acordare a
drepturilor de care beneficiază persoanele aflate în
căutarea unui loc de muncă pe durata participării la o
formă de pregătire profesională, publicat în Monitorul Oficial

al României, Partea I, nr. 181 din 18 martie 2002, cu
modificările ulterioare, se abrogă.
Art. 3. — Prezentul ordin va fi publicat în Monitorul
Oficial al României, Partea I.

Ministrul muncii, solidarității sociale și familiei,
Elena Dumitru
București, 20 aprilie 2004.
Nr. 171.
ANEXĂ

PROCEDURI
privind modul de acordare a drepturilor de care beneficiază persoanele aflate în căutarea unui loc de muncă
pe durata participării la o formă de pregătire profesională
Prezentele proceduri reglementează aplicarea prevederilor
legale referitoare la acordarea drepturilor de care
beneficiază persoanele aflate în căutarea unui loc de
muncă pe durata participării la o formă de pregătire
profesională.
Art. 1. — Beneficiarii drepturilor sunt persoanele
prevăzute la art. 66 din Legea nr. 76/2002 privind sistemul
asigurărilor pentru șomaj și stimularea ocupării forței de
muncă, denumită în continuare lege, după cum urmează:
a) persoane care nu au loc de muncă, nu realizează
venituri sau realizează din activități autorizate potrivit legii
venituri mai mici decât indemnizația de șomaj;
b) persoane care nu au putut ocupa un loc de muncă
după absolvirea unei instituții de învățământ sau după
satisfacerea stagiului militar;
c) persoane care au obținut statutul de refugiat sau altă
formă de protecție internațională, conform legii;
d) persoane care nu au putut ocupa un loc de muncă
după repatriere sau după eliberarea din detenție;
e) cetățeni străini sau apatrizi care au fost încadrați în
muncă sau au realizat venituri în România, conform legii;
f) persoane care desfășoară activități în mediul rural și
nu realizează venituri lunare sau realizează venituri lunare
mai mici decât indemnizația de șomaj și care sunt
înregistrate la agențiile pentru ocuparea forței de muncă
județene, respectiv a municipiului București;
g) persoane care și-au reluat activitatea ca urmare a
încetării concediului pentru creșterea copilului până la
împlinirea vârstei de 2 ani, respectiv 3 ani în cazul copilului
cu handicap, după satisfacerea stagiului militar sau ca
urmare a recuperării capacității de muncă după
pensionarea pentru invaliditate;
h) persoane aflate în detenție care mai au de executat
cel mult 9 luni până la ultima zi de executare a pedepsei.
Art. 2. — (1) Persoanele prevăzute la art. 1 lit. a)—g),
pe durata participării la o formă de pregătire profesională,
au următoarele drepturi ale căror costuri se suportă din
bugetul asigurărilor pentru șomaj:
a) să beneficieze de pregătire teoretică și practică pe
toată durata cursului;
b) să beneficieze de materiale de instruire și să
primească în folosință manuale;
c) să beneficieze, dacă este cazul, de echipament de
protecție pe timpul instruirii practice.
(2) Pe lângă drepturile prevăzute la alin. (1), în vederea
optimizării procesului de formare profesională, persoanele
prevăzute la art. 1 lit. a)—g) au următoarele drepturi ale

căror costuri se suportă din bugetul asigurărilor pentru
șomaj:
a) să beneficieze de rechizite;
b) să beneficieze, pentru traseul de la domiciliu la
unitatea de pregătire, de abonament gratuit pe mijloacele
de transport în comun sau, după caz, de decontarea
cheltuielilor de transport, pentru cel mult patru deplasări în
cursul unei luni, dacă nu se pot deplasa zilnic la unitatea
de pregătire, în condițiile prevăzute de reglementările în
vigoare pentru salariații instituțiilor publice și ai regiilor
autonome cu specific deosebit, pe perioada delegării și
detașării în altă localitate, precum și în cazul deplasării, în
cadrul localității, în interesul serviciului;
c) să beneficieze de consultații medicale, de analize
medicale și teste necesare frecventării cursului;
d) să beneficieze de cazare și de o sumă de bani
pentru acoperirea mesei la nivelul prevăzut de
reglementările în vigoare pentru salariații instituțiilor publice
și ai regiilor autonome cu specific deosebit, pe perioada
delegării și detașării în altă localitate, precum și în cazul
deplasării, în cadrul localității, în interesul serviciului, pe
perioada cât participă la pregătirea profesională, dacă nu
se pot deplasa zilnic la unitatea de pregătire sau locuiesc
la o distanță mai mare de 50 km de aceasta.
Art. 3. — Persoanele prevăzute la art. 1 lit. h), care
participă la un program de formare profesională gratuit, au
drepturile prevăzute la art. 2 alin. (1) și alin. (2) lit. a),
costurile fiind suportate din bugetul asigurărilor pentru
șomaj.
Art. 4. — Costul drepturilor de care beneficiază
persoanele care participă la un program de formare
profesională gratuit se suportă din bugetul asigurărilor
pentru șomaj de către agențiile pentru ocuparea forței de
muncă județene, respectiv a municipiului București, ori,
după caz, de către centrele regionale de formare
profesională a adulților.
Art. 5. — (1) Necesarul de rechizite, materiale de
instruire și manuale se stabilește, după caz, de agențiile
pentru ocuparea forței de muncă județene, respectiv a
municipiului București, de centrele regionale de formare
profesională a adulților sau de furnizorii de formare
profesională din sectorul public sau privat, autorizați în
condițiile legii, în funcție de programa de pregătire, pentru
fiecare cursant.
(2) Rechizitele, materialele de instruire și manualele sunt
puse la dispoziție participanților la programul de formare
profesională, după caz, de furnizorii de formare profesională

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 725/11.VIII.2004
din sectorul public sau privat, autorizați în condițiile legii,
de centrele de formare profesională sau de centrele
regionale de formare profesională a adulților în cadrul
cărora se realizează cursurile.
(3) Manualele se dau în folosință și se recuperează la
finalizarea cursului.
Art. 6. — (1) Persoanele înscrise la cursuri beneficiază
de echipament de protecție în perioada instruirii practice, în
vederea protejării integrității și sănătății acestora.
(2) Furnizorii de servicii de formare profesională au
obligația să asigure echipamentele de protecție necesare
cursului, în funcție de cerințele ocupației sau meseriei și de
normele de protecție a muncii.
(3) În cazul în care pregătirea practică se desfășoară în
centrele regionale de formare profesională, aflate în
subordinea agențiilor pentru ocuparea forței de muncă
județene, respectiv a municipiului București, echipamentul
necesar se asigură de către acestea. Aceeași obligație
revine și centrelor regionale de formare profesională a
adulților, aflate în subordinea Agenției Naționale pentru
Ocuparea Forței de Muncă.
(4) Echipamentul de protecție a muncii, specific pentru
fiecare ocupație sau meserie, este, în mod obligatoriu, cel
stabilit prin programa de pregătire.
Art. 7. — (1) Abonamentul gratuit pe mijloacele de
transport în comun se acordă persoanelor care beneficiază
de servicii de formare profesională gratuite și se pot
deplasa zilnic la unitatea de pregătire, după caz:
a) pe mijloacele de transport feroviar și auto interurban,
precum și, după caz, pe cel mult două linii de transport
local pe traseul de la domiciliu la unitatea de pregătire,
dacă aceasta se află în altă localitate;
b) pentru maximum două linii de transport urban de
suprafață pe traseul de la domiciliu la unitatea de pregătire
a cursantului;
c) pentru mijloacele de transport urban subteran și o
linie de transport urban de suprafață.
(2) Decontarea cheltuielilor de transport pentru
persoanele care nu se pot deplasa zilnic la unitatea de
pregătire se efectuează pentru cel mult patru deplasări în
cursul unei luni, pe traseul cel mai scurt de la domiciliu la
locul de cazare.
(3) Costul abonamentelor, precum și cheltuielile de
transport se decontează, după caz, de către agențiile
pentru ocuparea forței de muncă județene, respectiv a
municipiului București, de către centrele regionale de
formare profesională a adulților, la expirarea fiecărei
perioade pentru care au fost procurate, pe toată durata
cursului, în condițiile prevăzute de reglementările în vigoare
pentru salariații instituțiilor publice și ai regiilor autonome cu
specific deosebit, pe perioada delegării și detașării în altă
localitate, precum și în cazul deplasării, în cadrul localității,
în interesul serviciului.
Art. 8. — (1) Persoanele prevăzute la art. 1 lit. a)—g),
care nu se pot deplasa zilnic la unitatea de pregătire sau
locuiesc la o distanță mai mare de 50 km de aceasta, au
dreptul, pe perioada în care participă la pregătirea
profesională, să beneficieze de cazare și de o sumă de
bani pentru acoperirea mesei la nivelul prevăzut de
reglementările în vigoare pentru salariații instituțiilor publice
și ai regiilor autonome cu specific deosebit, pe perioada
delegării și detașării în altă localitate, precum și în cazul
deplasării, în cadrul localității, în interesul serviciului.

3

(2) Drepturile prevăzute la alin. (1) se asigură de
agențiile pentru ocuparea forței de muncă județene,
respectiv a municipiului București, ori, după caz, de
centrele regionale de formare profesională a adulților, prin
intermediul unităților de cazare cu care se vor încheia
contracte în acest sens.
(3) În contractele prevăzute la alin. (2) se vor menționa
și numărul de persoane beneficiare de aceste drepturi,
precum și perioada pentru care beneficiază.
(4) În situația în care persoanele care au dreptul să
beneficieze de cazare și de o sumă de bani pentru
acoperirea mesei, în condițiile legii, se retrag sau sunt
exmatriculate de la programul de formare profesională,
agențiile pentru ocuparea forței de muncă județene sau a
municipiului București ori, după caz, centrele regionale de
formare profesională a adulților vor înștiința unitățile de
cazare cu privire la data încetării drepturilor prevăzute la
alin. (1).
(5) Decontarea cheltuielilor se face la finalizarea
programului de formare profesională, pe baza devizului
întocmit de unitatea de cazare, care va cuprinde cheltuielile
cu cazarea și suma de bani pentru acoperirea mesei la
nivelul prevăzut de reglementările în vigoare pentru
salariații instituțiilor publice și ai regiilor autonome cu
specific deosebit, pe perioada delegării și detașării în altă
localitate, precum și în cazul deplasării, în cadrul localității,
în interesul serviciului, numai pentru persoanele care,
potrivit legii, beneficiază gratuit de aceste drepturi.
Art. 9. — (1) Consultațiile medicale, analizele medicale,
precum și testele privind aptitudinile de exercitare a
ocupației sau a meseriei, obligatorii pentru înscrierea la
curs, se efectuează la unitățile medicale de specialitate
abilitate din sectorul public sau privat.
(2) Consultațiile medicale, analizele medicale și testele
se solicită pentru fiecare curs, pe bază de tabel nominal,
în funcție de specificul meseriilor/ocupațiilor la care se
constată necesitatea efectuării lor, de către agențiile pentru
ocuparea forței de muncă județene, respectiv a municipiului
București, sau de către centrele regionale de formare
profesională a adulților.
(3) Agențiile pentru ocuparea forței de muncă județene,
respectiv a municipiului București, sau centrele regionale
de formare profesională a adulților încheie cu unitățile
medicale de specialitate abilitate din sectorul public sau
privat, ca urmare a selecției organizate în condițiile
legislației privind achizițiile publice, o convenție în care se
prevăd modalitatea de eliberare a adeverințelor medicale,
precum și decontarea serviciilor prestate.
(4) Decontarea cheltuielilor se face, după caz, de către
agențiile pentru ocuparea forței de muncă județene,
respectiv a municipiului București, de către centrele
regionale de formare profesională a adulților, după primirea
și verificarea documentației de către compartimentul de
formare profesională, pe baza facturilor emise de unitățile
medicale de specialitate abilitate din sectorul public sau
privat.
Art. 10. — Directorii executivi ai agențiilor pentru
ocuparea forței de muncă județene, respectiv a municipiului
București, sau directorii centrelor regionale de formare
profesională a adulților răspund de cheltuirea fondurilor
aferente acordării drepturilor, potrivit prevederilor prezentului
ordin, în condiții de legalitate, economicitate și oportunitate.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 725/11.VIII.2004

MINISTERUL MUNCII, SOLIDARITĂȚII SOCIALE ȘI FAMILIEI
AGENȚIA NAȚIONALĂ PENTRU OCUPAREA FORȚEI DE MUNCĂ

ORDIN
pentru aprobarea Procedurii privind activitatea de control, de îndeplinire a măsurilor asigurătorii,
precum și de efectuare a executării silite a debitelor rezultate din nerespectarea prevederilor
Legii nr. 76/2002 privind sistemul asigurărilor pentru șomaj și stimularea ocupării forței de muncă,
cu modificările și completările ulterioare
În temeiul prevederilor art. 8 lit. a) din Statutul Agenției Naționale pentru Ocuparea Forței de Muncă, aprobat prin
Hotărârea Guvernului nr. 768/2003, cu modificările și completările ulterioare,
având în vedere prevederile art. 116 alin. (4) din Procedurile privind accesul la măsurile pentru stimularea
ocupării forței de muncă, modalitățile de finanțare și instrucțiunile de implementare a acestora, aprobate prin Hotărârea
Guvernului nr. 377/2002, cu modificările și completările ulterioare,
secretarul de stat la Ministerul Muncii, Solidarității Sociale și Familiei, președintele Agenției Naționale pentru
Ocuparea Forței de Muncă emite următorul ordin:
Art. 1. — Se aprobă Procedura privind activitatea de
control, de îndeplinire a măsurilor asigurătorii, precum și de
efectuare a executării silite a debitelor rezultate din
nerespectarea prevederilor Legii nr. 76/2002 privind sistemul
asigurărilor pentru șomaj și stimularea ocupării forței de

muncă, cu modificările și completările ulterioare, prevăzută
în anexa la prezentul ordin.
Art. 2. — Prezentul ordin va fi publicat în Monitorul
Oficial al României, Partea I.

Președintele Agenției Naționale pentru Ocuparea Forței de Muncă,
Ioan Cindrea,
secretar de stat
București, 22 iulie 2004.
Nr. 279.
ANEXĂ

PROCEDURĂ
privind activitatea de control, de îndeplinire a măsurilor asigurătorii, precum și de efectuare a executării silite
a debitelor rezultate din nerespectarea prevederilor Legii nr. 76/2002 privind sistemul asigurărilor pentru șomaj
și stimularea ocupării forței de muncă, cu modificările și completările ulterioare
Prezenta procedură reglementează modul de organizare și
desfășurare a activității de control asupra respectării
prevederilor Legii nr. 76/2002 privind sistemul asigurărilor
pentru șomaj și stimularea ocupării forței de muncă, cu
modificările și completările ulterioare, denumită în continuare
lege, precum și drepturile și obligațiile organelor de control
măsuri active din cadrul Agenției Naționale pentru Ocuparea
Forței de Muncă și al agențiilor pentru ocuparea forței de
muncă județene, respectiv a municipiului București, în
exercitarea atribuțiilor prevăzute de art. 1161 din lege.
De asemenea, procedura reglementează modul de
realizare a activității de îndeplinire a măsurilor asigurătorii și
de efectuare a executării silite a debitelor rezultate din
nerespectarea prevederilor legii.
CAPITOLUL I
Activitatea de control
SECȚIUNEA 1
Dispoziții generale

Art. 1. — Activitatea de control cuprinde totalitatea
verificărilor efectuate asupra respectării de către persoanele
fizice sau juridice a obligațiilor ce le revin potrivit legii.
Art. 2. — Sunt supuse controlului, în condițiile prezentei
proceduri:
a) persoanele fizice sau juridice cu sediul, respectiv
domiciliul, în România ori sucursalele, filialele, agențiile,
reprezentanțele din România ale unor persoane juridice
străine cu sediul în străinătate, autorizate potrivit legii, care

încadrează forță de muncă în condițiile legii, denumite în
continuare angajatori;
b) furnizorii de servicii pentru stimularea ocupării forței de
muncă din sectorul public sau privat, acreditați de Agenția
Națională pentru Ocuparea Forței de Muncă;
c) agențiile pentru ocuparea forței de muncă județene,
respectiv a municipiului București, denumite în continuare
agenții pentru ocuparea forței de muncă.
Art. 3. — Controlul se efectuează de către organele de
control măsuri active din cadrul Agenției Naționale pentru
Ocuparea Forței de Muncă, respectiv din cadrul agențiilor
pentru ocuparea forței de muncă, potrivit competențelor
prevăzute în prezenta procedură.
Art. 4. — (1) În exercitarea atribuțiilor de serviciu,
persoanele din cadrul organelor de control măsuri active sunt
învestite cu exercițiul autorității publice și beneficiază de
protecție potrivit legii.
(2) Persoanele prevăzute la alin. (1) sunt împuternicite, în
fața persoanelor fizice sau juridice supuse controlului, prin
legitimații de control și delegații.
(3) Modelul legitimației de control este prevăzut în anexa
nr. 1 la prezenta procedură.
SECȚIUNEA a 2-a
Competența organelor de control măsuri active

Art. 5. — Principalele obiective ale activității de control
desfășurate de către organele de control măsuri active sunt:
a) verificarea respectării obligațiilor privind încadrarea în
muncă și menținerea raporturilor de muncă asumate de

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 725/11.VIII.2004
angajatorii care au beneficiat, din bugetul asigurărilor pentru
șomaj, de subvenții, credite sau fonduri nerambursabile,
precum și de facilități în temeiul art. 93 din lege;
b) verificarea finanțării măsurilor de stimulare a
angajatorilor.
Art. 6. — Organele de control măsuri active din cadrul
Agenției Naționale pentru Ocuparea Forței de Muncă au, în
ceea ce privește activitatea de control, următoarele
competențe:
a) elaborează metodologii, instrucțiuni, precizări privind
activitatea de control măsuri active;
b) coordonează, îndrumă și verifică activitatea de control
măsuri active desfășurată la nivelul agențiilor pentru
ocuparea forței de muncă;
c) verifică respectarea prevederilor legii de către agențiile
pentru ocuparea forței de muncă, în calitate de furnizori de
servicii specializate pentru stimularea ocupării forței de
muncă;
d) participă, împreună cu organele de control măsuri
active din cadrul agențiilor pentru ocuparea forței de muncă,
la verificările efectuate asupra respectării de către persoanele
fizice sau juridice a obligațiilor ce le revin potrivit legii.
Art. 7. — Organele de control măsuri active din cadrul
agențiilor pentru ocuparea forței de muncă au, în ceea ce
privește activitatea de control, următoarele competențe:
a) verifică respectarea de către angajatori a obligației
prevăzute la art. 10 din lege;
b) verifică respectarea de către angajatori a obligației
prevăzute la art. 21 din lege;
c) verifică respectarea de către angajatorii care au
încadrat în muncă, conform legii, persoane din rândul
beneficiarilor de indemnizații de șomaj, a obligației prevăzute
la art. 41 alin. (2) din lege;
d) verifică respectarea de către angajatorii prevăzuți la
art. 481 alin. (1) din lege a obligației ce le revine potrivit
art. 481 alin. (4) din lege;
e) verifică respectarea de către angajatorii aflați în
situațiile prevăzute la art. 49 din lege a obligației prevăzute
la art. 50 alin. (3) din lege;
f) verifică respectarea condițiilor de acordare a subvențiilor
prevăzute la art. 78 din lege;
g) verifică respectarea de către angajatorii care
încadrează absolvenți, în condițiile art. 80 din lege, a
obligației ce le revine potrivit art. 83 din lege;
h) verifică respectarea de către angajatorii care
încadrează șomeri în vârstă de peste 45 de ani, întreținători
unici de familie, sau persoane cu handicap a obligației ce le
revine potrivit art. 85 alin. (1) și (2) din lege;
i) verifică respectarea de către angajatorii care au
beneficiat de credite în condiții avantajoase, acordate din
bugetul asigurărilor pentru șomaj, potrivit legii, a obligațiilor
prevăzute la art. 86 alin. (7) lit. c) și d), art. 862 alin. (3) și
art. 88 din lege;
j) verifică respectarea de către angajatorii care au
beneficiat de fonduri nerambursabile, acordate din bugetul
asigurărilor pentru șomaj, potrivit legii, a obligațiilor prevăzute
la art. 861 alin. (5), art. 862 alin. (3) și art. 88 din lege;
k) verifică respectarea de către angajatorii care au
beneficiat, potrivit legii, de reducerea sumei reprezentând
contribuția de 3% datorată bugetului asigurărilor pentru
șomaj, a obligației prevăzute la art. 93 alin. (1) din lege;
l) verifică acreditarea furnizorilor de servicii specializate
pentru stimularea ocupării forței de muncă;
m) verifică respectarea altor obligații prevăzute în
convențiile sau contractele încheiate de către angajatori cu
agențiile pentru ocuparea forței de muncă.

5

SECȚIUNEA a 3-a
Reguli privind desfășurarea controlului

Art. 8. — (1) Activitatea de control asupra respectării de
către persoanele fizice sau juridice a obligațiilor ce le revin
potrivit legii se desfășoară în baza programelor de control
aprobate de președintele Agenției Naționale pentru Ocuparea
Forței de Muncă, pentru compartimentul de control măsuri
active din cadrul acesteia, sau de directorii executivi ai
agențiilor pentru ocuparea forței de muncă.
(2) Programele de control trebuie să cuprindă denumirea
angajatorului, obiectul și durata controlului.
Art. 9. — Controlul efectuat de către organele de control
măsuri active din cadrul Agenției Naționale pentru Ocuparea
Forței de Muncă, respectiv din cadrul agențiilor pentru
ocuparea forței de muncă, poate fi:
a) control general, în cadrul căruia se verifică respectarea
de către persoanele fizice sau juridice supuse controlului a
tuturor obligațiilor prevăzute de lege, pentru o perioadă de
timp determinată;
b) control parțial, în cadrul căruia se verifică respectarea
de către persoanele fizice sau juridice supuse controlului a
uneia sau mai multor obligații prevăzute de lege, pentru o
perioadă de timp determinată.
Art. 10. — În realizarea atribuțiilor ce le revin, organele
de control măsuri active din cadrul agențiilor pentru ocuparea
forței de muncă pot aplica următoarele proceduri de control:
a) controlul prin sondaj, care constă în activitatea de
verificare selectivă a documentelor și operațiunilor ce prezintă
relevanță asupra respectării de către angajatori a obligațiilor
prevăzute de lege;
b) controlul inopinat, care constă în activitatea de
verificare faptică și documentară, în principal, ca urmare a
unei sesizări cu privire la existența unor fapte de încălcare a
legii, fără anunțarea în prealabil a angajatorilor.
Art. 11. — Perioada necesară efectuării controlului la un
angajator nu poate fi mai mare de 5 zile.
Art. 12. — Perioada supusă controlului nu poate depăși
termenul general de prescripție prevăzut de lege.
Art. 13. — Controlul se desfășoară la sediul sau la
domiciliul persoanelor fizice sau juridice care au calitatea de
angajator potrivit legii.
Art. 14. — Controlul poate fi repetat în situația în care
persoanele fizice sau juridice solicită în interes propriu
efectuarea unei noi verificări sau ori de câte ori se consideră
justificat de către directorul general executiv al Agenției
Naționale pentru Ocuparea Forței de Muncă, respectiv de
către directorii executivi ai agențiilor pentru ocuparea forței
de muncă.
Art. 15. — (1) Rezultatele controlului, măsurile stabilite,
eventualele debite, precum și sancțiunile prevăzute de lege
se consemnează în mod obligatoriu în procese-verbale de
control.
(2) Procesele-verbale de control devin titluri executorii la
data la care creanțele consemnate sunt scadente prin
expirarea termenului de plată stabilit de lege sau stabilit de
organul competent.
(3) Modelul procesului-verbal de control este prevăzut în
anexa nr. 2 la prezenta procedură.
Art. 16. — Procesele-verbale de control se semnează de
organele de control măsuri active și de către persoanele
fizice sau juridice supuse controlului, cu sau fără obiecțiuni
din partea acestora.
Art. 17. — În cazul în care persoanele fizice sau juridice
supuse controlului refuză să semneze procesele-verbale de
control, organele de control măsuri active vor face mențiune
despre aceasta în procesul-verbal de control.
Art. 18. — Procesele-verbale de control se consideră a fi
comunicate persoanelor fizice sau juridice supuse controlului
la data semnării de către acestea.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 725/11.VIII.2004

Art. 19. — În situația prevăzută la art. 17, proceseleverbale de control se consideră a fi comunicate de la data
consemnării în acestea, de către organele de control măsuri
active, a refuzului de a semna.
SECȚIUNEA a 4-a
Drepturile și obligațiile organelor de control măsuri active

Art. 20. — În exercitarea atribuțiilor ce le revin potrivit
art. 1161 din lege, organele de control măsuri active din
cadrul Agenției Naționale pentru Ocuparea Forței de Muncă,
respectiv din cadrul agențiilor pentru ocuparea forței de
muncă, au următoarele drepturi:
a) să intre, în prezența reprezentanților legali ai
persoanelor fizice sau juridice supuse controlului sau a altor
persoane desemnate de acestea, în orice incintă a sediului în
care își desfășoară activitatea, în timpul programului normal
de lucru; controlul se poate desfășura și în afara programului
de lucru, cu acordul scris al persoanelor fizice sau juridice
supuse controlului și cu aprobarea directorului general
executiv al Agenției Naționale pentru Ocuparea Forței de
Muncă, pentru compartimentul de control măsuri active din
cadrul acesteia, sau a directorilor executivi ai agențiilor pentru
ocuparea forței de muncă în cadrul cărora funcționează
celelalte compartimente de control măsuri active;
b) să examineze orice înscrisuri care pot fi relevante
pentru determinarea modului în care persoanele fizice sau
juridice supuse controlului respectă obligațiile ce le revin
potrivit legii;
c) să primească copii de pe orice înscrisuri supuse
controlului;
d) să solicite informații care nu au, potrivit legii, caracter
secret, de la organele administrației publice centrale și
locale, instituțiile publice sau de interes public, instituțiile
publice sau private care înregistrează, sub orice formă,
încheierile de contracte, evidența populației sau a bunurilor,
exploatarea proprietăților și altele asemenea;
e) să solicite declarații scrise de la salariații persoanelor
fizice sau juridice supuse controlului în situația în care
informațiile furnizate de reprezentanții legali sau de
persoanele numite de acestea sunt insuficiente; modelul
declarației pe propria răspundere este prevăzut în anexa
nr. 3 la prezenta procedură;
f) să expună constatările efectuate cu ocazia controlului
și să solicite explicații scrise de la reprezentanții legali ai
persoanelor fizice sau juridice supuse controlului sau de la
împuterniciții acestora, după caz;
g) să solicite, în scris, cu cel puțin 15 zile înainte,
prezența reprezentanților legali ai persoanelor fizice sau
juridice supuse controlului sau a împuterniciților acestora la
sediul Agenției Naționale pentru Ocuparea Forței de Muncă
sau al agențiilor pentru ocuparea forței de muncă în cadrul
cărora funcționează compartimentele de control măsuri active;
h) să dispună măsurile necesare în vederea îndeplinirii,
de către persoanele fizice sau juridice supuse controlului, a
obligațiilor ce le revin potrivit legii;
i) să stabilească, în situația în care se constată încălcări
ale legii, eventualele debite;
j) să aplice sancțiunile prevăzute de lege.
Art. 21. — În exercitarea atribuțiilor ce le revin potrivit
art. 1161 din lege, organele de control măsuri active din
cadrul Agenției Naționale pentru Ocuparea Forței de Muncă,
respectiv din cadrul agențiilor pentru ocuparea forței de
muncă, au următoarele obligații:
a) să notifice în scris persoanele fizice sau juridice care
urmează a fi supuse controlului cu 15 zile lucrătoare înaintea
începerii acestuia, cu excepția cazurilor în care controlul se
desfășoară la solicitarea persoanelor respective, a unor
autorități, potrivit legii, sau inopinat;
b) să prezinte persoanelor fizice sau juridice, la începerea
controlului, legitimația de control și delegația semnată, după

caz, de directorul general executiv al Agenției Naționale
pentru Ocuparea Forței de Muncă sau de directorul executiv
al agenției pentru ocuparea forței de muncă; începerea
controlului trebuie consemnată, potrivit legii, în registrul unic
de control;
c) să efectueze controlul în așa fel încât să afecteze cât
mai puțin activitatea curentă a persoanelor fizice sau juridice
și să utilizeze eficient timpul alocat în acest scop;
d) să furnizeze persoanelor fizice sau juridice, pe
parcursul desfășurării controlului, informații asupra constatărilor
efectuate, precum și a eventualelor situații neclare;
e) să păstreze secretul asupra datelor și informațiilor
privind persoanele fizice sau juridice supuse controlului, pe
care le dețin ca urmare a exercitării atribuțiilor de serviciu;
f) să procedeze la sesizarea organelor de urmărire penală
în legătură cu constatările efectuate cu ocazia controlului și
care ar putea întruni elemente constitutive ale unei
infracțiuni, în condițiile prevăzute de lege.
SECȚIUNEA a 5-a
Drepturile și obligațiile persoanelor fizice sau juridice
supuse controlului

Art. 22. — Persoanele fizice sau juridice supuse
controlului efectuat de către organele de control măsuri
active din cadrul Agenției Naționale pentru Ocuparea Forței
de Muncă, respectiv din cadrul agențiilor pentru ocuparea
forței de muncă, au următoarele drepturi:
a) să fie notificate în scris, cu 15 zile lucrătoare înaintea
începerii controlului, cu excepția cazurilor în care acesta se
desfășoară la solicitarea persoanelor fizice sau juridice, a
unor autorități, potrivit legii, sau inopinat;
b) să fie informate pe parcursul desfășurării controlului
asupra constatărilor efectuate de organele de control măsuri
active, precum și a eventualelor situații neclare;
c) să beneficieze de asistență de specialitate sau juridică;
d) să fie protejate în ceea ce privește confidențialitatea
datelor și a informațiilor furnizate;
e) să semneze procesele-verbale de control cu obiecțiuni;
f) să solicite, din proprie inițiativă, să fie controlate.
Art. 23. — Persoanele fizice sau juridice supuse
controlului efectuat de către organele de control măsuri
active din cadrul Agenției Naționale pentru Ocuparea Forței
de Muncă, respectiv din cadrul agențiilor pentru ocuparea
forței de muncă, au următoarele obligații:
a) să asigure desfășurarea în condiții optime a controlului
prin respectarea drepturilor organelor de control măsuri active
și prin acordarea sprijinului necesar în exercitarea acestor
drepturi;
b) să pună la dispoziția organelor de control măsuri
active spații adecvate, precum și logistica necesară
desfășurării controlului;
c) să dea informații și să prezinte la locul de desfășurare
a controlului toate înscrisurile, precum și orice alte date
necesare clarificării situațiilor constatate;
d) să îndeplinească măsurile prevăzute în actul întocmit
cu ocazia controlului, în termenele și condițiile stabilite de
organele de control măsuri active.
SECȚIUNEA a 6-a
Soluționarea contestațiilor

Art. 24. — Măsurile dispuse de organele de control
măsuri active prin actele de control pot fi contestate de
persoanele fizice sau juridice supuse controlului, pe cale
administrativă, la conducerea Agenției Naționale pentru
Ocuparea Forței de Muncă, pentru acte de control încheiate
de către organele de control măsuri active din cadrul
acesteia, sau la conducerea agențiilor pentru ocuparea de
forței de muncă, pentru acte de control încheiate de către
organele de control măsuri active din cadrul acestora.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 725/11.VIII.2004
Art. 25. — (1) Contestațiile se formulează în scris și vor
cuprinde în mod obligatoriu următoarele:
a) numele sau denumirea contestatarului, sediul sau
domiciliul acestuia;
b) obiectul și suma contestată;
c) arătarea motivelor de fapt și de drept pe care se
întemeiază.
(2) Contestațiile trebuie semnate de către contestatari sau
de către reprezentanții legali ai acestora, iar în cazul
persoanelor juridice trebuie să poarte și ștampilă.
(3) Dovedirea calității de reprezentant legal al
contestatarilor, persoane fizice sau juridice, se face prin
împuternicire avocațială, în cazul avocaților, sau prin procură
autentificată, în cazul altor persoane.
(4) Contestatarii pot depune în dovedirea contestațiilor
formulate acte care nu au fost avute în vedere de organul
de control măsuri active.
(5) Contestațiile împotriva măsurilor dispuse de organele
de control măsuri active nu pot avea ca obiect alte sume și
măsuri decât cele stabilite prin actele atacate.
Art. 26. — (1) Contestațiile se depun, sub sancțiunea
decăderii, în termen de 15 zile de la comunicarea actului
atacat, la Agenția Națională pentru Ocuparea Forței de
Muncă, atunci când au ca obiect acte de control încheiate
de către organele de control măsuri active din cadrul
acesteia, sau la agențiile pentru ocuparea forței de muncă,
atunci când au ca obiect acte de control încheiate de
acestea.
(2) Contestațiile trimise prin poștă se socotesc formulate
în termen dacă au fost predate cu scrisoare recomandată la
oficiul poștal înainte de împlinirea acestuia.
Art. 27. — (1) Contestațiile se soluționează în termen de
30 de zile de la înregistrare prin decizie motivată a
directorului general executiv al Agenției Naționale pentru
Ocuparea Forței de Muncă, atunci când au ca obiect acte
de control încheiate de către organele de control măsuri
active din cadrul acesteia, sau prin decizii motivate ale
directorilor executivi ai agențiilor pentru ocuparea forței de
muncă, atunci când au ca obiect acte de control încheiate
de acestea.
(2) Deciziile se semnează de către persoanele prevăzute
la alin. (1) ori de către înlocuitorii de drept ai acestora.
Art. 28. — (1) Prin decizii, contestațiile vor putea fi
admise în totalitate sau în parte ori respinse.
(2) În cazul admiterii contestațiilor se decide, după caz,
anularea totală sau parțială a actelor de control atacate.
Art. 29. — (1) Deciziile se comunică prin poștă, cu
scrisoare recomandată cu confirmare de primire, la sediul
sau la domiciliul contestatarilor, declarat prin contestațiile
formulate, precum și la organele de control măsuri active ale
căror acte se atacă.
(2) În situația în care contestatarii și-au schimbat sediul
sau domiciliul fără a aduce la cunoștință acest fapt agențiilor
pentru ocuparea forței de muncă, deciziile se comunică
organelor de control măsuri active ale căror acte se atacă.
Art. 30. — Deciziile pot fi atacate la instanțele
judecătorești competente potrivit dreptului comun.
CAPITOLUL II
Activitatea de îndeplinire a măsurilor asigurătorii,
precum și de efectuare a executării silite a debitelor
rezultate din nerespectarea prevederilor legii
Art. 31. — Activitatea de îndeplinire a măsurilor
asigurătorii, precum și de efectuare a executării silite a
debitelor rezultate din nerespectarea prevederilor legii, se
realizează potrivit prevederilor Ordonanței Guvernului
nr. 92/2003 privind Codul de procedură fiscală, republicată,
de către personalul de specialitate din cadrul agențiilor
pentru ocuparea forței de muncă, desemnat prin dispoziții ale
directorilor executivi.

7

Art. 32. — (1) În exercitarea atribuțiilor de serviciu,
personalul de specialitate desemnat potrivit art. 31 este
învestit cu exercițiul autorității publice și beneficiază de
protecție potrivit legii.
(2) Personalul prevăzut la alin. (1) este împuternicit în
fața debitorului sau a terților prin legitimații de executor
bugetar și delegații.
(3) Modelul legitimației de executor bugetar este prevăzut
în anexa nr. 4 la prezenta procedură.
Art. 33. — Fac obiectul executării silite, în condițiile
art. 31, următoarele debite rezultate din nerespectarea
prevederilor legii:
a) sumele plătite fără temei legal, cu titlu de indemnizație
de șomaj, precum și debitele create în condițiile legii, care
se recuperează în temeiul deciziilor emise de agențiile pentru
ocuparea forței de muncă, ce constituie titluri executorii,
potrivit art. 47 alin. (1) din lege, de la persoanele care le-au
primit;
b) sumele plătite fără temei legal, cu titlu de primă de
încadrare neimpozabilă sau primă de instalare, care se
recuperează în temeiul angajamentelor beneficiarilor, ce
constituie titluri executorii, potrivit art. 76 alin. (2) din lege;
c) debitele și sancțiunile consemnate de organele de
control măsuri active din cadrul agențiilor pentru ocuparea
forței de muncă în procesele-verbale de control ce devin
titluri executorii la data la care creanțele respective sunt
scadente prin expirarea termenului de plată stabilit de lege
sau stabilit de organul competent.
Art. 34. — Personalul de specialitate din cadrul agențiilor
pentru ocuparea forței de muncă, desemnat prin dispoziții ale
directorilor executivi, este împuternicit să îndeplinească
măsurile asigurătorii și să efectueze executarea silită, în
condițiile art. 31, în privința următoarelor creanțe bugetare
administrate de Agenția Națională pentru Ocuparea Forței de
Muncă, altele decât cele rezultate din nerespectarea
prevederilor legii:
a) sume acordate în mod necuvenit, din bugetul
asigurărilor pentru șomaj, care se recuperează în temeiul
deciziilor emise de agențiile pentru ocuparea forței de
muncă, ce constituie titluri executorii, de la persoanele care
le-au primit;
b) orice alte debite constituite la bugetul asigurărilor
pentru șomaj, altele decât cele provenind din contribuții, care
se recuperează în temeiul deciziilor emise de agențiile pentru
ocuparea forței de muncă, ce constituie titluri executorii, de
la persoanele fizice sau juridice.
CAPITOLUL III
Dispoziții tranzitorii și finale
Art. 35. — Controalele în curs la data intrării în vigoare a
prezentului ordin se vor continua potrivit dispozițiilor acestuia,
actele îndeplinite anterior rămânând valabile.
Art. 36. — Legitimațiile de control, precum și legitimațiile
de executor bugetar se emit de către Agenția Națională
pentru Ocuparea Forței de Muncă prin Direcția resurse
umane și salarizare și sunt semnate de către directorul
general executiv.
Art. 37. — Evidența legitimațiilor se ține într-un registru
special care va conține: numărul de ordine, numele,
prenumele și funcția titularului, indicativul județului, seria, data
eliberării și semnătura de primire.
Art. 38. — La încetarea calității de executori bugetari a
persoanelor desemnate în condițiile art. 31, precum și la
modificarea sau încetarea raporturilor de serviciu ale
persoanelor din cadrul compartimentelor de control măsuri
active, acestea vor preda legitimațiile în vederea anulării;
anularea va fi consemnată în registrul special prevăzut la
art. 37.

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 725/11.VIII.2004
ANEXA Nr. 1*)
la procedură

*) Anexa nr. 1 este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 725/11.VIII.2004

9
ANEXA Nr. 2*)
la procedură

*) Anexa nr. 2 este reprodusă în facsimil.

PDF compression, OCR, web-optimization with CVISION's PdfCompressor

10

MONITORUL OFICIAL AL ROMÂNIEI, PARTEA I, Nr. 725/11.VIII.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 725/11.VIII.2004

11

PDF compression, OCR, web-optimization with CVISION's PdfCompressor

12

MONITORUL OFICIAL AL ROMÂNIEI, PARTEA I, Nr. 725/11.VIII.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 725/11.VIII.2004

13

PDF compression, OCR, web-optimization with CVISION's PdfCompressor

14

MONITORUL OFICIAL AL ROMÂNIEI, PARTEA I, Nr. 725/11.VIII.2004
ANEXA Nr. 3*)
la procedură

*) Anexa nr. 3 este reprodusă în facsimil.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 725/11.VIII.2004

15
ANEXA Nr. 4*)
la procedură

*) Anexa nr. 4 este reprodusă în facsimil.

PDF compression, OCR, web-optimization with CVISION's PdfCompressor

P R E Ț U R I L E

publicațiilor legislative pentru anul 2004
— pe suport tradițional —
Nr.
crt.

1.
2.
3.
4.
5.
6.
7.
8.
9.
10.
11.
12.

Valoarea
abonamentului
anual
— lei —

Trim. I

Trim. II

Trim. III

română
română,

9.875.000
1.780.000

2.468.750
—

2.715.750
—

2.987.500
—

3.286.000
—

maghiară

7.900.000
12.500.000
2.530.000
10.680.000
9.850.000
2.500.000
4.150.000

1.975.000
3.125.000
632.500
2.670.000
2.462.500
625.000
1.038.000

1.975.000
3.125.000
632.500
2.670.000
2.462.500
687.500
1.141.500

1.975.000
3.125.000
632.500
2.670.000
2.462.500
756.500
1.255.500

1.975.000
3.125.000
632.500
2.670.000
2.462.500
832.500
1.381.500

625.000
470.000
2.500.000

—
—
—

—
—
—

—
—
—

—
—
—

Denumirea publicației

Monitorul Oficial, Partea I, în limba
Monitorul Oficial, Partea I, în limba
numere bis*)
Monitorul Oficial, Partea I, în limba
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Colecția Legislația României
Colecția de hotărâri ale Guvernului
acte normative
Repertoriul actelor normative
Decizii ale Curții Constituționale
Ediții trilingve

și alte

Valoarea
abonamentului trimestrial
— lei —
Trim. IV

**) Cu excepția numerelor bis în care se publică acte cu un volum extins și care interesează doar un număr restrâns de utilizatori.

Toate publicațiile Regiei Autonome îMonitorul Oficial“ sunt purtătoare de T.V.A. în cotă de 9%, aceasta fiind
inclusă în prețul de abonament.
Pentru siguranța clienților, abonamentele la publicațiile Regiei Autonome îMonitorul Oficial“ se pot efectua prin
următorii difuzori:
u COMPANIA NAȚIONALĂ îPOȘTA ROMÂNĂ“ — S.A. — prin oficiile sale poștale
u RODIPET — S.A.
— prin toate filialele
u INTERPRESS SPORT — S.R.L.
— București, str. Hristo Botev nr. 6
(telefon/fax: 313.85.07; 313.85.08; 313.85.09)
u PRESS EXPRES — S.R.L.
— Otopeni, str. Flori de Câmp nr. 9
(telefon/fax: 221.05.37; 0745.133.712)
u M.T. PRESS IMPEX — S.R.L.
— București, bd. Basarabia nr. 256
(telefon/fax: 255.48.15; 255.48.16)
u INFO EUROTRADING — S.A.
— București, Splaiul Independenței nr.202A
(telefon/fax: 212.73.54)
u ACTA LEGIS — S.R.L.
— București, str. Banul Udrea nr. 10,
(telefon/fax: 411.91.79)
u CURIER PRESS — S.A.
— Brașov, str. Traian Grozăvescu nr. 7
(telefon/fax: 0268/47.05.96)
u MIMPEX — S.R.L.
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
u CALLIOPE — S.R.L.
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
u ASTOR-MED — S.R.L.
— Iași, str. Sucidava nr. 2, bl. U2, sc. C, ap. 2
(telefon/fax: 0232/27.91.76, 0232/25.84.27)

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 725/11.VIII.2004 conține 16 pagini.

Prețul de vânzare 17.000 lei

ISSN 1453—4495

PDF compression, OCR, web-optimization with CVISION's PdfCompressor

