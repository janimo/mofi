Anul 172 (XVI) — Nr. 949

PARTEA

I

LEGI, DECRETE, HOTĂRÂRI ȘI ALTE ACTE

Luni, 18 octombrie 2004

SUMAR

Nr.

Pagina
DECIZII ALE CURȚII CONSTITUȚIONALE

Decizia nr. 371 din 28 septembrie 2004 referitoare la
excepția de neconstituționalitate a dispozițiilor
art. 1 și 2 din Legea nr. 146/1997 privind taxele
judiciare de timbru, cu modificările și completările
ulterioare ...................................................................

Nr.
1.603.
1.617.

2–4

HOTĂRÂRI ALE GUVERNULUI ROMÂNIEI
1.597.

— Hotărâre privind aprobarea acordurilor de
concesiune a unor perimetre de dezvoltareexploatare și exploatare petrolieră, încheiate
între Agenția Națională pentru Resurse Minerale
și Societatea Națională de Gaze Naturale
îRomgaz“ — S.A. Mediaș ......................................

1.618.

4–6

Pagina
— Hotărâre privind darea unui imobil în folosință
gratuită Asociației îGrupul pentru Dialog Social“ ......

7

— Hotărâre pentru modificarea Hotărârii
Guvernului nr. 383/2002 privind numirea în funcția
de președinte al Comitetului interministerial de
coordonare a organizării și funcționării piețelor
produselor agricole și alimentare din România ....

7–8

— Hotărâre privind încetarea mandatului unui
membru al Plenului Oficiului Național de Prevenire
și Combatere a Spălării Banilor și numirea în
funcție pe postul rămas vacant a altui membru ........

8

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 949/18.X.2004

DECIZII

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 371
din 28 septembrie 2004

referitoare la excepția de neconstituționalitate a dispozițiilor art. 1 și 2 din Legea nr. 146/1997
privind taxele judiciare de timbru, cu modificările și completările ulterioare
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Ion Predescu
Șerban Viorel Stănoiu
Florentina Baltă
Ingrid Alina Tudora

—
—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 1 și 2 din Legea
nr. 146/1997 privind taxele judiciare de timbru, cu
modificările și completările ulterioare, excepție ridicată de
Moise Cuzman în Dosarul nr. 10.609/2003 al Judecătoriei
Timișoara.
La apelul nominal lipsesc părțile, față de care procedura
de citare este legal îndeplinită.
Cauza se află în stare de judecată.
Reprezentantul Ministerului Public, invocând jurisprudența
Curții Constituționale, și anume deciziile nr. 175/2000 și
nr. 422/2003, pune concluzii de respingere a excepției de
neconstituționalitate ca neîntemeiată, susținând că textele
de lege criticate nu contravin prevederilor constituționale
invocate de autorul excepției.
În acest sens, arată că instituirea diferențiată a plății
taxelor judiciare de timbru, după cum obiectul acestora este
sau nu evaluabil în bani, cu excepțiile prevăzute de lege,
nu constituie o discriminare sau o atingere adusă
principiului constituțional al egalității în drepturi.
C U R T E A,

având în vedere actele și lucrările dosarului, constată
următoarele:
Prin Încheierea din 13 aprilie 2004, pronunțată în
Dosarul nr. 10.609/2003, Judecătoria Timișoara a sesizat
Curtea Constituțională cu excepția de neconstituționalitate
a dispozițiilor art. 1 și 2 din Legea nr. 146/1997 privind
taxele judiciare de timbru, cu modificările și completările
ulterioare. Excepția a fost ridicată de Moise Cuzman într-o
cauză civilă ce are ca obiect o acțiune în pretenții în
contradictoriu cu statul român.
În motivarea excepției de neconstituționalitate, autorul
acesteia susține că dispozițiile legale criticate contravin
prevederilor constituționale ale art. 16 alin. (1) și (2),
precum și ale art. 44 alin. (2) teza întâi și alin. (4),
deoarece îîn speța de față este vorba de o reparațiune
justificată tocmai prin abuzul statului totalitar“.
Judecătoria Timișoara apreciază că excepția de
neconstituționalitate este nefondată. În acest sens, arată că
îinvocarea înfrângerii normelor constituționale referitoare la
egalitatea în drepturi a cetățenilor și protecția dreptului de
proprietate privată, prin interzicerea naționalizării pe baze

discriminatorii“, nu este relevantă pentru soluționarea
excepției, neavând incidență cu obiectul acesteia.
Potrivit prevederilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate,
iar în conformitate cu art. 181 din Legea nr. 35/1997, cu
modificările ulterioare, a fost solicitat punctul de vedere al
instituției Avocatul Poporului.
Guvernul, invocând jurisprudența constantă a Curții
Constituționale în materie, apreciază că excepția de
neconstituționalitate invocată este neîntemeiată. În acest
sens, arată că dispozițiile legale criticate stabilesc taxele
judiciare de timbru, diferențiate după cum obiectul acțiunii
sau cererii de sesizare a instanței judecătorești este sau
nu evaluabil în bani. Criteriile de determinare a cuantumului
acestor taxe reprezintă însă opțiunea legiuitorului, potrivit
politicii legislative fiscale. De asemenea, apreciază că
îreglementarea acestor taxe nu aduce nici o atingere
principiului egalității în drepturi, întrucât nu face nici o
diferențiere între contribuabili“. Guvernul arată că îplata
taxei judiciare de timbru constituie o îndatorire
constituțională determinată de lege, în aceleași condiții,
pentru cei care formulează acțiuni și cereri adresate
instanțelor judecătorești“. În final, observă că autorul
excepției, de fapt, își exprimă nemulțumirea față de
dispozițiile fostei Legi nr. 18/1968 privind controlul
provenienței unor bunuri ale persoanelor fizice, care nu au
fost dobândite în mod licit, prin care a fost lipsit de
proprietatea unui autoturism.
Avocatul Poporului apreciază că dispozițiile legale
criticate sunt neconstituționale. În acest sens, arată că,
îprin modul în care sunt reglementate taxele judiciare de
timbru în Legea nr. 146/1997, se creează premisele
aplicării unui tratament nediferențiat, pe baza unei
discriminări pe criteriul averii, iar în aceste condiții taxa
judiciară de timbru apare ca fiind excesivă și contrară
art. 4 alin. (2) din Constituție“. În ceea ce privește
contrarietatea textelor de lege criticate față de prevederile
art. 44 din Constituție, republicată, consideră că îlipsa
posibilității materiale de plată, precum și plata anticipată a
taxelor judiciare de timbru au drept efect restrângerea
exercițiului dreptului de proprietate“.
Această restrângere nu îndeplinește însă condițiile
prevăzute de art. 53 din Constituție, republicată, iar prin
modul discriminatoriu în care se aplică aduce atingere
înseși existenței dreptului în cauză.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 949/18.X.2004
cauză de judecătorul-raportor, concluziile procurorului,
dispozițiile legale criticate, raportate la prevederile
Constituției republicate, precum și dispozițiile Legii
nr. 47/1992, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, și ale art. 1 alin. (2), ale art. 2, 3,
10 și 29 din Legea nr. 47/1992, republicată, să soluționeze
excepția de neconstituționalitate ridicată.
Obiectul excepției de neconstituționalitate îl constituie
dispozițiile art. 1 și 2 din Legea nr. 146/1997 privind taxele
judiciare de timbru, publicată în Monitorul Oficial al

3

României, Partea I, nr. 173 din 29 iulie 1997, cu
modificările și completările ulterioare.
Dispozițiile legale criticate au următorul conținut:
— Art. 1: îAcțiunile și cererile introduse la instanțele
judecătorești, precum și cererile adresate Ministerului Justiției
și Parchetului de pe lângă Curtea Supremă de Justiție sunt
supuse taxelor judiciare de timbru, prevăzute în prezenta lege,
și se taxează în mod diferențiat, după cum obiectul acestora
este sau nu evaluabil în bani, cu excepțiile prevăzute de lege.“;
— Art. 2: î(1) Acțiunile și cererile evaluabile în bani,
introduse la instanțele judecătorești, se taxează astfel:

a) până la valoarea de 378.000 lei — plafon valoric
pentru anul 2004

17.000 lei

b) între 378.001 lei și 3.782.000 lei — plafon valoric
pentru anul 2004

17.000 lei + 10%
pentru ce depășește
342.000 lei

c) între 3.782.001 lei și 37.825.000 lei — plafon valoric
pentru anul 2004

325.000 lei + 8%
pentru ce depășește
3.420.000 lei

d) între 37.825.001 lei și 189.126.000 lei — plafon valoric
pentru anul 2004

2.787.000 lei + 6%
pentru ce depășește
34.200.000 lei

e) între 189.126.001 lei și 378.252.000 lei — plafon valoric
pentru anul 2004

10.995.000 lei + 4%
pentru ce depășește
171.000.000 lei

f) între 378.252.001 lei și 1.891.260.000 lei — plafon valoric
pentru anul 2004

17.835.000 lei + 2%
pentru ce depășește
342.000.000 lei

g) peste 1.891.260.001 lei — plafon valoric
pentru anul 2004

45.195.000 lei + 1%
pentru ce depășește
1.710.000.000 lei

(2) În cazul contestației la executarea silită, taxa se
calculează la valoarea bunurilor a căror urmărire se contestă
sau la valoarea debitului urmărit, când acest debit este mai mic
decât valoarea bunurilor urmărite. Taxa aferentă acestei
contestații nu poate depăși suma de 1.710.000 lei, indiferent de
valoarea contestată.
(3) Valoarea la care se calculează taxa de timbru este cea
declarată în acțiune sau în cerere. Dacă această valoare este
contestată sau apreciată de instanță ca derizorie, evaluarea se
va face potrivit normelor metodologice prevăzute la art. 28
alin. (2) din prezenta lege.“
În susținerea excepției de neconstituționalitate, autorul
acesteia apreciază că textele legale criticate contravin
prevederilor art. 16 alin. (1) și (2) și celor ale art. 44
alin. (2) teza întâi și alin. (4) din Constituție, republicată,
prevederi care au următorul conținut:
— Art. 16 alin. (1) și (2): î(1) Cetățenii sunt egali în fața
legii și a autorităților publice, fără privilegii și fără discriminări.
(2) Nimeni nu este mai presus de lege.“;
— Art. 44 alin. (2) teza întâi și alin. (4): î(2) Proprietatea
privată este garantată și ocrotită în mod egal de lege, indiferent
de titular. [...]
(4) Sunt interzise naționalizarea sau orice alte măsuri de
trecere silită în proprietate publică a unor bunuri pe baza
apartenenței sociale, etnice, religioase, politice sau de altă
natură discriminatorie a titularilor.“
Examinând excepția de neconstituționalitate, Curtea
constată că dispozițiile art. 1 și 2 din Legea nr. 146/1997,
care reglementează cuantumul taxelor judiciare de timbru

pentru acțiunile și cererile evaluabile în bani, introduse la
instanțele judecătorești, au mai fost supuse controlului de
constituționalitate. Astfel, raportat la prevederile
constituționale ale art. 16, Curtea a stabilit că instituirea
unor excepții de la regula generală a plății taxelor judiciare
de timbru nu constituie o discriminare sau o atingere adusă
principiului constituțional al egalității în drepturi. Plata unor
taxe sau impozite nu reprezintă un drept, ci o obligație
constituțională a cetățenilor, în conformitate cu prevederile
constituționale, potrivit cărora îCetățenii au obligația să
contribuie, prin impozite și prin taxe, la cheltuielile publice“. În
acest sens este Decizia nr. 175 din 26 septembrie 2000,
publicată în Monitorul Oficial al României, Partea I, nr. 702
din 28 decembrie 2000, și Decizia nr. 16 din 22 ianuarie
2002, publicată în Monitorul Oficial al României, Partea I,
nr. 127 din 18 februarie 2002.
De asemenea, prin Decizia nr. 422 din 13 noiembrie
2003, publicată în Monitorul Oficial al României, Partea I,
nr. 908 din 19 decembrie 2003, Curtea a statuat că
stabilirea modalității de plată a taxelor judiciare de timbru,
ca de altfel și a cuantumului lor, este o opțiune a
legiuitorului, ce ține de politica legislativă fiscală. Curtea a
constatat că instituirea diferențiată a plății taxelor judiciare
de timbru, după cum obiectul acestora este sau nu este
evaluabil în bani, cu excepțiile prevăzute de lege, nu
constituie o discriminare sau o atingere adusă principiului
constituțional al egalității în drepturi.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 949/18.X.2004

Întrucât nu au intervenit elemente noi de natură să
determine reconsiderarea jurisprudenței Curții Constituționale,
atât soluțiile, cât și considerentele cuprinse în aceste
decizii își păstrează valabilitatea și în cauza de față.

În legătură cu invocarea înfrângerii principiului
constituțional prevăzut la art. 44, care consacră dreptul de
proprietate privată, Curtea constată că aceste critici sunt
nerelevante pentru soluționarea excepției de față.

Pentru considerentele expuse, în temeiul art. 146 lit. d) și ale art. 147 alin. (4) din Constituție, republicată,
precum și al art. 11 alin. (1) lit. A.d) și alin. (3) și al art. 29 din Legea nr. 47/1992, republicată,
CURTEA

În numele legii
D E C I D E:

Respinge excepția de neconstituționalitate a dispozițiilor art. 1 și 2 din Legea nr. 146/1997 privind taxele judiciare
de timbru, cu modificările și completările ulterioare, excepție ridicată de Moise Cuzman în Dosarul nr. 10.609/2003 al
Judecătoriei Timișoara.
Definitivă și obligatorie.
Pronunțată în ședința publică din data de 28 septembrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind aprobarea acordurilor de concesiune a unor perimetre de dezvoltare-exploatare
și exploatare petrolieră, încheiate între Agenția Națională pentru Resurse Minerale
și Societatea Națională de Gaze Naturale îRomgaz“ — S.A. Mediaș
În temeiul art. 108 din Constituția României, republicată, al art. 13 alin. (4) din Legea petrolului nr. 134/1995, cu
modificările și completările ulterioare,
Guvernul României adoptă prezenta hotărâre.
Art. 1. — (1) Se aprobă acordurile de concesiune
încheiate între Agenția Națională pentru Resurse Minerale,
în calitate de concedent, și Societatea Națională de Gaze
Naturale îRomgaz“ — S.A. Mediaș, în calitate de
concesionar, pentru perimetrele de dezvoltare-exploatare și
exploatare petrolieră prevăzute în anexa nr. 1*).
(2) Acordurile de concesiune a perimetrelor de
dezvoltare-exploatare și exploatare petrolieră, prevăzute la
alin. (1), sunt cuprinse în anexele nr. 2—100**) care fac
parte integrantă din prezenta hotărâre.
Art. 2. — Acordurile de concesiune pentru dezvoltareexploatare și exploatare petrolieră prevăzute la art. 1 intră

în vigoare la data publicării prezentei hotărâri în Monitorul
Oficial al României, Partea I.
Art. 3. — Pe data intrării în vigoare a prezentei hotărâri
se abrogă dispozițiile referitoare la perimetrele identificate
în anexa nr. 1, cuprinse în Hotărârea Guvernului
nr. 288/2000 privind aprobarea acordurilor de concesiune a
unor perimetre de dezvoltare-exploatare și exploatare
petrolieră, încheiate între Agenția Națională pentru Resurse
Minerale și Societatea Națională de Gaze Naturale
îRomgaz“ — S.A., publicată în Monitorul Oficial al
României, Partea I, nr. 176 din 24 aprilie 2000.

PRIM-MINISTRU

ADRIAN NĂSTASE
Contrasemnează:
Ministru de stat, ministrul economiei și comerțului,
Dan Ioan Popescu
Președintele Agenției Naționale pentru Resurse Minerale,
Maria Iuliana Stratulat
p. Ministrul finanțelor publice,
Gheorghe Gherghina,
secretar de stat
București, 30 septembrie 2004.
Nr. 1.597.
*) Anexa nr. 1 este reprodusă în facsimil.
**) Anexele nr. 2—100 se comunică Agenției Naționale pentru Resurse Minerale.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 949/18.X.2004

5
ANEXA Nr. 1

ACORDURILE DE CONCESIUNE PENTRU PERIMETRELE DE DEZVOLTARE-EXPLOATARE
ȘI EXPLOATARE PETROLIERĂ

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 949/18.X.2004

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 949/18.X.2004

7

GUVERNUL ROMÂNIEI

HOTĂRÂRE
privind darea unui imobil în folosință gratuită Asociației îGrupul pentru Dialog Social“
În temeiul art. 108 din Constituția României, republicată, și al art. 17 din Legea nr. 213/1998 privind proprietatea
publică și regimul juridic al acesteia, cu modificările și completările ulterioare,
Guvernul României adoptă prezenta hotărâre.
Art. 1. — Se aprobă darea în folosință gratuită, pe o
perioadă de 5 ani, cu destinația de sediu, Asociației
îGrupul pentru Dialog Social“, persoană juridică de drept
privat, fără scop lucrativ, care desfășoară activitate de
utilitate publică, a imobilului monument istoric, proprietate
publică a statului, situat în municipiul București, Calea
Victoriei nr. 120, sectorul 1, având datele de identificare
prevăzute în anexa care face parte integrantă din prezenta
hotărâre, aflat în administrarea Ministerului Culturii și

Cultelor — Muzeul Național al Statului îDimitire Gusti“
București.
Art. 2. — (1) Predarea-preluarea imobilului în condițiile
art. 1 se face pe bază de protocol încheiat între părțile
interesate, în termen de 30 de zile de la data intrării în
vigoare a prezentei hotărâri, cu respectarea prevederilor
Legii nr. 422/2001 privind protejarea monumentelor istorice,
cu modificările și completările ulterioare.
(2) Prin protocolul prevăzut la alin. (1) părțile vor stabili
modul de utilizare și punere în valoare a imobilului.

PRIM-MINISTRU

ADRIAN NĂSTASE
Contrasemnează:
p. Ministrul culturii și cultelor,
Laurențiu Tănase,
secretar de stat
p. Ministrul finanțelor publice,
Gheorghe Gherghina,
secretar de stat
București, 30 septembrie 2004.
Nr. 1.603.
ANEXĂ
DATELE DE IDENTIFICARE

a imobilului care se dă în folosință gratuită, pe o perioadă de 5 ani, Asociației îGrupul pentru Dialog Social“
Adresa

Municipiul București,
Calea Victoriei nr. 120,
sectorul 1

Persoana juridică
de la care
se transmite imobilul

Ministerul Culturii
și Cultelor — Muzeul
Național al Satului
îDimitrie Gusti“
București

Persoana juridică
la care
se transmite imobilul

Asociația îGrupul pentru
Dialog Social“

Caracteristicile tehnice ale imobilului

Denumirea imobilului: Clădire a Muzeului
Național al Satului îDimitrie Gusti“
București
Descrierea tehnică: Sediu Evidența
Patrimoniului
Vecinătăți: Palatul Știrbei
Nr. M.F.P.: 39.747
Cod de clasificare: 8.29.06

GUVERNUL ROMÂNIEI

HOTĂRÂRE
pentru modificarea Hotărârii Guvernului nr. 383/2002 privind numirea în funcția de președinte
al Comitetului interministerial de coordonare a organizării și funcționării piețelor
produselor agricole și alimentare în România
În temeiul art. 108 din Constituția României, republicată, și al art. 5 alin. (3) din Legea nr. 73/2002 privind
organizarea și funcționarea piețelor agricole și alimentare din România, cu modificările ulterioare,
Guvernul României adoptă prezenta hotărâre.
Articol unic. — Articolul unic din Hotărârea Guvernului

Comitetului interministerial de coordonare a organizării și

nr. 383/2002 privind numirea în funcția de președinte al

funcționării piețelor produselor agricole și alimentare în

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 949/18.X.2004

România, publicată în Monitorul Oficial al României,
Partea I, nr. 277 din 24 aprilie 2002, se modifică și va
avea următorul cuprins:
îArticol unic. — Se numește în funcția de președinte

al Comitetului interministerial de coordonare a organizării
și funcționării piețelor produselor agricole și alimentare
în România domnul Nicolae Istudor, secretar de stat în
Ministerul Agriculturii, Pădurilor și Dezvoltării Rurale.“

PRIM-MINISTRU

ADRIAN NĂSTASE
Contrasemnează:
Ministrul agriculturii, pădurilor și dezvoltării rurale,
Petre Daea
București, 7 octombrie 2004.
Nr. 1.617.
GUVERNUL ROMÂNIEI

HOTĂRÂRE
privind încetarea mandatului unui membru al Plenului Oficiului Național de Prevenire și Combatere
a Spălării Banilor și numirea în funcție pe postul rămas vacant a altui membru
În temeiul art. 108 din Constituția României, republicată, și al art. 19 alin. (5) și alin. (13) lit. b) din Legea
nr. 656/2002 pentru prevenirea și sancționarea spălării banilor, cu modificările ulterioare,
Guvernul României adoptă prezenta hotărâre.
Art. 1. — În conformitate cu prevederile art. 19
alin. (13) lit. b) din Legea nr. 656/2002 pentru prevenirea și
sancționarea spălării banilor, cu modificările ulterioare,
încetează mandatul de membru al Plenului Oficiului
Național de Prevenire și Combatere a Spălării Banilor,

exercitat de domnul Constantin Dumitrescu, reprezentant al
Asociației Române a Băncilor.
Art. 2. — Se numește în funcția de membru al Plenului
Oficiului Național de Prevenire și Combatere a Spălării
Banilor domnul Bogdan Mihai Martimof, reprezentant al
Asociației Române a Băncilor.

PRIM-MINISTRU

ADRIAN NĂSTASE
Contrasemnează:
Șeful Cancelariei Primului-Ministru,
Alin Teodorescu
Ministrul pentru coordonarea Secretariatului General al
Guvernului,
Eugen Bejinariu
București, 7 octombrie 2004.
Nr. 1.618.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 949/18.X.2004 conține 8 pagini.

Prețul de vânzare 9.500 lei

ISSN 1453—4495

PDF compression, OCR, web-optimization with CVISION's PdfCompressor

