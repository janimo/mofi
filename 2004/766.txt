Anul 172 (XVI) — Nr. 766

PARTEA

I

LEGI, DECRETE, HOTĂRÂRI ȘI ALTE ACTE

Vineri, 20 august 2004

SUMAR
Nr.

Pagina
ORDONANȚE ȘI HOTĂRÂRI
ALE GUVERNULUI ROMÂNIEI

1.265. — Ordonanță privind trecerea unui teren din
domeniul public al statului și din administrarea
Regiei Naționale a Pădurilor — Romsilva în
domeniul privat al statului și în administrarea
Societății Naționale de Gaze Naturale îRomgaz“ —
S.A. Mediaș ...............................................................
1.266. — Ordonanță privind acordarea de facilități fiscale
Organizației Tratatului Atlanticului de Nord pentru
pregătirea și desfășurarea în România a Reuniunii
informale a miniștrilor apărării din țările membre
NATO ........................................................................
1.248. — Hotărâre privind aprobarea Acordului de
concesiune pentru exploatare petrolieră în
perimetrul DEE V — 36 Văluța, încheiat între
Agenția Națională pentru Resurse Minerale și
Societatea Comercială îAlgoritm“ — S.R.L. ..........

Nr.

Pagina

1.249. — Hotărâre privind aprobarea acordurilor de
concesiune pentru dezvoltare-exploatare și
exploatare petrolieră în perimetrele DEE V — 6 Borș,
DEE V — 24 Negoiești, DEE V — 27 Otomani și
DEE V — 29 Salonta, încheiate între Agenția
Națională pentru Resurse Minerale și Societatea
Comercială îAlgoritm“ — S.R.L. .............................
1–2

2–3

3–4

1.250. — Hotărâre privind garantarea de către Ministerul
Finanțelor Publice a unui împrumut intern în
vederea refacerii serelor .........................................

4

1.279. — Hotărâre privind alocarea unei sume din
Fondul de rezervă bugetară la dispoziția
Guvernului, prevăzut în bugetul de stat pe anul
2004, pentru județul Olt ..........................................

4–5

REPUBLICĂRI

3

Ordonanța Guvernului nr. 112/1999 privind călătoriile
gratuite în interes de serviciu și în interes
personal pe căile ferate române ............................

5–8

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ
privind trecerea unui teren din domeniul public al statului și din administrarea
Regiei Naționale a Pădurilor — Romsilva în domeniul privat al statului
și în administrarea Societății Naționale de Gaze Naturale îRomgaz“ — S.A. Mediaș
În temeiul art. 108 din Constituție, republicată, și al art. 1 pct. I.11 din Legea nr. 291/2004 privind abilitarea
Guvernului de a emite ordonanțe,
Guvernul României adoptă prezenta ordonanță.
Art. 1. — Se aprobă trecerea terenului, având datele de
identificare prevăzute în anexa care face parte integrantă
din prezenta ordonanță, din domeniul public al statului și
din administrarea Regiei Naționale a Pădurilor — Romsilva
în domeniul privat al statului și în administrarea Societății
Naționale de Gaze Naturale îRomgaz“ — S.A. Mediaș.

Art. 2. — Predarea-preluarea terenului prevăzut la art. 1
se face prin protocol încheiat între Regia Națională a
Pădurilor — Romsilva și Societatea Națională de Gaze
Naturale îRomgaz“ — S.A. Mediaș, în termen de 30 de
zile de la data intrării în vigoare a prezentei ordonanțe.

2

MONITORUL OFICIAL AL ROMÂNIEI, PARTEA I, Nr. 766/20.VIII.2004

Art. 3. — (1) Scoaterea definitivă din circuitul agricol a
terenului prevăzut la art. 1 se face numai după plata
taxelor prevăzute la art. 92 alin. (4) din Legea fondului
funciar nr. 18/1991, republicată, cu modificările și
completările ulterioare, pe baza documentației aprobate
conform art. 94 din aceeași lege.
(2) Obligațiile bănești prevăzute de lege pentru
scoaterea definitivă din circuitul agricol a terenului prevăzut
la art. 1 vor fi achitate de către Societatea Națională de
Gaze Naturale îRomgaz“ — S.A. Mediaș.

Art. 4. — Pct. 16 din anexa nr. 4 la Ordonanța de
urgență a Guvernului nr. 139/2002 privind desființarea
Societății Naționale îCai de Rasă“ — S.A. și preluarea
patrimoniului acesteia de către Regia Națională a Pădurilor,
publicată în Monitorul Oficial al României, Partea I, nr. 786
din 29 octombrie 2002, aprobată cu modificări prin Legea
nr. 24/2003, se modifică corespunzător.
Art. 5. — Prezenta ordonanță intră în vigoare la 3 zile
de la data publicării în Monitorul Oficial al României,
Partea I.

PRIM-MINISTRU

ADRIAN NĂSTASE
Contrasemnează:
Ministru de stat, ministrul economiei și comerțului,
Dan Ioan Popescu
Ministrul agriculturii, pădurilor și dezvoltării rurale,
Petre Daea
Ministrul finanțelor publice,
Mihai Nicolae Tănăsescu
București, 13 august 2004.
Nr. 65.
ANEXĂ
DATELE DE IDENTIFICARE

a terenului care va trece din domeniul public al statului și din administrarea Regiei Naționale a Pădurilor — Romsilva
în domeniul privat al statului și în administrarea Societății Naționale de Gaze Naturale îRomsilva“ — S.A. Mediaș
Locul unde
este situat
terenul

Intravilanul extins al municipiului
Târgu Mureș, str. Parcul Sportiv
Municipal nr. 11, județul Mureș —
conform Planului Urbanistic General
(în cadastrul funciar general
le regăsim în extravilan la tarlaua 17,
nr. topo din DE 1.304, din FPD 1.305,
din A 1.306, HB 1.307, din A 1.309,
din TF 1.310)

Persoana juridică
de la care
se transmite terenul

Persoana juridică
la care
se transmite terenul

Statul român, din
administrarea Regiei
Naționale a Pădurilor —
Romsilva, înregistrat
la Ministerul Finanțelor
Publice sub nr. 667

Statul român, în
administrarea Societății
Naționale de Gaze
Naturale îRomgaz“ —
S.A. Mediaș

Caracteristicile
tehnice
ale terenului

— Suprafața totală a
terenului = 5,22 ha,
din care:
• din DE 1.304 = 0,05 ha;
• din FPD 1.305 = 0,49 ha;
• din A 1.306 = 3,15 ha;
• HB 1.307 = 0,06 ha;
• din A 1.309 = 1,18 ha;
• din TF 1.310 = 0,29 ha

GUVERNUL ROMÂNIEI

ORDONANȚĂ
privind acordarea de facilități fiscale Organizației Tratatului Atlanticului de Nord pentru pregătirea
și desfășurarea în România a Reuniunii informale a miniștrilor apărării din țările membre NATO
În temeiul art. 108 din Constituție, republicată, și al art. 1 pct. VI.1 din Legea nr. 291/2004 privind abilitarea
Guvernului de a emite ordonanțe,
Guvernul României adoptă prezenta ordonanță.
Art. 1. — (1) Pentru pregătirea și desfășurarea în
România, în perioada 13—14 octombrie 2004, a Reuniunii
informale a miniștrilor apărării din țările membre NATO,
Organizația Tratatului Atlanticului de Nord, denumită în
continuare Organizație, este scutită de la plata impozitelor
directe pe proprietate și pe venit.
(2) Organizația nu este scutită de plata taxelor care nu
constituie altceva decât plata serviciilor de utilitate publică.
Art. 2. — (1) Admiterea temporară a bunurilor necesare
pregătirii și desfășurării în România a Reuniunii informale a
miniștrilor apărării din țările membre NATO se face în
condițiile exonerării totale a drepturilor de import.
(2) Bunurile prevăzute la alin. (1) nu pot fi înstrăinate
cu titlu oneros sau gratuit.

(3) Importul publicațiilor necesare desfășurării reuniunii
prevăzute la art. 1 este scutit de plata drepturilor de import
și de restricții cantitative.
Art. 3. — (1) Livrările de bunuri și prestările de servicii
pentru Organizație în scopul pregătirii și desfășurării în
România a Reuniunii informale a miniștrilor apărării din
țările membre NATO sunt scutite de taxa pe valoarea
adăugată.
(2) Furnizorii și/sau prestatorii de servicii vor deduce
taxa pe valoarea adăugată aferentă bunurilor și/sau
serviciilor achiziționate, destinate realizării operațiunilor
prevăzute la alin. (1).

MONITORUL OFICIAL AL ROMÂNIEI, PARTEA I, Nr. 766/20.VIII.2004
(3) Aplicarea scutirii de taxa pe valoarea adăugată se
realizează în conformitate cu procedura stabilită prin ordin
al ministrului finanțelor publice.

3

Art. 4. — Prezenta ordonanță intră în vigoare la 3 zile
de la data publicării în Monitorul Oficial al României,
Partea I.

PRIM-MINISTRU

ADRIAN NĂSTASE
Contrasemnează:
p. Ministrul apărării naționale,
Gheorghe Matache,
secretar de stat
p. Ministrul afacerilor externe,
Bogdan Lucian Aurescu,
secretar de stat
Ministrul finanțelor publice,
Mihai Nicolae Tănăsescu
București, 13 august 2004.
Nr. 66.
GUVERNUL ROMÂNIEI

HOTĂRÂRE
privind aprobarea Acordului de concesiune pentru exploatare petrolieră în perimetrul
DEE V — 36 Văluța, încheiat între Agenția Națională pentru Resurse Minerale
și Societatea Comercială îAlgoritm“ — S.R.L.
În temeiul art. 108 din Constituție, republicată, și al art. 13 alin. 4 din Legea petrolului nr. 134/1995, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă Acordul de concesiune pentru
exploatare petrolieră în perimetrul DEE V — 36 Văluța,
încheiat între Agenția Națională pentru Resurse Minerale,
în calitate de concedent, și Societatea Comercială
îAlgoritm“ — S.R.L., în calitate de concesionar, prevăzut

în anexa*) care face parte integrantă din prezenta
hotărâre.
Art. 2. — Acordul de concesiune pentru exploatare
petrolieră, aprobat potrivit art. 1, intră în vigoare la data
publicării prezentei hotărâri în Monitorul Oficial al României,
Partea I.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul economiei și comerțului,
Andrei Grigorescu,
secretar de stat
Ministrul finanțelor publice,
Mihai Nicolae Tănăsescu
Președintele Agenției Naționale pentru Resurse Minerale,
Maria Iuliana Stratulat
București, 5 august 2004.
Nr. 1.248.
*) Anexa se comunică Agenției Naționale pentru Resurse Minerale.

GUVERNUL ROMÂNIEI

HOTĂRÂRE
privind aprobarea acordurilor de concesiune pentru dezvoltare-exploatare și exploatare petrolieră
în perimetrele DEE V — 6 Borș, DEE V — 24 Negoiești, DEE V — 27 Otomani
și DEE V — 29 Salonta, încheiate între Agenția Națională pentru Resurse Minerale
și Societatea Comercială îAlgoritm“ — S.R.L.
În temeiul art. 108 din Constituție, republicată, și al art. 13 alin. 4 din Legea petrolului nr. 134/1995, cu
modificările și completările ulterioare,
Guvernul României adoptă prezenta hotărâre.
Art. 1. — Se aprobă acordurile de concesiune pentru

DEE V — 6 Borș, DEE V — 24 Negoiești, DEE V — 27

dezvoltare-exploatare și exploatare petrolieră în perimetrele

Otomani și DEE V — 29 Salonta, încheiate între Agenția

4

MONITORUL OFICIAL AL ROMÂNIEI, PARTEA I, Nr. 766/20.VIII.2004

Națională pentru Resurse Minerale, în calitate de
concedent, și Societatea Comercială îAlgoritm“ — S.R.L.,
în calitate de concesionar, prevăzute în anexele nr. 1—4*)
care fac parte integrantă din prezenta hotărâre.

Art. 2. — Acordurile de concesiune pentru dezvoltareexploatare și exploatare petrolieră, aprobate potrivit art. 1,
intră în vigoare la data publicării prezentei hotărâri în
Monitorul Oficial al României, Partea I.

PRIM-MINISTRU

ADRIAN NĂSTASE
Contrasemnează:
p. Ministrul de stat, ministrul economiei și comerțului,
Andrei Grigorescu,
secretar de stat
Ministrul finanțelor publice,
Mihai Nicolae Tănăsescu
Președintele Agenției Naționale pentru Resurse Minerale,
Maria Iuliana Stratulat
București, 5 august 2004.
Nr. 1.249.
*) Anexele nr. 1—4 se comunică Agenției Naționale pentru Resurse Minerale.

GUVERNUL ROMÂNIEI

HOTĂRÂRE
privind garantarea de către Ministerul Finanțelor Publice a unui împrumut intern
în vederea refacerii serelor
În temeiul art. 108 din Constituție, republicată, și al art. 27 din Legea datoriei publice nr. 81/1999,
Guvernul României adoptă prezenta hotărâre.
Art. 1. — Se aprobă garantarea de către Ministerul
Finanțelor Publice, în numele și contul statului, a unui
împrumut intern în sumă de 70 miliarde lei, precum și a
dobânzilor, comisioanelor și altor costuri aferente acestuia,
contractat de către Societatea Comercială îLeoser“ — S.A.

București, în vederea achiziționării și montării de geam și
alte elemente de construcție de sere.
Art. 2. — Rambursarea împrumutului intern, precum și
plata dobânzilor, a comisioanelor și a altor costuri aferente
se vor asigura din resursele financiare proprii ale Societății
Comerciale îLeoser“ — S.A. București.

PRIM-MINISTRU

ADRIAN NĂSTASE
Contrasemnează:
Ministrul agriculturii, pădurilor și dezvoltării rurale,
Petre Daea
Ministrul finanțelor publice,
Mihai Nicolae Tănăsescu
București, 5 august 2004.
Nr. 1.250.
GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2004, pentru județul Olt
În temeiul art. 108 din Constituție, republicată, al art. 30 alin. (2) din Legea privind finanțele publice nr. 500/2002,
cu modificările și completările ulterioare, și al art. 25 lit. a) din Legea bugetului de stat pe anul 2004 nr. 507/2003,
Guvernul României adoptă prezenta hotărâre.
Art. 1. — Se aprobă suplimentarea sumelor defalcate
din impozitul pe venit pentru bugetele locale pe anul 2004
cu suma de 25.711,2 milioane lei, pentru județul Olt, din
Fondul de rezervă bugetară la dispoziția Guvernului,

prevăzut în bugetul de stat pe anul 2004, și alocarea
acesteia bugetului propriu al orașului Drăgănești-Olt, județul
Olt, pentru finanțarea obiectivelor de investiții prevăzute în
anexa care face parte integrantă din prezenta hotărâre.

5

MONITORUL OFICIAL AL ROMÂNIEI, PARTEA I, Nr. 766/20.VIII.2004
Art. 2. — Utilizarea sumei prevăzute la art. 1 se face
de către ordonatorul principal de credite, potrivit dispozițiilor
legale.

Art. 3. – Se autorizează Ministerul Finanțelor Publice să
introducă modificările corespunzătoare în volumul și în
structura bugetului de stat pe anul 2004.

PRIM-MINISTRU

ADRIAN NĂSTASE
Contrasemnează:
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
Ministrul finanțelor publice,
Mihai Nicolae Tănăsescu

București, 13 august 2004.
Nr. 1.279.

ANEXĂ
SITUAȚIA

sumelor alocate pentru finanțarea obiectivelor de investiții
Nr.
crt.

1.
2.
3.
4.
5.
6.
7.

Suma solicitată
— milioane lei —

Denumirea lucrării

Rețele de apă rece și canalizare — sală de sport
Bloc pentru tineri, Str. Morii — centrală termică
Bloc pentru tineri, Str. Morii — rețele de canalizare
Centrală termică la Școala generală nr. 2
Canalizare pluvială (proiect 486)
Extindere rețele de distribuție apă (proiect 737)
Extindere rețele de canalizare (proiect 738)

1.243,8
1.994,1
1.959,4
1.877,4
15.919,9
1.916,7
799,9

T O T A L:

25.711,2

REPUBLICĂRI
O R D O N A N Ț A G U V E R N U L U I Nr. 112/1999*)
privind călătoriile gratuite în interes de serviciu și în interes personal pe căile ferate române
Art. 1. — (1) Salariații încadrați cu contract individual de
muncă pe durată nedeterminată la compartimentele de
specialitate feroviară din cadrul Ministerului Transporturilor,
Construcțiilor și Turismului, la Societatea Națională de
Transport Feroviar de Călători îC.F.R. Călători“ — S.A., la
filialele acesteia, la subunitățile din structura organizatorică a
acesteia, precum și la Societatea Națională a Căilor Ferate
Române beneficiază anual de autorizații de călătorie în interes
de serviciu și în interes personal pe căile ferate române, în
mod gratuit.
(2) Membrii de familie ai salariaților prevăzuți la alin. (1)
beneficiază anual de 24 de file de permise de călătorie pe
căile ferate române, în mod gratuit.
Art. 2. — (1) Beneficiază anual de 24 de file de permise
de călătorie pe căile ferate române în interes personal, în
mod gratuit, salariații încadrați cu contract individual de muncă
pe durată nedeterminată:
a) în aparatul central al Ministerului Transporturilor,
Construcțiilor și Turismului, cu excepția celor prevăzuți la
art. 1 alin. (1);

b) la Autoritatea Feroviară Română — AFER și la alte
autorități sau instituții publice cu profil feroviar aflate în
subordinea Ministerului Transporturilor, Construcțiilor și
Turismului;
c) în unitățile medicale din rețeaua proprie a Ministerului
Transporturilor, Construcțiilor și Turismului;
d) în grupurile școlare industriale de transporturi căi ferate
și în grupurile școlare de material rulant pentru transporturi
feroviare;
e) la Clubul Sportiv Rapid București;
f) la Casa Asigurărilor de Sănătate a Ministerului
Transporturilor, Construcțiilor și Turismului.
(2) Pentru călătoria în interes de serviciu salariații prevăzuți
la alin. (1) beneficiază de autorizații sau permise de călătorie
pe căile ferate române, în mod gratuit, după caz. Funcțiile de
conducere din unitățile menționate la alin. (1) lit. a) și b), care
beneficiază de autorizații de călătorie, se stabilesc prin ordin
al ministrului transporturilor, construcțiilor și turismului și nu
mai beneficiază în anul respectiv de permise de călătorie.
(3) Lista grupurilor școlare industriale de transporturi căi
ferate și a grupurilor școlare de material rulant pentru

*) Republicată în temeiul art. II din Legea nr. 125/2004 privind aprobarea Ordonanței Guvernului nr. 32/2004 pentru modificarea și completarea
Ordonanței Guvernului nr. 112/1999 privind călătoriile gratuite în interes de serviciu și în interes personal pe căile ferate române, publicată în Monitorul
Oficial al României, Partea I, nr. 364 din 26 aprilie 2004, dându-se textelor o nouă numerotare.
Ordonanța Guvernului nr. 112/1999 a fost publicată în Monitorul Oficial al României, Partea I, nr. 425 din 31 august 1999 și a fost aprobată
cu modificări și completări prin Legea nr. 210/2003, publicată în Monitorul Oficial al României, Partea I, nr. 352 din 22 mai 2003.
Ulterior adoptării, Ordonanța Guvernului nr. 112/1999 a mai fost modificată prin:
— Legea nr. 571/2003 privind Codul fiscal, publicată în Monitorul Oficial al României, Partea I, nr. 927 din 23 decembrie 2003;
— Ordonanța Guvernului nr. 32/2004 pentru modificarea și completarea Ordonanței Guvernului nr. 112/1999 privind călătoriile gratuite în
interes de serviciu și în interes personal pe căile ferate române, publicată în Monitorul Oficial al României, Partea I, nr. 90 din 31 ianuarie 2004,
aprobată cu modificări și completări prin Legea nr. 125/2004;
— Ordinul ministrului transporturilor, construcțiilor și turismului nr. 549/2003 pentru modificarea anexei nr. 1 la Ordonanța Guvernului
nr. 112/1999 privind călătoriile gratuite în interes de serviciu și în interes personal pe căile ferate române, aprobată cu modificări și completări prin
Legea nr. 210/2003, și a anexei nr. 1.2 la Metodologia privind încadrarea în categoria de tren, clasă, condițiile de emitere, gestionarea și folosirea
legitimațiilor de călătorie pe căile ferate române, aprobată prin Ordinul ministrului transporturilor, construcțiilor și turismului nr. 1.067/2003, publicat în
Monitorul Oficial al României, Partea I, nr. 783 din 6 noiembrie 2003.

6

MONITORUL OFICIAL AL ROMÂNIEI, PARTEA I, Nr. 766/20.VIII.2004

transporturi feroviare, ai căror salariați beneficiază de permise
de călătorie pe căile ferate române în interes personal, în
mod gratuit, este prezentată în anexa nr. 1.
(4) Membrii de familie ai salariaților prevăzuți la alin. (1)
beneficiază anual de 12 file de permise de călătorie pe căile
ferate române, în mod gratuit.
Art. 3. — (1) Salariații încadrați cu contract individual de
muncă pe durată nedeterminată de la Compania Națională de
Căi Ferate îC.F.R.“ — S.A., Societatea Națională de Transport
Feroviar de Marfă îC.F.R. Marfă“ — S.A., Societatea de
Administrare Active Feroviare îS.A.A.F.“ — S.A., Societatea
Comercială de Transport cu Metroul București îMetrorex“ —
S.A., de la unitățile cu profil feroviar care rezultă prin
reorganizarea acestor unități, de la filialele acestora, precum
și de la subunitățile din structura organizatorică a acestora
beneficiază de autorizații sau permise de călătorie pe căile
ferate române, în interes de serviciu sau în interes personal,
în mod gratuit, în aceleași condiții ca și personalul Societății
Naționale de Transport Feroviar de Călători îC.F.R. Călători“ —
S.A., prevăzute la art. 1.
(2) Membrii de familie ai salariaților prevăzuți la alin. (1)
beneficiază anual de 24 de file de permise de călătorie pe
căile ferate române, în mod gratuit.
(3) Eliberarea autorizațiilor și permiselor de călătorie pe
căile ferate române pentru personalul prevăzut la alin. (1) și
(2) se face pe baza contractelor încheiate între Societatea
Națională de Transport Feroviar de Călători îC.F.R. Călători“ —
S.A. și unitățile menționate la alin. (1), numai dacă unitățile
respective suportă aceste cheltuieli.
Art. 4. — (1) Salariații încadrați cu contract individual de
muncă pe durată nedeterminată în unitățile desprinse din
Societatea Națională a Căilor Ferate Române înainte de
intrarea în vigoare a Ordonanței de urgență a Guvernului
nr. 12/1998 privind transportul pe căile ferate române și
reorganizarea Societății Naționale a Căilor Ferate Române,
aprobată cu modificări prin Legea nr. 89/1999, precum și
salariații unităților desprinse din fostul Departament al căilor
ferate și din fosta Societate Națională a Căilor Ferate
Române, potrivit Hotărârii Guvernului nr. 570/1991 privind
modificarea Hotărârii Guvernului nr. 235/1991 și reorganizarea
activității transporturilor feroviare beneficiază de maximum
24 de file de permise de călătorie pe căile ferate române, în
interes personal, în mod gratuit, pe întreaga perioadă în care
unitatea își păstrează profilul de activitate preponderent
feroviară.
(2) Salariații societăților comerciale la care Compania
Națională de Căi Ferate îC.F.R.“ — S.A., Societatea Națională
de Transport Feroviar de Marfă îC.F.R. Marfă“ — S.A.,
Societatea Națională de Transport Feroviar de Călători îC.F.R.
Călători“ — S.A. și Societatea Comercială de Transport cu
Metroul București îMetrorex“ — S.A. sunt acționari majoritari
și care la data privatizării societății respective sunt încadrați
cu contract individual de muncă pe durată nedeterminată
beneficiază anual de 24 de file de permise de călătorie pe
căile ferate române, în interes personal, în mod gratuit, pe
întreaga perioadă în care unitatea își păstrează profilul de
activitate preponderent feroviară.
(3) Membrii de familie ai salariaților prevăzuți la alin. (1) și
(2) beneficiază de jumătate din numărul de file de permise de
călătorie pe căile ferate române, aferente titularului, în mod
gratuit.
(4) Contravaloarea permiselor de călătorie se suportă de
unitățile respective, în limitele stabilite prin contractele colective
de muncă încheiate la nivelul acestor unități, și sunt
deductibile fiscal.
(5) Metodologia de acordare, de eliberare și de retragere a
permiselor de călătorie pentru salariații agenților economici
care beneficiază de prevederile alin. (1)—(4) se stabilește și
se aprobă prin ordin al ministrului transporturilor, construcțiilor
și turismului, în baza declarației conducătorului unității prin
care confirmă menținerea profilului de activitate preponderent
feroviară.
(6) Eliberarea autorizațiilor și permiselor de călătorie pe
căile ferate române se face numai pe bază de contracte
încheiate între Societatea Națională de Transport Feroviar de

Călători îC.F.R. Călători“ — S.A. și unitățile sus-menționate,
cu suportarea contravalorii acestora de către unitățile
respective.
Art. 5. — Salariații încadrați cu contract individual de
muncă pe durată determinată la unitățile prevăzute la art. 1—4
pot beneficia de bilete de călătorie pe căile ferate române în
interes de serviciu, contravaloarea acestora suportându-se în
același mod ca și autorizațiile de călătorie.
Art. 6. — (1) Dreptul la autorizații și permise de călătorie
pe căile ferate române se pierde dacă acestea se
înstrăinează pentru a fi folosite de alte persoane, în anul
respectiv în care s-a constatat abaterea, aplicându-se
sancțiunile disciplinare și penale prevăzute de legislația în
vigoare. Deplasarea în interes de serviciu se va face cu bilete
de călătorie în interes de serviciu.
(2) Pierderea dreptului de călătorie pe bază de autorizații
sau permise are loc în următoarele cazuri:
a) desfacerea disciplinară a contractului de muncă;
b) înstrăinarea autorizației sau permisului de călătorie
pentru a fi utilizat de altă persoană.
(3) Pierderea dreptului de călătorie pe bază de autorizații
sau permise de călătorie pentru salariați ori pensionari
determină pierderea dreptului și pentru membrii de familie ai
acestora.
(4) Membrii de familie ai posesorilor de autorizații și
permise de călătorie pe căile ferate române care au decedat
își mențin dreptul la permise de călătorie până la finele anului,
în anul următor urmând a primi permise de călătorie dacă
îndeplinesc condițiile de emitere menționate în metodologia
prevăzută la art. 13.
(5) Călătoriile în interes personal efectuate în baza
autorizației de călătorie se declară de către titularul acesteia,
pe propria răspundere, în luna respectivă, cu precizarea
traseului și a rangului de tren folosit.
(6) Permisele de călătorie ale membrilor de familie ai
salariaților posesori de autorizații de călătorie sau de permise
de călătorie reprezintă cupoane de bonuri de valoare ce se
acordă cu titlu gratuit.
Art. 7. — Salariații încadrați cu contract individual de
muncă pe durată determinată sau nedeterminată la unitățile
prevăzute la art. 1—4, pentru călătoria în interesul serviciului,
precum și sportivii și antrenorii legitimați la Clubul Sportiv
Rapid București, care se deplasează la competițiile sportive,
beneficiază de bilete de călătorie pe căile ferate române în
interes de serviciu, contravaloarea acestora suportându-se în
același mod ca și autorizațiile și permisele de călătorie.
Art. 8. — (1) Pensionarii și membrii lor de familie
beneficiază de permise de călătorie pe căile ferate române, în
mod gratuit, dacă la data pensionării persoana care se
pensionează îndeplinește una dintre următoarele condiții:
a) este salariată într-o unitate prevăzută la art. 1, art. 2
alin. (1) lit. a) și b) și art. 3 sau, după caz, a fost concediată
de la aceste unități în conformitate cu prevederile art. 65
alin. (1) din Legea nr. 53/2003 — Codul muncii, cu condiția să
nu se fi angajat cu contract de muncă pe perioadă
nedeterminată la alte unități până la data pensionării, și are cel puțin
o vechime de 10 ani în aceste unități sau în cadrul persoanelor
juridice din care aceste unități au rezultat prin reorganizare;
b) este salariată la altă unitate decât cele prevăzute la
art. 1, art. 2 alin. (1) lit. a) și b) și art. 3 sau, după caz, nu
este salariată la data pensionării și are o vechime de 25 de ani,
bărbații, și 20 de ani, femeile, în unitățile prevăzute la art. 1,
art. 2 alin. (1) lit. a) și b), art. 3 și art. 4 alin. (2) pentru
salariații încadrați la aceste unități la data privatizării, precum
și în unitățile desprinse din cadrul fostului Departament al
căilor ferate și fostei Societăți Naționale a Căilor Ferate
Române, potrivit Hotărârii Guvernului nr. 570/1991 privind
modificarea Hotărârii Guvernului nr. 235/1991 și reorganizarea
activității transporturilor feroviare, cu modificările ulterioare;
c) vechimea în muncă se calculează prin cumularea
perioadelor în care salariatul a lucrat ca angajat pe durată
nedeterminată în unitățile menționate la lit. a) și b).
(2) Pensionarii pentru invaliditate de orice grad, cauzată de
accidente de muncă sau de evenimente de cale ferată,
proveniți din salariații unităților prevăzute la art. 1—3, precum

MONITORUL OFICIAL AL ROMÂNIEI, PARTEA I, Nr. 766/20.VIII.2004
și membrii lor de familie beneficiază de permise de călătorie
pe căile ferate române, în mod gratuit, indiferent de vechimea
avută în aceste unități.
(3) Pensionarii care îndeplinesc condițiile pentru a beneficia
de permise de călătorie pe căile ferate române în mod gratuit
au dreptul anual la 24 de file de permise de călătorie, iar
membrii lor de familie la 12 file de permise de călătorie.
(4) Contravaloarea permiselor de călătorie pe căile ferate
române emise în mod gratuit pensionarilor care îndeplinesc
condițiile prevăzute la alin. (1) lit. a) și b) și alin. (2) și
membrilor lor de familie, precum și a permiselor de călătorie
școlare ale copiilor acestora se suportă din bugetul
Ministerului Transporturilor, Construcțiilor și Turismului.
(5) Dreptul de a solicita permise de călătorie pe căile
ferate române în mod gratuit se prescrie după trecerea a
3 ani de la data pensionării, dacă solicitarea nu a fost făcută
în acest termen.
(6) Permisele de călătorie ale pensionarilor și membrilor de
familie ai acestora reprezintă cupoane de bonuri de valoare
ce se acordă cu titlu gratuit.
Art. 9. — (1) Pensionarii și membrii lor de familie, cărora li
s-au acordat permise de călătorie pe căile ferate române în
interes personal, în mod gratuit, până la data intrării în
vigoare a legii de aprobare a ordonanței, beneficiază în
continuare de acest drept, atâta timp cât sunt îndeplinite
condițiile în baza cărora au fost acordate.
(2) Contravaloarea permiselor de călătorie pe căile ferate
române emise în mod gratuit se suportă din bugetul
Ministerului Transporturilor, Construcțiilor și Turismului.
Art. 10. — În înțelesul prezentei ordonanțe, membrii de
familie sunt soțul, soția și copiii minori, precum și copiii care
se încadrează în categoriile prevăzute în anexa nr. 2.
Art. 11. — (1) Copiii salariaților Societății Naționale de
Transport Feroviar de Călători îC.F.R. Călători“ — S.A.,
Companiei Naționale de Căi Ferate îC.F.R.“ — S.A., Societății
Naționale de Transport Feroviar de Marfă îC.F.R. Marfă“ —
S.A., Societății de Administrare Active Feroviare îS.A.A.F.“ —
S.A., ai unităților cu profil feroviar care rezultă prin
reorganizarea acestor unități, filialelor acestora, precum și ai
subunităților din structura organizatorică a acestora, ai
pensionarilor proveniți din aceste unități sau din cadrul
persoanelor juridice din care aceste unități au rezultat prin
reorganizare, inclusiv copiii pensionarilor proveniți din fosta
Societate de Servicii de Management Feroviar îS.M.F.“ —
S.A., care sunt în întreținerea acestora, a tutorilor ori aflați în
plasament familial, elevi sau studenți, precum și cei care
parcurg o formă de învățământ postuniversitar, în vârstă de
până la 25 de ani, respectiv 26 de ani în cazul în care
urmează studii superioare cu o durată de învățământ mai
mare de 5 ani, în unități de învățământ de stat ori particular,
și care urmează cursuri și practică în alte localități decât cea
de domiciliu, beneficiază de permise de călătorie școlare, în
mod gratuit, pentru o distanță de maximum 300 km.
(2) Permisele de călătorie școlare reprezintă cupoane de
bonuri de valoare ce se acordă cu titlu gratuit.
Art. 12. — Societatea Națională de Transport Feroviar de
Călători îC.F.R. Călători“ — S.A. poate elibera legitimații de
călătorie pe căile ferate române, pe timp limitat, în mod
gratuit, unor persoane din afara societății comerciale, care se
deplasează pentru acțiuni în interesul acesteia, pentru cazurile
și persoanele stabilite de consiliul de administrație al societății.
Art. 13. — (1) Metodologia privind încadrarea în categoria
de tren, clasă, condițiile de emitere, gestionarea și folosirea
legitimațiilor de călătorie pe căile ferate române, prevăzute în
prezenta ordonanță, va fi reactualizată în termen de 45 de
zile de la aprobarea prin lege a ordonanței, prin ordin al
ministrului transporturilor, construcțiilor și turismului.
(2) Prin ordin al ministrului transporturilor, construcțiilor și
turismului se aprobă tarifele pentru autorizațiile și permisele de
călătorie pe căile ferate române, precum și metodologia de
decontare a contravalorii acestora, pentru persoanele
prevăzute la art. 2 alin. (1) și pentru pensionarii prevăzuți la
art. 8 alin. (1) și (2) și la art. 9.

7

Art. 14. — Societatea Națională de Transport Feroviar de
Călători îC.F.R. Călători“ — S.A. este autorizată să încheie
convenții cu administrațiile de căi ferate străine privind
călătoriile gratuite în trafic internațional, potrivit reglementărilor
feroviare internaționale.
Art. 15. — În cazul schimbării denumirii unităților
menționate în prezenta ordonanță, Ministerul Transporturilor,
Construcțiilor și Turismului va face rectificarea corespunzătoare
prin ordin al ministrului transporturilor, construcțiilor și
turismului, care se va publica în Monitorul Oficial al României,
Partea I.
Art. 16. — La data intrării în vigoare a legii de aprobare a
ordonanței se abrogă:
a) Decretul Consiliului de Stat nr. 1/1981 privind călătoriile
gratuite pe căile ferate în interes personal și călătoriile gratuite
pe căile ferate, cu navele fluviale NAVROM și cu
autovehicule, în interes de serviciu, nepublicat, cu modificările
și completările ulterioare;
b) art. 2, 3, 4, 5 și 6 din Decretul-lege nr. 26/1990 privind
acordarea unor drepturi și înlesniri beneficiarilor prestațiilor de
transporturi, poștă și telecomunicații, precum și personalului
din unitățile Ministerului Transporturilor, publicat în Monitorul
Oficial al României, Partea I, nr. 10 din 15 ianuarie 1990;
c) art. 12 din Hotărârea Guvernului nr. 570/1991 privind
modificarea Hotărârii Guvernului nr. 235/1991 și reorganizarea
activității transporturilor feroviare, publicată în Monitorul Oficial
al României, Partea I, nr. 189 din 19 septembrie 1991, cu
modificări;
d) art. 5 din Hotărârea Guvernului nr. 691/1991 privind
înființarea unor societăți comerciale ca urmare a reorganizării
activității transporturilor feroviare, publicată în Monitorul Oficial
al României, Partea I, nr. 214 din 22 octombrie 1991, astfel
cum a fost modificată prin Hotărârea Guvernului nr. 77/1992
privind înființarea unor societăți comerciale ca urmare a
reorganizării activității transporturilor feroviare, publicată în
Monitorul Oficial al României, Partea I, nr. 36 din 5 martie
1992, cu modificările ulterioare;
e) art. 4 din Hotărârea Guvernului nr. 519/1992 privind
înființarea unei societăți comerciale ca urmare a divizării
Societății Comerciale îRova“ — S.A. Roșiori de Vede,
publicată în Monitorul Oficial al României, Partea I, nr. 231
din 18 septembrie 1992, precum și orice alte dispoziții
contrare.
Art. 17. — (1) Categoriile sociale care beneficiază de
călătorii gratuite sau de reduceri de tarife la transportul de
călători pe căile ferate române se stabilesc prin lege.
(2) Actul normativ de aprobare a călătoriilor gratuite sau a
reducerilor tarifare în transportul de călători pe calea ferată
trebuie să indice în mod obligatoriu sursa din care se
decontează către Societatea Națională de Transport Feroviar
de Călători îC.F.R. Călători“ — S.A. contravaloarea călătoriilor
gratuite sau diferența de tarif.
(3) Circulația călătorilor beneficiari de gratuități sau de
reduceri de tarif se face în baza legitimațiilor eliberate de
Societatea Națională de Transport Feroviar de Călători îC.F.R.
Călători“ — S.A., în urma încheierii contractului cu unitatea
care suportă diferența de tarif.
Art. 18. — (1) Contravaloarea autorizațiilor și permiselor de
călătorie pe căile ferate române, de care beneficiază în mod
gratuit persoanele prevăzute la art. 3, 4 și 10, cu excepția
copiilor pensionarilor proveniți din unitățile prevăzute la art. 11,
se suportă de agenții economici sau de instituțiile publice,
după caz, și este deductibilă fiscal.
(2) Contravaloarea autorizațiilor și permiselor de călătorie
pe căile ferate române de care beneficiază, în mod gratuit,
persoanele prevăzute la art. 2 alin. (1) se suportă din bugetul
Ministerului Transporturilor, Construcțiilor și Turismului.
(3) Contravaloarea autorizațiilor și permiselor de călătorie
pe căile ferate române de care beneficiază, în mod gratuit,
persoanele prevăzute la art. 1 și 12 se suportă de Societatea
Națională de Transport Feroviar de Călători îC.F.R. Călători“ —
S.A. și sunt deductibile fiscal.
Art. 19. — Anexele nr. 1 și 2 fac parte integrantă din
prezenta ordonanță.

8

MONITORUL OFICIAL AL ROMÂNIEI, PARTEA I, Nr. 766/20.VIII.2004
ANEXA Nr. 1
LISTA

grupurilor școlare industriale de transporturi căi ferate și a grupurilor școlare de material rulant
pentru transporturi feroviare, ai căror salariați beneficiază de permise de călătorie pe căile ferate române
în interes personal, în mod gratuit
Nr.
crt.

1.
2.
3.
4.
5.
6.
7.
8.
9.
10.
11.
12.
13.
14.
15.
16.
17.

Denumirea inițială a unității de învățământ,
conform anexei la Ordonanța Guvernului nr. 112/1999,
introdusă prin Legea nr. 210/2003

Denumirea actuală a unității de învățământ

Grupul școlar industrial de transporturi căi ferate București
Grupul școlar industrial de transporturi căi ferate Craiova
Grupul școlar industrial de transporturi căi ferate Timișoara
Grupul școlar industrial de transporturi căi ferate Arad
Grupul școlar industrial de transporturi căi ferate Cluj-Napoca
Grupul școlar industrial de transporturi căi ferate Oradea
Grupul școlar industrial de transporturi căi ferate Brașov
Grupul școlar industrial de transporturi căi ferate Sibiu
Grupul școlar industrial de transporturi căi ferate Iași
Grupul școlar industrial de transporturi căi ferate Buzău
Grupul școlar industrial de transporturi căi ferate Galați
Grupul școlar industrial de transporturi căi ferate Constanța
Grupul școlar de material rulant pentru transporturi feroviare
București
Grupul școlar de material rulant pentru transporturi feroviare
Cluj-Napoca
Grupul școlar de material rulant pentru transporturi feroviare
Roșiori de Vede
Grupul școlar de material rulant pentru transporturi feroviare
Pașcani
Grupul școlar de material rulant pentru transporturi feroviare
Simeria

Grupul școlar industrial de transporturi căi ferate București
Grupul școlar industrial de transporturi căi ferate Craiova
Grupul școlar industrial de transporturi căi ferate Timișoara
Grupul școlar industrial de transporturi căi ferate Arad
Colegiul tehnic de transporturi îTransilvania“ Cluj-Napoca
Colegiul tehnic îDimitrie Leonida“ Oradea
Grupul școlar industrial de transporturi căi ferate Brașov
Grupul școlar industrial de transporturi căi ferate Sibiu
Grupul școlar industrial de transporturi căi ferate Iași
Grupul școlar industrial de transporturi căi ferate Buzău
Grupul școlar industrial de transporturi căi ferate Galați
Grupul școlar îGheorghe Duca“ Constanța
Colegiul tehnic de material rulant pentru transporturi
feroviare București
Grupul școlar material rulant îUnirea“ Cluj-Napoca
Colegiul tehnic îAnghel Saligny“ Roșiori de Vede
Grupul școlar căi ferate îUnirea“ Pașcani
Colegiul tehnic de transport feroviar îAnghel Saligny“,
orașul Simeria
ANEXA Nr. 2

CATEGORII DE PERSOANE

care beneficiază de permise de călătorie pe căile ferate române în interes personal, în mod gratuit, în condițiile art. 10
a) copiii minori înfiați, aflați sub tutelă, în plasament familial
ori încredințați în condițiile legii unor persoane care beneficiază
de autorizații sau permise de călătorie, precum și copiii
beneficiarilor de autorizații sau permise de călătorie aflați în
aceleași situații la alte persoane care nu beneficiază de acest
drept;
b) copiii minori ai beneficiarilor de autorizații sau permise
de călătorie, proveniți dintr-o căsătorie anterioară și încredințați
acestora prin hotărâre judecătorească definitivă și irevocabilă;
c) copiii minori, copiii majori elevi sau studenți, precum și
cei care parcurg o formă de învățământ postuniversitar, în
vârstă de până la 25 de ani, respectiv 26 de ani în cazul în
care urmează studii superioare cu o durată de învățământ mai
mare de 5 ani, în unități de învățământ de stat ori particular
din țară sau din străinătate, ai beneficiarilor de autorizații sau
permise de călătorie, care au decedat;

d) copiii majori inapți de muncă ai beneficiarilor de
autorizații sau permise de călătorie, inclusiv în cazul în care
sunt înfiați, aflați sub tutelă, în plasament familial ori
încredințați, în condițiile legii, unor persoane care beneficiază
de autorizații sau permise de călătorie pe calea ferată, precum
și cei aflați în aceeași situație la persoane care nu beneficiază
de autorizații sau permise de călătorie;
e) soțul ori soția beneficiarului de autorizații sau permise
de călătorie care a decedat și care are pensie de urmaș;
f) copiii majori ai beneficiarilor de autorizații sau permise
de călătorie pe căile ferate române, care sunt în întreținerea
acestora, a tutorilor ori aflați în plasament familial, elevi sau
studenți, precum și cei care parcurg o formă de învățământ
postuniversitar, în vârstă de până la 25 de ani, respectiv
26 de ani în cazul în care urmează studii superioare cu o
durată de învățământ mai mare de 5 ani, în unități de
învățământ de stat ori particular din țară sau din străinătate.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 766/20.VIII.2004 conține 8 pagini.

Prețul de vânzare 8.500 lei

ISSN 1453—4495

