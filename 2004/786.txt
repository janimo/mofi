PARTEA

Anul 172 (XVI) — Nr. 786

I

LEGI, DECRETE, HOTĂRÂRI ȘI ALTE ACTE

Joi, 26 august 2004

SUMAR

Nr.

Pagina

347.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
— Ordin al ministrului mediului și gospodăririi
apelor privind modelul de notificare a autorităților
publice de protecție a mediului privind limitarea
funcționării instalațiilor mari de ardere, în vederea
derogării de la respectarea valorilor limită de
emisie, conform prevederilor Hotărârii Guvernului
nr. 541/2003 ..............................................................

ACTE
ALE

ALE

Nr.

Pagina
ACTE ALE BĂNCII NAȚIONALE A ROMÂNIEI
9. — Norme pentru completarea și modificarea
Normelor Băncii Naționale a României nr. 12/2003
privind supravegherea solvabilității și expunerilor
mari ale instituțiilor de credit ..................................

1–2

ORGANELOR

ADMINISTRAȚIEI

DE

2–16

SPECIALITATE

PUBLICE

CENTRALE

MINISTERUL MEDIULUI ȘI GOSPODĂRIRII APELOR

ORDIN
privind modelul de notificare a autorităților publice de protecție a mediului privind limitarea
funcționării instalațiilor mari de ardere, în vederea derogării de la respectarea valorilor limită
de emisie, conform prevederilor Hotărârii Guvernului nr. 541/2003
În temeiul prevederilor art. 5 alin. (2) din Hotărârea Guvernului nr. 541/2003 privind stabilirea unor măsuri pentru
limitarea emisiilor în aer ale anumitor poluanți proveniți din instalații mari de ardere și ale art. 4 pct. I.10 din Hotărârea
Guvernului nr. 408/2004 privind organizarea și funcționarea Ministerului Mediului și Gospodăririi Apelor,
ministrul mediului și gospodăririi apelor emite următorul ordin:
Art. 1. — Se aprobă Modelul de notificare a autorităților
publice de protecție a mediului privind limitarea funcționării
instalațiilor mari de ardere, în vederea derogării de la
respectarea valorilor limită de emisie, conform prevederilor
Hotărârii Guvernului nr. 541/2003, prevăzut în anexa care
face parte integrantă din prezentul ordin.
Art. 2. — Anexa conținând modelul de notificare a
autorităților publice de protecție a mediului privind limitarea

funcționării instalațiilor mari de ardere, în vederea derogării
de la respectarea valorilor limită de emisie, conform
prevederilor Hotărârii Guvernului nr. 541/2003, se pune la
dispoziție celor interesați pe pagina de web a Ministerului
Mediului și Gospodăririi Apelor, la adresa: www.mappm.ro.
Art. 3. — Prezentul ordin se publică în Monitorul Oficial
al României, Partea I.

Ministrul mediului și gospodăririi apelor,
Speranța Maria Ianculescu
București, 17 august 2004.
Nr. 347.

PDF compression, OCR, web-optimization with CVISION's PdfCompressor

2

MONITORUL OFICIAL AL ROMÂNIEI, PARTEA I, Nr. 786/26.VIII.2003
ANEXĂ

Denumirea societății ...................................................
Sucursala .....................................................................
Adresa .........................................................................
Telefon, fax .................................................................
Cod unic de înregistrare ............................................
Agenției Regionale de Protecție a Mediului ................................................................................................................
Spre știința:
Agenției Județene de Protecție a Mediului ...................................................................................................................
NOTIFICARE

Prin prezenta notificare Societatea Comercială/Sucursala ......................................., în conformitate cu prevederile
art. 5 alin. (2) și (3) din Hotărârea Guvernului nr. 541/2003, se angajează:
1. să nu exploateze în perioada 1 ianuarie 2008 — 31 decembrie 2015 instalația mare de ardere ......................,
compusă din ....................................................................................................................................., mai mult de 20.000 de ore;
2. să prezinte anual un raport cuprinzând evidența orelor de funcționare utilizate și neutilizate din timpul precizat
la pct. 1;
3. ca instalația să își înceteze definitiv activitatea la expirarea perioadei prevăzute la pct. 1.
Data ...................................
Semnătura reprezentantului legal
Ștampila societății comerciale

ACTE

ALE

BĂNCII

NAȚIONALE

A

ROMÂNIEI

NORME
pentru completarea și modificarea Normelor Băncii Naționale a României nr. 12/2003
privind supravegherea solvabilității și expunerilor mari ale instituțiilor de credit
Având în vedere prevederile art. 25 alin. (2) lit. a) din Legea nr. 312/2004 privind Statutul Băncii Naționale a
României, ale art. 38 alin. 1 și 2, ale art. 45 lit. a), c) și d), ale art. 50, 66, 681, ale art. 836 din Legea nr. 58/1998
privind activitatea bancară, cu modificările și completările ulterioare, ale art. 19 alin. 1 din Legea nr. 541/2002 privind
economisirea și creditarea în sistem colectiv pentru domeniul locativ, modificată și completată prin Ordonanța de urgență
a Guvernului nr. 99/2003, precum și ale art. 3 alin. 2, ale art. 171 alin. 2 și ale art. 284 alin. 2 din Ordonanța de
urgență a Guvernului nr. 97/2000 privind organizațiile cooperatiste de credit, aprobată și modificată prin Legea
nr. 200/2002, cu modificările ulterioare,
în temeiul dispozițiilor art. 48 din Legea nr. 312/2004,
Banca Națională a României

emite prezentele norme.

Art. I. — Normele Băncii Naționale a României
nr. 12/2003 privind supravegherea solvabilității și expunerilor
mari ale instituțiilor de credit, publicate în Monitorul Oficial
al României, Partea I, nr. 51 din 21 ianuarie 2004, se
modifică și se completează după cum urmează:
1. Alineatul 1 al articolului 2 va avea următorul cuprins:
îArt. 2. — Termenii și expresiile următoare au
semnificația prevăzută de Legea nr. 58/1998 privind
activitatea bancară, cu modificările și completările ulterioare:
instituție de credit, autorizație, sucursală, autoritate
competentă, instituție financiară, stat membru de origine, stat
membru gazdă, control, acționar semnificativ, societate
prestatoare de servicii auxiliare sau conexe.“
2. La articolul 2 alineatul 2, punctul 11 va avea
următorul cuprins:
î11. societate-mamă — o societate-mamă în sensul
prevăzut de Legea nr. 58/1998, cu modificările și
completările ulterioare, precum și orice entitate care, în
opinia Băncii Naționale a României, exercită efectiv o
influență dominantă (control) asupra altei entități;“
3. La articolul 2 alineatul 2, punctul 12 va avea
următorul cuprins:
î12. filială — o filială în sensul prevăzut de Legea
nr. 58/1998 privind activitatea bancară, cu modificările și
completările ulterioare, precum și orice entitate asupra

căreia, în opinia Băncii Naționale a României, o societatemamă exercită efectiv o influență dominantă (control).
Toate filialele entităților-filială vor fi, de asemenea,
considerate filiale ale entității care este societatea-mamă de
origine a entităților-filială;“
4. La articolul 2 alineatul 2, după punctul 12 se introduc
punctele 13—25 cu următorul cuprins:
î13. control comun — împărțirea controlului asupra unei
activități economice;
14. influență semnificativă — autoritatea de a participa la
luarea deciziilor de politică financiară și de exploatare ale
unei activități economice, dar care nu reprezintă controlul
sau controlul comun asupra politicilor respective;
15. asociere în participație — înțelegere contractuală prin
care două sau mai multe părți întreprind o activitate
economică supusă controlului comun;
16. grup — mai multe entități (membri) reunite după un
anumit criteriu. Prin grupul instituției de credit se va înțelege
grupul reprezentând «un singur debitor», din care face
parte instituția de credit însăși.
Pentru scopurile acestei definiții, va fi luat în considerare
și cazul particular în care un grup este format dintr-o
singură entitate (membru);
17. entitate sau membru din cadrul unui grup — orice
entitate sau membru, persoană fizică ori juridică, care face

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 786/26.VIII.2003
parte dintr-un grup; în cazul grupului instituției de credit, se
va înțelege și instituția de credit însăși;
18. grup de persoane aflate în relații speciale cu un
membru al grupului instituției de credit — acel grup
reprezentat de:
a) ceilalți membri ai grupului instituției de credit;
b) membrii oricărui grup reprezentând «un singur
debitor» asupra căruia grupul instituției de credit:
— are o influență semnificativă; sau
— exercită o influență semnificativă;
c) membrii oricărui grup reprezentând «un singur
debitor» care:
— are o influență semnificativă asupra grupului instituției
de credit;
sau
— exercită o influență semnificativă asupra grupului
instituției de credit;
d) membrii oricărui grup reprezentând «un singur
debitor» împreună cu care grupul instituției de credit
întreprinde o activitate economică și împreună cu care
grupul instituției de credit:
— are controlul comun asupra acesteia; sau
— exercită controlul comun asupra acesteia.
Se prezumă că un grup reprezentând «un singur
debitor» are influență semnificativă asupra altui grup
reprezentând «un singur debitor» în situația în care cel
puțin un membru al primului grup este acționar
semnificativ, administrator sau persoană care deține funcție
executivă în cadrul unuia sau mai multor membri din cel
de-al doilea grup; de asemenea, se prezumă că are
influență semnificativă asupra grupului instituției de credit
fiecare dintre membrii consiliilor de administrație ale
autorităților competente responsabile cu supravegherea
prudențială a membrilor — instituții de credit din cadrul
grupului instituției de credit.
Se prezumă că un grup reprezentând «un singur
debitor» are, împreună cu alt grup reprezentând «un singur
debitor», control comun asupra unei activități economice în
cazul în care există o înțelegere contractuală de tipul
asocierii în participație (joint venture) între membrii din cele
două grupuri;
19. persoană aflată în relații speciale — orice membru
din grupul de persoane aflate în relații speciale;
20. personal — grupul reprezentat de salariații unei
entități din cadrul grupului instituției de credit, angajați cu
contract individual de muncă.
În scopul aplicării acestei definiții în cadrul prezentelor
norme, fiecare salariat va fi luat în considerare împreună
cu ceilalți membri ai grupului reprezentând «un singur
debitor» din care face parte salariatul.
Se prezumă că un grup reprezentând «un singur
debitor», din care face parte un salariat, conține cel puțin
salariatul respectiv și membrii familiei acestuia;
21. operațiune în condiții de favoare (non-arm’s length
transaction) — orice operațiune care este încheiată de
către părți de pe alte poziții decât cele care reprezintă
interese economice diferite.
La aprecierea caracterului unei astfel de operațiuni pot fi
avute în vedere, fără a se limita la acestea, următoarele
aspecte:
— disponibilitatea instituției de a efectua o operațiune
identică sau similară cu orice altă persoană, probată prin
accesul larg la acest tip de operațiune;

3

— termenii în care au fost încheiate operațiuni similare
și care predomină la momentul efectuării operațiunii în
cauză. Dintre termenii considerați se pot menționa:
— în cazul operațiunilor de acordare de credite —
evaluarea creditului, durata, ratele de dobândă,
scadențarul, cerințele de garanții colaterale; iar
— în cazul operațiunilor de atragere de depozite —
dobânda bonificată;
— tranzacționarea unui activ sau decontarea unei datorii
la valoarea sa justă;
22. administrator — un administrator al unei entități,
indiferent dacă beneficiază sau nu de indemnizație. Un
administrator consultant (advisory director) nu este
considerat administrator dacă acesta:
— nu este ales de către acționari/asociați;
— nu este autorizat să voteze în cadrul consiliului de
administrație; și
— acordă consiliului de administrație consultanță numai
în ceea ce privește politicile generale;
23. persoană care deține funcție executivă 1) — o
persoană care participă sau care are autoritatea de a
participa, în altă calitate decât cea de administrator, la
luarea deciziilor de politică financiară și de exploatare ale
unei entități, indiferent dacă persoana beneficiază sau nu
de drepturi salariale ori alte modalități de remunerare. Cel
puțin președintele consiliului de administrație, președintele,
vicepreședinții, casierul-șef, secretarul general și trezorierul
sunt considerați persoane care dețin funcție executivă, cu
excepția cazului în care, prin hotărâre a consiliului de
administrație sau prin actele constitutive ale entității, aceste
persoane nu au autoritatea să participe, în altă calitate
decât cea de administrator, la luarea deciziilor de politică
financiară și de exploatare ale entității, și persoanele
respective nu participă efectiv la luarea acestor decizii;
24. grup de persoane fizice cu influență semnificativă
asupra unei/unor entități din cadrul grupului instituției de
credit — orice grup format din membrii unui grup
reprezentând «un singur debitor», dintre cele prevăzute la
pct. 18 lit. c), care sunt persoane fizice.
În scopul aplicării acestei definiții în cadrul prezentelor
norme, vor fi luate în considerare numai acele grupuri de
persoane fizice cu influență semnificativă, care au în
componența lor cel puțin un membru care are calitatea de
salariat al unei/unor entități din cadrul grupului instituției de
credit.
Totodată, pentru scopurile acestei definiții, va fi luat în
considerare și cazul particular în care un grup de persoane
fizice cu influență semnificativă este format dintr-un singur
membru.
Unele dintre cele mai întâlnite cazuri de grupuri de
persoane fizice cu influență semnificativă sunt:
— cazul unui grup reprezentat de membrii unei familii
din care un membru este persoană care deține funcție
executivă (pe baza prezumției că, în cadrul unei familii,
între soți, rude și afini până la gradul al doilea inclusiv,
există o relație similară celei de control); totodată pot
exista cazuri în care între un membru al familiei și o altă
persoană există, în sensul că se exercită, o relație similară
celei de control, în aceste cazuri membrii familiei împreună
cu persoana respectivă constituind un grup de persoane
fizice cu influență semnificativă;

1) Termenul nu include persoanele care pot exercita puterea de decizie într-o anumită măsură, în cadrul desfășurării atribuțiilor lor, inclusiv în
ceea ce privește acordarea de credite, dar care nu participă la stabilirea politicilor majore ale entității și a căror putere de decizie este limitată prin
norme interne stabilite de conducerea superioară a entității. De exemplu, termenul nu include un conducător sau conducător-adjunct al sucursalei unei
entități decât dacă acesta participă sau este autorizat să participe la luarea deciziilor de politică financiară și de exploatare ale entității.

PDF compression, OCR, web-optimization with CVISION's PdfCompressor

4

MONITORUL OFICIAL AL ROMÂNIEI, PARTEA I, Nr. 786/26.VIII.2003

— cazul unui grup reprezentat de membrii unei familii
din care un membru este administrator sau acționar
semnificativ în una dintre entitățile grupului instituției de
credit, iar alt membru are calitatea de salariat în
aceeași/altă entitate din acest grup;
25. familie — soți, rude și afini până la gradul al doilea
inclusiv.“
5. După articolul 2 se introduce articolul 2 1 cu
următorul cuprins:
îARTICOLUL 21
Operațiuni în condiții de favoare

1. Instituția de credit nu va efectua alte operațiuni în
condiții de favoare decât cele prevăzute de pachetele de
măsuri remuneratorii și stimulente pentru salariații entităților
membre ale grupului instituției de credit, în condițiile în
care pachetele respective prevăd operațiuni în condiții de
favoare care, dacă sunt efectuate cu un membru al unui
grup de persoane fizice cu influență semnificativă, în
calitatea sa de salariat:
a) sunt larg disponibile pentru salariații entității/entităților,
din cadrul grupului instituției de credit, în care acel grup de
persoane fizice cu influență semnificativă are sau exercită
o asemenea influență; și
b) nu favorizează nici un membru al grupului de
persoane fizice cu influență semnificativă față de salariații
entităților în care acel grup de persoane fizice cu influență
semnificativă are sau exercită o asemenea influență.
2. Operațiunile în condiții de favoare prevăzute de
pachetele de măsuri remuneratorii și stimulente pentru
salariații entităților membre ale grupului instituției de credit
vor putea fi efectuate numai după analizarea acestora de
către Direcția supraveghere și obținerea aprobării prealabile
a Băncii Naționale a României.
3. Banca Națională a României poate stabili, diferit față
de instituția de credit, dacă o operațiune prezintă
caracteristici care conduc la încadrarea acesteia în
categoria operațiunilor în condiții de favoare.
4. Expunerile1) (altele decât cele aferente persoanelor
care, la momentul determinării nivelului fondurilor proprii,
beneficiază de drepturi oferite prin pachetele de măsuri
remuneratorii și stimulente pentru salariații entităților
membre ale grupului instituției de credit) care prezintă
caracteristici ce reflectă efectuarea unei operațiuni în
condiții de favoare vor fi deduse, în cadrul calculului
fondurilor proprii ale instituției de credit, din nivelul
capitalurilor proprii.
5. Respectarea obligațiilor prevăzute la pct. 1, 2, 3 și 4
va fi monitorizată de către Banca Națională a României —
Direcția supraveghere, pe bază individuală și consolidată.“
6. Capitolul III va avea următorul cuprins:
îCAPITOLUL III
Expuneri mari
ARTICOLUL 8
Monitorizarea și raportarea expunerilor mari

1. Expunerea unei instituții de credit față de «un singur
debitor» este considerată ca fiind expunere mare atunci
când valoarea acesteia este egală sau depășește 10% din
fondurile proprii ale instituției de credit respective.

Această prevedere nu se va aplica în cazul grupurilor
reprezentând «un singur debitor» care intră în componența
grupului de persoane aflate în relații speciale cu instituția
de credit sau în componența personalului instituției de
credit.
2. Banca Națională a României poate stabili, diferit față
de instituția de credit, componența unui grup reprezentând
«un singur debitor».
3. În situația în care există îndoieli justificate în ceea ce
privește încadrarea unor persoane fizice și/sau juridice în
categoria «un singur debitor» sau în situația în care se
consideră că persoanele respective nu constituie un singur
risc, chiar și în condițiile în care între acestea există relații
de natura celor pe baza cărora se determină componența
«unui singur debitor», instituția de credit va discuta situația
respectivă cu Direcția supraveghere din cadrul Băncii
Naționale a României pentru a se stabili modul de
raportare a expunerii/expunerilor, pentru scopurile
supravegherii pe bază individuală, consolidată și/sau, după
caz, subconsolidată.
4. Expunerea unei instituții de credit față de grupul de
persoane aflate în relații speciale este considerată ca fiind
expunere mare atunci când valoarea acesteia este egală
sau depășește 10% din fondurile proprii ale instituției de
credit respective.
5. În anumite situații în care există relații speciale
suficient de îndepărtate cu instituția de credit (relații în care
posibilitatea exercitării unei influențe asupra instituției de
credit în vederea obținerii unor condiții de favoare este
foarte redusă), la solicitarea instituției de credit și în urma
discuțiilor purtate între Direcția supraveghere din cadrul
Băncii Naționale a României și instituția de credit
respectivă, Direcția supraveghere va decide cu privire la
excluderea unei persoane, alta decât cele din grupul
instituției de credit, din grupul persoanelor aflate în relații
speciale cu instituția de credit, pentru scopurile
supravegherii pe bază individuală, consolidată și/sau, după
caz, subconsolidată. În cazul în care persoana exclusă
este membră a unui grup reprezentând «un singur
debitor», se va decide și cu privire la excluderea întregului
grup.
6. Pentru scopurile pct. 5 vor putea fi luate în
considerare, fără a fi limitative, situațiile în care o persoană
are, în cadrul unei alte entități, membră a grupului
instituției de credit, calitatea de administrator sau de
persoană care deține funcție executivă și sunt îndeplinite
concomitent următoarele condiții:
a) prin hotărâre a consiliului de administrație sau prin
actele constitutive ale instituției de credit persoana în cauză
nu are autoritatea să participe în cadrul instituției de credit
la luarea deciziilor de politică financiară și de exploatare,
iar persoana respectivă nu participă efectiv la luarea
acestor decizii;
b) entitatea respectivă nu are controlul asupra instituției
de credit;
c) activele entității respective, determinate anual, nu
reprezintă mai mult de 10% din activele consolidate ale
entității:
— care are controlul asupra instituției de credit; și
— asupra căreia nici o altă entitate nu are controlul;
d) persoana respectivă nu este, în altă calitate decât
cele menționate, persoană aflată în relații speciale cu
instituția de credit.

1)

Se au în vedere, în principal, expunerile înregistrate, în baza drepturilor oferite prin pachetele de măsuri remuneratorii și stimulente pentru
salariații entităților membre ale grupului instituției de credit, față de persoanele care, la momentul determinării nivelului fondurilor proprii, nu mai fac parte
dintre salariații proprii.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 786/26.VIII.2003
Pentru scopurile lit. a), prin hotărâre a consiliului de
administrație sau prin actele constitutive ale instituției de
credit, persoana respectivă poate:
— să fie menționată în cadrul unei liste cuprinzând
numele persoanelor/funcțiile care sunt excluse de la
participarea la luarea deciziilor de politică financiară și de
exploatare;
— să nu fie menționată în cadrul unei liste cuprinzând
numele persoanelor/funcțiile care sunt incluse la
participarea la luarea deciziilor de politică financiară și de
exploatare.
7. Expunerea unei instituții de credit față de o persoană
aflată în relații speciale, membră a propriului grup, este
considerată ca fiind expunere mare individuală în valoare
relativă atunci când valoarea acesteia este egală sau
depășește 5% din fondurile proprii ale instituției de credit
respective.
8. Expunerea unei instituții de credit față de o persoană
aflată în relații speciale, alta decât cele din grupul instituției
de credit, este considerată ca fiind expunere mare
individuală în valoare absolută atunci când valoarea
acesteia este egală sau depășește o limită absolută
stabilită de instituția de credit prin proceduri interne
aprobate de Banca Națională a României. În cazul în care
persoana respectivă este membră a unui grup
reprezentând «un singur debitor», expunerea luată în
considerare va fi cea față de întregul grup.
9. Expunerea unei instituții de credit față de personalul
propriu este considerată ca fiind expunere mare atunci
când valoarea acesteia este egală sau depășește 10% din
fondurile proprii ale instituției de credit respective.
10. În scopul supravegherii expunerilor rezultate din alte
forme de concentrare a riscului de credit, Banca Națională
a României poate stabili și alte criterii de monitorizare
(cum sunt, fără a se limita la acestea, cele reprezentate
de sectoarele de activitate și zonele geografice), precum și
regimul de supraveghere al acestor expuneri.
11. Orice operațiune care conduce la înregistrarea unei
expuneri mari, așa cum este definită la pct. 1, 4 și 9, sau
la majorarea acesteia, precum și orice operațiune care
prezintă în alt fel un risc deosebit va fi efectuată numai cu
aprobarea prealabilă a consiliului de administrație.
În cazul în care contrapartida este o persoană aflată în
relații speciale cu instituția de credit, consiliul de
administrație va putea aproba o asemenea operațiune
numai în condițiile în care:
— decizia este luată de majoritatea întregului consiliu
de administrație și, dacă este cazul;
— partea interesată se abține de la vot.
12. Orice operațiune cu o persoană aflată în relații
speciale cu instituția de credit, care conduce la
înregistrarea unei expuneri mari individuale în valoare
relativă, așa cum este definită la pct. 7, sau la majorarea
acesteia, va fi efectuată în aceleași condiții ca și cele
prevăzute la pct. 11.
13. Orice operațiune cu o persoană aflată în relații
speciale cu instituția de credit, care conduce la
înregistrarea unei expuneri mari individuale în valoare
absolută, așa cum este definită la pct. 8, sau la majorarea
acesteia, va fi efectuată în aceleași condiții ca și cele
prevăzute la pct. 11.
14. O instituție de credit va raporta Băncii Naționale a
României orice expunere mare, așa cum este definită la
pct. 1, 4 și 9.
Raportarea tuturor expunerilor mari se va efectua
trimestrial.

5

15. Instituțiile de credit vor dispune de proceduri
administrative și contabile sănătoase, împreună cu
mecanisme adecvate de control intern, în scopul identificării
și înregistrării tuturor expunerilor mari și a schimbărilor care
pot interveni asupra lor, în conformitate cu definițiile și cu
cerințele din prezentele norme, precum și pentru
monitorizarea acestor expuneri în funcție de politica fiecărei
instituții de credit în materie de expuneri.
16. În ceea ce privește supravegherea expunerilor față
de grupul de persoane aflate în relații speciale cu instituția
de credit, pe lângă cerințele prevăzute la pct. 15, instituțiile
de credit vor dispune de sisteme informaționale în scopul
identificării și înregistrării fiecărei expuneri, a sumei totale
a acestora, a expunerilor mari individuale în valoare
absolută și relativă, precum și a schimbărilor care pot
interveni asupra lor. Totodată sistemele informaționale vor
permite monitorizarea acestor expuneri prin intermediul unui
proces de administrare independent.
ARTICOLUL 9
Limitele aplicabile expunerilor mari

1. O instituție de credit nu va înregistra față de «un
singur debitor» o expunere a cărei valoare depășește 25%
din fondurile proprii.
Această prevedere nu se va aplica în cazul grupurilor
reprezentând îun singur debitor“, care intră în componența
grupului de persoane aflate în relații speciale cu instituția
de credit sau în componența personalului instituției de credit.
2. O instituție de credit nu va înregistra față de grupul
de persoane aflate în relații speciale o expunere a cărei
valoare depășește 25% din fondurile proprii.
3. O instituție de credit nu va înregistra față de ceilalți
membri ai propriului grup o expunere a cărei valoare
depășește 20% din fondurile proprii.
4. O instituție de credit nu va înregistra față de o
persoană aflată în relații speciale, alta decât cele din
grupul instituției de credit, o expunere a cărei valoare
depășește o limită absolută stabilită de instituția de credit
prin proceduri interne aprobate de Banca Națională a
României. În cazul în care persoana respectivă este
membră a unui grup reprezentând «un singur debitor»,
expunerea luată în considerare va fi cea față de întregul
grup.
5. O instituție de credit nu va înregistra față de
personalul propriu o expunere a cărei valoare depășește
25% din fondurile proprii.
6. Valoarea cumulată a expunerilor mari ale unei
instituții de credit, așa cum sunt definite la art. 8 pct. 1, 4
și 9, nu va depăși 800% din fondurile ei proprii.
La determinarea valorii cumulate, în cazul suprapunerii
criteriilor de monitorizare a concentrării riscului de credit,
expunerea față de un anumit grup reprezentând «un singur
debitor» va fi luată în calcul o singură dată.
7. Banca Națională a României poate impune pentru
cazuri particulare, atunci când circumstanțele o justifică,
limite mai stricte (inclusiv interdicții) decât cele prevăzute la
pct. 1, 2, 3, 4, 5 și 6.
8. O instituție de credit trebuie să respecte în
permanență limitele cu referire la expunerile mari, stabilite
la pct. 1, 2, 3, 4, 5 și 6, și/sau cele stabilite conform
pct. 7. Dacă într-un caz excepțional, expunerile depășesc
aceste limite, este necesară raportarea imediată a acestei
situații Băncii Naționale a României, care poate acorda,
atunci când circumstanțele o justifică, un termen limită
până la care instituția de credit să se conformeze cu
limitele impuse.

PDF compression, OCR, web-optimization with CVISION's PdfCompressor

6

MONITORUL OFICIAL AL ROMÂNIEI, PARTEA I, Nr. 786/26.VIII.2003

9. Banca Națională a României poate recunoaște, la
solicitarea unei instituții de credit, exceptarea, integrală sau
parțială, de la aplicarea pct. 2, 3, 5*) și 6, a expunerilor
înregistrate față de membrii propriului grup care sunt incluși
în supravegherea pe bază consolidată căreia i se supune
respectiva instituție de credit, în condițiile în care această
supraveghere este efectuată în conformitate cu legislația
relevantă din România, Directiva 2000/12/CE privind
condițiile de acces și exercitare a activității bancare de
către instituțiile de credit sau cu standarde echivalente în
vigoare într-o țară terță și totodată există măsuri care să
asigure repartizarea adecvată a riscurilor în interiorul
grupului.
10. Pentru fiecare dintre expunerile de mai jos se va
excepta de la aplicarea prevederilor pct. 1, 2, 3, 4, 5, 6 și,
dacă este cazul, pct. 7 partea calculată ca diferență între
valoarea expunerii respective și rezultatul înmulțirii acesteia
cu ponderea aferentă:
a) pondere 0%:
1. elemente de activ constituind creanțe și elemente din
afara bilanțului constituind expuneri înregistrate față de
administrațiile centrale și băncile centrale ale țărilor din
zona A;
2. elemente de activ constituind creanțe și elemente din
afara bilanțului constituind expuneri înregistrate față de
Comunitățile Europene;
3. elemente de activ constituind creanțe și elemente din
afara bilanțului constituind expuneri garantate în mod direct,
expres, irevocabil și necondiționat de administrațiile centrale
și de băncile centrale din zona A sau de către
Comunitățile Europene;
4. elemente de activ constituind creanțe și elemente din
afara bilanțului constituind expuneri înregistrate față de
administrațiile centrale sau băncile centrale din zona B,
exprimate și finanțate în moneda națională a
Împrumutatului;
5. elemente de activ și elemente din afara bilanțului
constituind expuneri garantate, în mod adecvat în opinia
Băncii Naționale a României, printr-un colateral sub formă
de titluri emise de administrațiile centrale, băncile centrale
din zona A sau Comunitățile Europene ori sub formă de
depozite în numerar plasate la instituția împrumutătoare,
certificate de depozit sau instrumente similare emise de
către instituția împrumutătoare și încredințate acesteia;
b) pondere 20%:
1. elemente de activ constituind creanțe și elemente din
afara bilanțului constituind expuneri înregistrate față de
instituțiile de credit din zona A, dar care nu constituie
fonduri proprii ale acestor instituții;
2. elemente de activ constituind creanțe și elemente din
afara bilanțului constituind expuneri înregistrate față de
instituțiile de credit din zona B, cu scadență reziduală mai
mică sau egală cu un an, dar care nu constituie fonduri
proprii ale acestor instituții;
3. elemente de activ constituind creanțe și elemente din
afara bilanțului constituind expuneri înregistrate față de
administrațiile regionale sau locale din zona A;
4. elemente de activ constituind creanțe și elemente din
afara bilanțului constituind expuneri garantate în mod direct,
expres, irevocabil și necondiționat de către administrațiile
regionale sau locale din zona A;
c) pondere 50%:
1. împrumuturi garantate în mod adecvat în opinia
Băncii Naționale a României cu ipoteci în favoarea

instituției de credit, de ranguri superioare ipotecilor instituite
în favoarea altor creditori asupra proprietății rezidențiale;
totuși valoarea exceptată nu va putea depăși 50% din
valoarea proprietății rezidențiale. Valoarea proprietății va fi
calculată pe baza unor criterii de evaluare riguros definite
prin dispoziții legislative, reglementări sau prin prevederi
administrative, care, în opinia Băncii Naționale a României,
sunt considerate adecvate. Evaluarea va fi efectuată cel
puțin o dată pe an. În aplicarea prezentului punct, prin
proprietate rezidențială se înțelege acel spațiu rezidențial
care este sau va fi ocupat ori dat cu chirie de către
Împrumutat;
2. împrumuturi garantate în mod adecvat în opinia
Băncii Naționale a României cu participații în societăți
finlandeze din domeniul locativ care funcționează în
conformitate cu legea finlandeză privind societățile din
domeniul locativ din anul 1991 sau cu legislația echivalentă
ulterioară;
3. elementele din afara bilanțului cu risc moderat,
menționate în anexa nr. I;
d) pondere 100%:
– expunerile din elemente de activ și elemente din
afara bilanțului, care nu sunt menționate mai sus.
11. În cazul în care o expunere față de un client este
garantată de o terță parte, instituțiile de credit pot
considera expunerea ca fiind asumată față de terța parte și
nu față de client, dacă expunerea este garantată în mod
adecvat în opinia Băncii Naționale a României, direct,
expres, irevocabil și necondiționat, de către această terță
parte.
ARTICOLUL 10
Supravegherea expunerilor mari pe bază consolidată
și pe bază individuală

Respectarea obligațiilor prevăzute la art. 8 și 9 va fi
monitorizată de către Banca Națională a României —
Direcția supraveghere pe bază individuală, precum și pe
bază consolidată, în conformitate cu normele Băncii
Naționale a României care stabilesc regulile generale de
consolidare.“
7. Articolul 11 va avea următorul cuprins:
îARTICOLUL 11
Supravegherea solvabilității și expunerilor mari

În cazul rețelelor cooperatiste de credit, supravegherea
pe bază individuală a solvabilității și expunerilor mari ale
cooperativelor de credit va fi efectuată de către casa
centrală a acestora.
În acest scop casa centrală a cooperativelor de credit
va emite norme care vor fi elaborate pe baza principiilor
prevăzute de prezentele norme și care vor fi transmise
spre avizare Băncii Naționale a României.
Supravegherea solvabilității și expunerilor mari ale
caselor centrale ale cooperativelor de credit se realizează,
pe bază individuală, de către Banca Națională a României,
în conformitate cu metodele stabilite în prezentele norme.
Supravegherea rețelelor cooperatiste de credit se
realizează pe bază individuală de către Banca Națională a
României, pe baza situațiilor financiare agregate întocmite
de către casele centrale ale acestora, în conformitate cu
normele Băncii Naționale a României care stabilesc regulile
contabile de consolidare.

*)

Se au în vedere cazurile în care din grupul instituției de credit fac parte atât membri persoane fizice, care au și calitatea de salariat, cât
și membri persoane juridice.

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 786/26.VIII.2003
Supravegherea solvabilității și expunerilor mari ale
rețelelor cooperatiste de credit se realizează, dacă este
cazul, și pe bază consolidată de către Banca Națională a
României, în conformitate cu metodele stabilite în
prezentele norme, în normele Băncii Naționale a României
care stabilesc regulile generale de consolidare, precum și
în normele Băncii Naționale a României care stabilesc
regulile contabile de consolidare.“
8. Articolul 13 va avea următorul cuprins:
îARTICOLUL 13
Atribuții ale Băncii Naționale a României

În scopul aplicării prezentelor norme, Banca Națională a
României, prin intermediul Direcției supraveghere, va
exercita următoarele atribuții:
a) stabilirea și actualizarea listei cu bursele recunoscute
de Banca Națională a României. Lista inițială nu va avea
caracter exhaustiv, urmând a fi actualizată de către Direcția
supraveghere ori de câte ori aceasta va considera
necesar sau atunci când, în urma analizei solicitate de o
instituție de credit, aceasta va decide că o bursă care nu
este inclusă în lista menționată îndeplinește condițiile
prevăzute la art. 2 alin. 2 pct. 10;
b) exprimarea punctului de vedere referitor la aspectele
menționate la art. 2 alin. 2 pct. 11 și 12, art. 6 pct. 1,
lit. a) subpct. 7, art. 6 pct. 1 lit. b) subpct. 11, art. 6
pct. 1 lit. c) subpct. 1, art. 6 pct. 4 și 5, art. 9 pct. 10
lit. a) subpct. 5, art. 9 pct. 10 lit. c) subpct. 1 și 2, art. 9
pct. 11 și la anexa nr. I categoria îRisc scăzut“ liniuța a
doua;
c) identificarea cazurilor prevăzute la 2 1 pct. 3 și
încadrarea corespunzătoare a operațiunilor.
În scopul supravegherii operațiunilor în condiții de
favoare și a operațiunilor efectuate cu membrii grupului de
persoane aflate în relații speciale cu instituția de credit, în
contextul legăturii dintre aceste operațiuni, Direcția
supraveghere va examina, fără a se limita la acestea,
următoarele:
— operațiunile efectuate cu orice persoană aflată în
relații speciale cu instituția de credit pentru a verifica dacă,
în legătură cu aceste operațiuni, au fost respectate
prevederile art. 21 pct. 1;
— cazurile prevăzute la art. 21 pct. 3, pentru a stabili
dacă persoanele cu care au fost efectuate asemenea
operațiuni se încadrează în grupul persoanelor aflate în
relații speciale cu instituția de credit.
Pentru situațiile prevăzute mai sus vor fi avute în
vedere inclusiv operațiunile materializate în elemente de
activ care au făcut obiectul scoaterii în afara bilanțului;
d) stabilirea de cerințe în aplicarea prevederilor art. 3
pct. 4 și art. 3 pct. 5 alin. 2;
e) identificarea și clarificarea cazurilor prevăzute la
art. 8 pct. 2;
f) luarea deciziilor cu privire la stabilirea criteriilor de
monitorizare și a regimului de supraveghere aferent
expunerilor rezultate, prevăzute la art. 8 pct. 10;
g) aprobarea procedurilor interne ale instituțiilor de credit
prevăzute la art. 8 pct. 8 și la art. 9 pct. 4;

7

h) identificarea cazurilor prevăzute la art. 9 pct. 7 și
stabilirea corespunzătoare a limitelor. Pentru aplicarea
prevederilor art. 9 pct. 7, unul dintre aspectele ce vor
putea fi avute în vedere îl constituie pierderile excesive, în
valoare absolută sau relativă, înregistrate pe seama
anumitor grupuri reprezentând «un singur debitor» și, în
principal, cele înregistrate pe seama membrilor grupului de
persoane aflate în relații speciale cu instituția de credit ori
pe seama operațiunilor în condiții de favoare. Totodată,
pentru scopul menționat, vor putea fi luate în considerare
și expunerile excesive, în valoare absolută sau relativă, din
credite neperformante;
i) luarea deciziilor cu privire la cazurile prevăzute la
art. 9 pct. 8;
j) luarea deciziilor cu privire la stabilirea de excepții în
aplicarea art. 9 pct. 9;
k) avizarea normelor menționate la art. 11 alin. 2;
l) stabilirea specificațiilor prevăzute la art. 18 pct. 2;
m) luarea deciziilor privind acceptarea considerentelor
prevăzute la anexa nr. II pct. 2 lit. b) alin. 3.“
9. Articolul 17 va avea următorul cuprins:
îARTICOLUL 17
Cerințe suplimentare de raportare

Direcția supraveghere din cadrul Băncii Naționale a
României poate solicita instituțiilor de credit orice informații
suplimentare pe care le consideră relevante pentru
scopurile prezentelor norme. În acest sens, Direcția
supraveghere va comunica instituțiilor de credit în cauză
toate elementele necesare raportării informațiilor menționate,
respectiv formularele de raportare, modalitatea de
transmitere, precum și periodicitatea, dacă este cazul.“
10. Capitolul VI va avea următorul cuprins:
îCAPITOLUL VI
Dispoziții tranzitorii și finale
ARTICOLUL 18
Dispoziții tranzitorii

1. Instituția de credit se va încadra în limitele prevăzute
la art. 9, în termen de 60 de zile de la data intrării în
vigoare a prezentelor norme. În această perioadă instituția
de credit nu va efectua operațiuni care:
— să conducă la expuneri ce depășesc acele limite,
prevăzute la art. 9, în care instituția de credit se
încadrează ca urmare a aplicării prezentelor norme;
— să conducă la majorarea expunerilor care depășesc
acele limite, prevăzute la art. 9, în care instituția de credit
nu se încadrează ca urmare a aplicării prezentelor norme.
2. Prevederile art. 21 pct. 4 se vor aplica după 60 de
zile de la data intrării în vigoare a prezentelor norme. În
această perioadă instituția de credit va identifica toate
expunerile existente la data intrării în vigoare a prezentelor
norme, care au fost înregistrate în urma efectuării de
operațiuni în condiții de favoare, și va lua măsuri în
vederea reducerii nivelului acestor expuneri. Totodată
instituția de credit va întocmi, potrivit specificațiilor Direcției
supraveghere din cadrul Băncii Naționale a României, o
listă care va cuprinde toate operațiunile respective, pe care

PDF compression, OCR, web-optimization with CVISION's PdfCompressor

8

MONITORUL OFICIAL AL ROMÂNIEI, PARTEA I, Nr. 786/26.VIII.2003

o va raporta acestei direcții la sfârșitul perioadei
menționate. Pentru fiecare dintre aceste operațiuni
specificațiile se vor referi cel puțin la:
— datele de identificare a contrapartidei;
— nivelul expunerii la data intrării în vigoare a
prezentelor norme;
— caracteristicile de favoare aferente operațiunii;
— dacă contrapartida se află, conform definiției de la
art. 2 alin. 2 pct. 18, în relații speciale cu instituția de
credit, iar în caz contrar, natura relației.
După cele 60 de zile expunerile aferente operațiunilor
menționate vor intra sub incidența prevederilor art. 21 pct. 4.
ARTICOLUL 19
Sancțiuni și măsuri

Nerespectarea prezentelor norme atrage aplicarea
sancțiunilor și/sau a măsurilor prevăzute de Legea
nr. 58/1998, cu modificările și completările ulterioare, de
Ordonanța de urgență a Guvernului nr. 97/2000 privind
organizațiile cooperatiste de credit, aprobată cu modificări
și completări prin Legea nr. 200/2002, cu modificările și
completările ulterioare, precum și de Legea nr. 541/2002
privind economisirea și creditarea în sistem colectiv pentru
domeniul locativ, cu modificările și completările ulterioare.
ARTICOLUL 20
Intrare în vigoare

Prezentele norme intră în vigoare la data de
1 octombrie 2004, cu excepția dispozițiilor referitoare la
supravegherea solvabilității și expunerilor mari pe bază
consolidată, care se vor aplica începând cu 1 ianuarie 2005.
ARTICOLUL 21
Norme abrogate

La data intrării în vigoare a prezentelor norme se
abrogă Normele Băncii Naționale a României nr. 8/1999
privind limitarea riscului de credit al instituțiilor de credit,
publicate în Monitorul Oficial al României, Partea I, nr. 245
din 1 iunie 1999, cu modificările și completările ulterioare.“
11. La anexa nr. I:
a) Liniuța a 9-a de la categoria îRisc maxim“ va avea
următorul cuprins:
î— facilități de credit neutilizate (angajamente de
creditare, de achiziționare de titluri sau angajamente de

furnizare de facilități de garantare ori acceptare) cu
caracter irevocabil (indiferent de scadență) și a căror
utilizare este certă;“.
b) Liniuța a 5-a de la categoria îRisc mediu“ va avea
următorul cuprins:
î— facilități de credit neutilizate (angajamente de
creditare, de achiziționare de titluri sau angajamente de
furnizare de facilități de garantare ori acceptare) cu
caracter irevocabil, a căror scadență inițială este mai mare
de un an și a căror utilizare nu este certă;“.
c) Prima liniuță de la categoria îRisc scăzut“ va avea
următorul cuprins:
î— facilități de credit
creditare, de achiziționare
furnizare de facilități de
caracter irevocabil, a căror
sau egală cu un an și a

neutilizate (angajamente de
de titluri sau angajamente de
garantare ori acceptare) cu
scadență inițială este mai mică
căror utilizare nu este certă;“.

12. În cadrul anexei nr. II, punctul 1 etapa (c) liniuța a
doua va avea următorul cuprins:
î— în cazul determinării expunerilor mari — cu
ponderile alocate pentru contrapartidele relevante prevăzute
la art. 9 pct. 10 și 11, cu excepția ponderilor de 100%
care vor fi înlocuite cu ponderi de 50%, avându-se în
vedere și prevederile art. 6 pct. 3“.
13. Tabelul 1 din anexa nr. IV va avea cuprinsul
prezentat în anexa nr. 1*) la prezentele norme.
14. Anexa nr. V va avea cuprinsul prezentat în anexa
nr. 2*) la prezentele norme.
Art. II. — La data intrării în vigoare a prezentelor norme
se abrogă Circulara Băncii Naționale a României
nr. 12/2004 pentru modificarea Normelor Băncii Naționale a
României nr. 12/2003 privind supravegherea solvabilității și
expunerilor mari ale instituțiilor de credit, publicată în
Monitorul Oficial al României, Partea I, nr. 541 din 16 iunie 2004.
Art. III. — Normele Băncii Naționale a României
nr. 12/2003, publicate în Monitorul Oficial al României,
Partea I, nr. 51 din 21 ianuarie 2004, cu modificările și
completările aduse prin prezentele norme, vor fi republicate
în Monitorul Oficial al României, Partea I, dându-se textelor
o nouă numerotare.

p. GUVERNATORUL BĂNCII NAȚIONALE A ROMÂNIEI,

EMIL IOTA GHIZARI

București, 20 august 2004.
Nr. 9.
*) Anexele nr. 1 și 2 sunt reproduse în facsimil.

PDF compression, OCR, web-optimization with CVISION's PdfCompressor

9

Tabel 1 *

ANEXA Nr. 1
(Anexa nr. IV)
la Normele nr. 12/2003)

MONITORUL OFICIAL AL ROMÂNIEI, PARTEA I, Nr. 786/26.VIII.2003

PDF compression, OCR, web-optimization with CVISION's PdfCompressor

MONITORUL OFICIAL AL ROMÂNIEI, PARTEA I, Nr. 786/26.VIII.2003

privind expunerile mari

SITUAȚIA

la Normele nr. 12/2003)]

ANEXA Nr. 2

[Anexa nr. V a)

10

PDF compression, OCR, web-optimization with CVISION's PdfCompressor

față de grupurile reprezentând un singur debitor care se deduc din valoarea cumulată a expunerilor mari1

EXPUNERILE

[Anexa nr. V b)
la Normele nr. 12/2003)]

MONITORUL OFICIAL AL ROMÂNIEI, PARTEA I, Nr. 786/26.VIII.2003
11

PDF compression, OCR, web-optimization with CVISION's PdfCompressor

Tabel 1

expunerii mari față de grupul de persoane aflate în relații speciale cu instituția de credit

STRUCTURA

la Normele nr. 12/2003)]

[Anexa nr. V c)

12
MONITORUL OFICIAL AL ROMÂNIEI, PARTEA I, Nr. 786/26.VIII.2003

PDF compression, OCR, web-optimization with CVISION's PdfCompressor

13

Tabel de corelații

Tabel 2

[Anexa nr. V d)
la Normele nr. 12/2003)]

MONITORUL OFICIAL AL ROMÂNIEI, PARTEA I, Nr. 786/26.VIII.2003

PDF compression, OCR, web-optimization with CVISION's PdfCompressor

grupurilor reprezentând îun singur debitor“ față de care instituția de credit înregistrează expuneri mari1

STRUCTURA

[Anexa nr. V e)
la Normele nr. 12/2003)]

14
MONITORUL OFICIAL AL ROMÂNIEI, PARTEA I, Nr. 786/26.VIII.2003

PDF compression, OCR, web-optimization with CVISION's PdfCompressor

STRUCTURA

grupului de persoane aflate în relații speciale cu instituția de credit față de care instituția de credit înregistrează expunere mare

[Anexa nr. V f)
la Normele nr. 12/2003)]

MONITORUL OFICIAL AL ROMÂNIEI, PARTEA I, Nr. 786/26.VIII.2003
15

PDF compression, OCR, web-optimization with CVISION's PdfCompressor

STRUCTURA

grupului reprezentat de personalul instituției de credit față de care instituția de credit înregistrează expunere mare

MONITORUL OFICIAL AL ROMÂNIEI, PARTEA I, Nr. 786/26.VIII.2003

la Normele nr. 12/2003)]

[Anexa nr. V g)

16

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
cont nr. 2511.1—12.1/ROL Banca Comercială Română — S.A. — Sucursala îUnirea“ București
și nr. 5069427282 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 786/26.VIII.2004 conține16 pagini.

Prețul de vânzare 17.000 lei

ISSN 1453—4495

PDF compression, OCR, web-optimization with CVISION's PdfCompressor

