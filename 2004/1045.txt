Anul 172 (XVI) — Nr. 1.045

PARTEA

I

LEGI, DECRETE, HOTĂRÂRI ȘI ALTE ACTE

Joi, 11 noiembrie 2004

SUMAR

Nr.

843.
856.

857.

859.
860.
861.

Pagina
DECRETE
— Decret privind conferirea Ordinului Meritul
Cultural în grad de Cavaler ....................................
— Decret pentru supunerea spre ratificare
Parlamentului a Acordului dintre România și
Spania privind recunoașterea reciprocă a
permiselor de conducere auto ale cetățenilor
români și spanioli, în scopul preschimbării, semnat
la București la 1 septembrie 2004 ........................
— Decret pentru supunerea spre ratificare
Parlamentului a Acordului de împrumut (Primul
împrumut de ajustare programatică — PAL 1)
dintre România și Banca Internațională pentru
Reconstrucție și Dezvoltare, semnat la București
la 27 septembrie 2004 ............................................
— Decret privind înființarea Consulatului General
al României la Sevilla, Regatul Spaniei ................
— Decret privind înființarea Agenției Consulare a
României la Trieste, Republica Italiană .................
— Decret privind înființarea Consulatului General
al României la Rostov pe Don, Federația Rusă ....

Nr.

Pagina

862 — Decret privind înființarea Agenției Consulare a
României la Torino, Republica Italiană ..................
2

5

863. — Decret privind înființarea Consulatului General
al României la Vrsac, Serbia și Muntenegru ........

5

HOTĂRÂRI ALE GUVERNULUI ROMÂNIEI
2

3
3
4
4

1.774. — Hotărâre pentru modificarea alin. (2) al art. 4
din Hotărârea Guvernului nr. 837/2004 privind
organizarea și funcționarea Autorității pentru
Valorificarea Activelor Statului ................................

6

1.775. — Hotărâre pentru modificarea anexei nr. 3 la
Hotărârea Guvernului nr. 737/2003 privind
organizarea și funcționarea Ministerului Muncii,
Solidarității Sociale și Familiei ................................

6

1.776.

— Hotărâre pentru aprobarea Normelor
metodologice de aplicare a prevederilor Ordonanței
de urgență a Guvernului nr. 62/2004 privind
regimul de organizare și funcționare a parcurilor
turistice .....................................................................

7–8

2

MONITORUL OFICIAL AL ROMÂNIEI, PARTEA I, Nr. 1.045/11.XI.2004

DECRETE
PREȘEDINTELE ROMÂNIEI

DECRET
privind conferirea Ordinului Meritul Cultural
în grad de Cavaler
În temeiul prevederilor art. 94 lit. a) și ale art. 100 din Constituția
României, republicată, ale art. 4 alin. (1), ale art. 7 lit. A și ale art. 11 din
Legea nr. 29/2000 privind sistemul național de decorații al României, cu
modificările ulterioare,
în semn de apreciere pentru talentul artistic și pentru întreaga activitate
pusă în slujba artelor plastice și promovării școlii românești de pictură,
Președintele României

d e c r e t e a z ă:

Articol unic. — Se conferă Ordinul Meritul Cultural în grad de Cavaler,
Categoria C — îArtele plastice“, doamnei Aurelia Păunescu.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 27 octombrie 2004.
Nr. 843.

PREȘEDINTELE ROMÂNIEI

DECRET
pentru supunerea spre ratificare Parlamentului a Acordului
dintre România și Spania privind recunoașterea reciprocă
a permiselor de conducere auto ale cetățenilor români
și spanioli, în scopul preschimbării, semnat la București
la 1 septembrie 2004
În temeiul prevederilor art. 91 alin. (1) și ale art. 100 din Constituția
României, republicată, precum și ale art. 19 alin. (1) lit. a) din Legea
nr. 590/2003 privind tratatele,
la propunerea Guvernului, potrivit Hotărârii nr. E 385 din 30
septembrie 2004,
Președintele României

d e c r e t e a z ă:

Articol unic. — Se supune spre ratificare Parlamentului Acordul dintre
România și Spania privind recunoașterea reciprocă a permiselor de
conducere auto ale cetățenilor români și spanioli, în scopul preschimbării,
semnat la București la 1 septembrie 2004, și se dispune publicarea
prezentului decret în Monitorul Oficial al României, Partea I.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 29 octombrie 2004.
Nr. 856.

MONITORUL OFICIAL AL ROMÂNIEI, PARTEA I, Nr. 1.045/11.XI.2004
PREȘEDINTELE ROMÂNIEI

DECRET
pentru supunerea spre ratificare Parlamentului a Acordului
de împrumut (Primul împrumut de ajustare
programatică — PAL 1) dintre România
și Banca Internațională pentru Reconstrucție și Dezvoltare,
semnat la București la 27 septembrie 2004
În temeiul prevederilor art. 91 alin. (1) și ale art. 100 din Constituția
României, republicată, precum și ale art. 19 alin. (1) lit. a) din Legea
nr. 590/2003 privind tratatele,
la propunerea Guvernului, potrivit Hotărârii nr. E 396 din 14 octombrie 2004,
Președintele României d e c r e t e a z ă:
Articol unic. — Se supune spre ratificare Parlamentului Acordul de
împrumut (Primul împrumut de ajustare programatică — PAL 1) dintre
România și Banca Internațională pentru Reconstrucție și Dezvoltare, semnat
la București la 27 septembrie 2004, și se dispune publicarea prezentului
decret în Monitorul Oficial al României, Partea I.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 29 octombrie 2004.
Nr. 857.

PREȘEDINTELE ROMÂNIEI

DECRET
privind înființarea Consulatului General al României
la Sevilla, Regatul Spaniei
În temeiul prevederilor art. 91 alin. (2) și ale art. 100 din Constituția
României, republicată, precum și ale Legii nr. 37/1991 privind înființarea,
desființarea și schimbarea rangului misiunilor diplomatice și oficiilor
consulare,
având în vedere propunerea Guvernului,
Președintele României d e c r e t e a z ă:
Articol unic. — Se înființează Consulatul General al României la
Sevilla, Regatul Spaniei, cu un număr de 5 posturi, potrivit anexei la
prezentul decret.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 29 octombrie 2004.
Nr. 859.
ANEXĂ

1.
2.
3.
4.
5.

Consul general
Consul
Funcționar consular
Secretar dactilo — contabil
Șofer intendent.

3

4

MONITORUL OFICIAL AL ROMÂNIEI, PARTEA I, Nr. 1.045/11.XI.2004
PREȘEDINTELE ROMÂNIEI

DECRET
privind înființarea Agenției Consulare a României
la Trieste, Republica Italiană
În temeiul prevederilor art. 91 alin. (2) și ale art. 100 din Constituția
României, republicată, precum și ale Legii nr. 37/1991 privind înființarea,
desființarea și schimbarea rangului misiunilor diplomatice și oficiilor
consulare,
având în vedere propunerea Guvernului,
Președintele României

d e c r e t e a z ă:

Articol unic. — Se înființează Agenția Consulară a României la Trieste,
Republica Italiană, cu un număr de 3 posturi, potrivit anexei la prezentul decret.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București,
Nr. 860.

29 octombrie 2004.

ANEXĂ

1. Consul
2. Funcționar consular
3. Șofer intendent.
PREȘEDINTELE ROMÂNIEI

DECRET
privind înființarea Consulatului General al României
la Rostov pe Don, Federația Rusă
În temeiul prevederilor art. 91 alin. (2) și ale art. 100 din Constituția
României, republicată, precum și ale Legii nr. 37/1991 privind înființarea,
desființarea și schimbarea rangului misiunilor diplomatice și oficiilor
consulare,
având în vedere propunerea Guvernului,
Președintele României

d e c r e t e a z ă:

Articol unic. — Se înființează Consulatul General al României la
Rostov pe Don, Federația Rusă, cu un număr de 5 posturi, potrivit anexei
la prezentul decret.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 29 octombrie 2004.
Nr. 861.
ANEXĂ

1.
2.
3.
4.
5.

Consul general
Consul
Funcționar consular
Secretar dactilo — contabil
Șofer intendent.

MONITORUL OFICIAL AL ROMÂNIEI, PARTEA I, Nr. 1.045/11.XI.2004
PREȘEDINTELE ROMÂNIEI

DECRET
privind înființarea Agenției Consulare a României
la Torino, Republica Italiană
În temeiul prevederilor art. 91 alin. (2) și ale art. 100 din Constituția
României, republicată, precum și ale Legii nr. 37/1991 privind înființarea,
desființarea și schimbarea rangului misiunilor diplomatice și oficiilor consulare,
având în vedere propunerea Guvernului,
Președintele României

d e c r e t e a z ă:

Articol unic. — Se înființează Agenția Consulară a României la Torino,
Republica Italiană, cu un număr de 3 posturi, potrivit anexei la prezentul decret.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 29 octombrie 2004.
Nr. 862.
ANEXĂ

1. Consul
2. Funcționar consular
3. Șofer intendent.
PREȘEDINTELE ROMÂNIEI

DECRET
privind înființarea Consulatului General al României
la Vrsac, Serbia și Muntenegru
În temeiul prevederilor art. 91 alin. (2) și ale art. 100 din Constituția
României, republicată, precum și ale Legii nr. 37/1991 privind înființarea,
desființarea și schimbarea rangului misiunilor diplomatice și oficiilor consulare,
având în vedere propunerea Guvernului,
Președintele României

d e c r e t e a z ă:

Articol unic. — Se înființează Consulatul General al României la Vrsac,
Serbia și Muntenegru, cu un număr de 5 posturi, potrivit anexei la prezentul decret.
PREȘEDINTELE ROMÂNIEI

ION ILIESCU
În temeiul art. 100 alin. (2) din
Constituția României, republicată,
contrasemnăm acest decret.
PRIM-MINISTRU

ADRIAN NĂSTASE
București, 29 octombrie 2004.
Nr. 863.
ANEXĂ

1.
2.
3.
4.
5.

Consul general
Consul
Funcționar consular
Secretar dactilo — contabil
Șofer intendent.

5

6

MONITORUL OFICIAL AL ROMÂNIEI, PARTEA I, Nr. 1.045/11.XI.2004

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
pentru modificarea alin. (2) al art. 4 din Hotărârea Guvernului nr. 837/2004 privind organizarea
și funcționarea Autorității pentru Valorificarea Activelor Statului
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — Alineatul (2) al articolului 4 din
Hotărârea Guvernului nr. 837/2004 privind organizarea și
funcționarea Autorității pentru Valorificarea Activelor Statului,
publicată în Monitorul Oficial al României, Partea I, nr. 503
din 4 iunie 2004, se modifică și va avea următorul cuprins:
î(2) Numărul maxim de posturi în structura organizatorică
a AVAS este de 500, exclusiv președintele și vicepreședinții,
din care 200 de posturi pentru activitatea de valorificare a
activelor statului prevăzută de Ordonanța de urgență a
Guvernului nr. 51/1998 privind valorificarea unor active ale
statului, republicată, cu modificările și completările ulterioare,

și 300 de posturi pentru desfășurarea activității prevăzute de
Ordonanța de urgență a Guvernului nr. 88/1997 privind
privatizarea societăților comerciale, aprobată prin Legea
nr. 44/1998, cu modificările și completările ulterioare, de
Legea nr. 137/2002 privind unele măsuri pentru accelerarea
privatizării, cu modificările și completările ulterioare, și de
Ordonanța Guvernului nr. 25/2002 privind unele măsuri de
urmărire a executării obligațiilor asumate prin contractele de
privatizare a societăților comerciale, aprobată cu modificări
și completări prin Legea nr. 506/2002, cu modificările și
completările ulterioare.“

PRIM-MINISTRU

ADRIAN NĂSTASE
Contrasemnează:
Președintele Autorității pentru Valorificarea Activelor Statului,
Mircea Ursache
Ministrul muncii, solidarității sociale și familiei,
Dan Mircea Popescu
Ministrul finanțelor publice,
Mihai Nicolae Tănăsescu

București, 21 octombrie 2004.
Nr. 1.774.

GUVERNUL ROMÂNIEI

HOTĂRÂRE
pentru modificarea anexei nr. 3 la Hotărârea Guvernului nr. 737/2003 privind organizarea
și funcționarea Ministerului Muncii, Solidarității Sociale și Familiei
În temeiul art. 108 din Constituția României, republicată,
Guvernul României adoptă prezenta hotărâre.
Articol unic. — La anexa nr. 3 la Hotărârea Guvernului
nr. 737/2003 privind organizarea și funcționarea Ministerului
Muncii, Solidarității Sociale și Familiei, publicată în Monitorul
Oficial al României, Partea I, nr. 483 din 7 iulie 2003, cu
modificările și completările ulterioare, litera A punctul II
litera b) se modifică și va avea următorul cuprins:

îb) inspectoratele teritoriale de muncă — servicii publice
deconcentrate — 3.966 de posturi*).
*) În anul 2004 sunt incluse 40 de posturi pentru funcționarea
aparatului propriu al Agenției Naționale pentru Protecția Familiei și 500 de
posturi pentru funcții contractuale utilizate temporar pe o perioadă de
maximum 18 luni. Începând cu anul 2005 sunt incluse până la 300 de
posturi, funcții contractuale, necesare pentru realizarea unor atribuții ale
Casei Naționale de Pensii și alte Drepturi de Asigurări Sociale, în cadrul
activității sistemului de asigurare pentru accidente de muncă și boli
profesionale, ale căror cheltuieli de personal se finanțează din bugetul
Inspecției Muncii.“

PRIM-MINISTRU

ADRIAN NĂSTASE

București, 21 octombrie 2004.
Nr. 1.775.

Contrasemnează:
p. Ministrul muncii, solidarității sociale și familiei,
Valentin Mocanu,
secretar de stat
Ministrul finanțelor publice,
Mihai Nicolae Tănăsescu

7

MONITORUL OFICIAL AL ROMÂNIEI, PARTEA I, Nr. 1.045/11.XI.2004
GUVERNUL ROMÂNIEI

HOTĂRÂRE
pentru aprobarea Normelor metodologice de aplicare a prevederilor Ordonanței de urgență
a Guvernului nr. 62/2004 privind regimul de organizare și funcționare a parcurilor turistice
În temeiul art. 108 din Constituția României, republicată, și al art. 10 din Ordonanța de urgență a Guvernului
nr. 62/2004 privind regimul de organizare și funcționare a parcurilor turistice,
Guvernul României adoptă prezenta hotărâre.
Articol unic. — Se aprobă Normele metodologice de
aplicare a prevederilor Ordonanței de urgență a Guvernului
nr. 62/2004 privind regimul de organizare și funcționare a

parcurilor turistice, prevăzute în anexa care face parte
integrantă din prezenta hotărâre.

PRIM-MINISTRU

ADRIAN NĂSTASE

București, 21 octombrie 2004.
Nr. 1.776.

Contrasemnează:
Ministrul transporturilor, construcțiilor și turismului,
Miron Tudor Mitrea
Ministru de stat, ministrul administrației și internelor,
Marian Florian Săniuță
Ministrul delegat pentru administrația publică,
Gheorghe Emacu
Ministrul finanțelor publice,
Mihai Nicolae Tănăsescu
ANEXĂ

NORME METODOLOGICE
de aplicare a prevederilor Ordonanței de urgență a Guvernului nr. 62/2004 privind regimul de organizare
și funcționare a parcurilor turistice
Art. 1. — (1) Titlul de parc turistic se acordă la
solicitarea autorităților administrației publice locale, în
conformitate cu prevederile Ordonanței de urgență a
Guvernului nr. 62/2004 privind regimul de organizare și
funcționare a parcurilor turistice, denumită în continuare
ordonanță de urgență, în vederea realizării următoarelor
obiective:
a) creșterea numărului locurilor de muncă;
b) sporirea volumului investițiilor străine directe;
c) dezvoltarea produselor turistice;
d) dezvoltarea de activități care să determine angajarea
personalului cu înaltă calificare;
e) desfășurarea de activități în concordanță cu obiectivele
de dezvoltare regională.
(2) În sensul prevederilor art. 1 alin. (2) din ordonanța
de urgență, prin activități de turism și servicii specifice se
înțelege:
a) servicii de cazare;
b) servicii de alimentație publică;
c) servicii de transport;
d) servicii de agrement;
e) servicii de tratament balnear.
(3) În sensul prevederilor alin. (2) și în raport cu
oportunitățile de dezvoltare specifice fiecărui parc turistic se
promovează diverse forme de turism:
a) turism de litoral;
b) turism montan;
c) turism balnear;
d) turism de agrement;
e) alte forme de turism.
(4) În cadrul parcului turistic, pe lângă activitățile care
predomină și care conferă domeniul de specializare al
parcului turistic, în vederea sprijinirii dezvoltării acestor
activități, se desfășoară o serie de servicii conexe:
a) furnizare de utilități;
b) curățenie și pază;

c) servicii comerciale;
d) servicii de evidență contabilă;
e) asistență în afaceri;
f) servicii de asigurare;
g) alte servicii similare acestora sau în legătură directă
cu acestea.
Art. 2. — (1) Administrarea parcului turistic se
realizează de către un comitet de administrare.
(2) În cererea pentru acordarea titlului de parc turistic
se menționează propunerile privind componența comitetului
de administrare, din care pot face parte reprezentanți ai
prefectului, ai consiliului local, ai consiliului județean, ai
investitorului, persoane fizice interesate ori reprezentanți ai
persoanelor juridice.
Art. 3. — Prin hotărârea Guvernului de acordare a
titlului de parc turistic se vor stabili:
a) tipul activităților turistice și al serviciilor ce urmează a
se desfășura, potrivit zonei și condițiilor de atragere a unui
număr maxim de turiști, tipul investițiilor privind realizarea
infrastructurii (rețele de apă, canalizare și de drumuri
publice, rețele de alimentare cu gaze, energie electrică și
de telecomunicații etc.);
b) sursele de finanțare, care pot fi: bugetele locale ale
unităților administrativ-teritoriale în a căror rază funcționează
parcul turistic, credite interne și/sau externe, sponsorizări,
investiții private interne și internaționale, investiții mixte, alte
surse legal constituite.
Art. 4. — (1) Atribuțiile comitetului de administrare sunt:
a) să colaboreze cu autoritățile administrației publice
locale pe al căror teritoriu se constituie parcurile turistice, la
întocmirea planurilor de amenajare teritorială și urbanistică,
în condițiile legii;
b) să atragă surse financiare pentru realizarea racordării
parcului turistic la rețelele de utilități: drumuri de acces,
canalizare, telecomunicații, alimentare cu apă, energie
electrică, gaze naturale;

8

MONITORUL OFICIAL AL ROMÂNIEI, PARTEA I, Nr. 1.045/11.XI.2004

c) să gestioneze sursele financiare proprii și atrase, în
conformitate cu strategia de funcționare și dezvoltare a
parcului turistic, în vederea asigurării utilităților și serviciilor
necesare activităților desfășurate în parcul turistic, asigurării
și garantării nediscriminatorii a dreptului de folosință asupra
infrastructurii și utilităților, potrivit contractelor încheiate de
autoritățile administrației publice locale cu beneficiarii
acestora, reparării, întreținerii, modernizării și dezvoltării,
după caz, a infrastructurii și utilităților din interiorul parcului
turistic, asigurării accesului la utilizarea spațiilor din parcul
turistic destinate folosinței comune;
d) să selecteze solicitările de admitere de noi agenți
economici în parcul turistic;
e) să atragă investitori pentru dezvoltarea activităților și
serviciilor specifice parcurilor turistice;
f) să încheie și să dezvolte parteneriatele interne și
internaționale, să ofere consultanță pentru afaceri etc.;
g) să colaboreze cu autoritățile administrației publice
centrale și locale și cu alte organisme și organizații.
(2) În exercitarea atribuțiilor care îi revin, comitetul de
administrare adoptă hotărâri cu caracter obligatoriu pentru
toate persoanele juridice care desfășoară activități specifice
în perimetrul parcurilor turistice.
(3) Pentru recuperarea investiției, acoperirea costurilor
de întreținere și pentru realizarea unui profit se percep
tarife de utilizare și exploatare a parcului turistic. Valoarea
tarifelor de utilizare și exploatare a parcului turistic este
stabilită de către comitetul de administrare.
Art. 5. — În vederea obținerii titlului de parc turistic,
solicitantul depune următoarele documente:
a) cererea de acordare a titlului de parc turistic;
b) copii de pe documentațiile de amenajare a teritoriului
și urbanism privind delimitarea terenului;
c) studiul de fezabilitate pentru realizarea parcului
turistic, inclusiv descrierea infrastructurii în interiorul
acestuia și a sistemelor de conectare la utilitățile din
exteriorul parcului turistic, ce urmează să fie realizate, cu
un capitol separat făcând dovada oportunității, în sensul că
terenul se află într-o zonă cu potențial turistic complex;
d) declarația pe propria răspundere a proprietarului
terenului aferent parcului turistic, din care să rezulte că
situația juridică a terenului este clarificată, acesta nefăcând
obiectul vreunui litigiu și nefiind afectat de sarcini;
e) certificatul de sarcini;
f) strategia de funcționare și dezvoltare a parcului
turistic;
g) acordul autorității administrației publice locale privind
realizarea infrastructurii aferente parcului turistic și
conexiunii utilităților.
Art. 6. — Delimitarea parcurilor turistice se face pe
baza documentațiilor de amenajare a teritoriului și urbanism
realizate de autoritățile administrației publice locale, cu
avizul de specialitate al Ministerului Transporturilor,
Construcțiilor și Turismului.
Art. 7. — (1) Cererea pentru acordarea titlului de parc
turistic și documentele prevăzute la art. 5 se depun la

Registratura generală a Ministerului Transporturilor,
Construcțiilor și Turismului, în vederea analizei și evaluării.
(2) Ministerul Transporturilor, Construcțiilor și Turismului
aprobă sau respinge motivat cererea de acordare a titlului
de parc turistic, în termen de 30 de zile de la depunerea
acesteia.
(3) În situația în care documentația nu este completă,
Ministerul Transporturilor, Construcțiilor și Turismului poate
solicita completarea documentației, acordându-se un nou
termen de 30 de zile, care curge de la data completării.
(4) Ministerul Transporturilor, Construcțiilor și Turismului,
prin Autoritatea Națională pentru Turism, efectuează la fața
locului verificări ale zonei delimitate care face obiectul
cererii de acordare a titlului de parc turistic.
Art. 8. — (1) Titlul de parc turistic se acordă
solicitantului, dacă acesta îndeplinește condițiile prevăzute
în prezentele norme metodologice.
(2) Titlul de parc turistic se acordă prin hotărâre a
Guvernului, la propunerea Ministerului Transporturilor,
Construcțiilor și Turismului, ca urmare a analizei și evaluării
documentației depuse de solicitant.
(3) Titlul de parc turistic cuprinde:
a) datele de identificare a solicitantului;
b) datele de identificare a zonei delimitate în care se
constituie parcul turistic;
c) durata de funcționare a parcului turistic;
d) tipul activităților turistice și al serviciilor ce urmează
să se desfășoare în cadrul parcului turistic;
e) tipul investițiilor privind realizarea infrastructurii —
rețele de apă, canalizare și de drumuri publice, rețele de
alimentare cu gaze, energie electrică și de telecomunicații
și altele;
f) sursele de finanțare.
Art. 9. — (1) Ministerul Transporturilor, Construcțiilor și
Turismului aduce la cunoștință solicitanților motivele care
au determinat respingerea cererii de acordare a titlului de
parc turistic.
(2) O nouă cerere de acordare a titlului de parc turistic
se poate introduce după cel puțin 3 luni de la respingere,
dacă sunt realizate condițiile neîndeplinite la prima
solicitare.
Art. 10. — Retragerea titlului de parc turistic se dispune
prin hotărâre a Guvernului, la propunerea Ministerului
Transporturilor, Construcțiilor și Turismului, în situațiile
prevăzute la art. 8 din ordonanța de urgență.
Art. 11. — Ministerul Transporturilor, Construcțiilor și
Turismului analizează evoluția dezvoltării parcurilor turistice,
pe baza rapoartelor depuse semestrial de către comitetul
de administrare.
Art. 12. — Modelul cererii pentru eliberarea titlului de
parc turistic se aprobă prin ordin al ministrului
transporturilor, construcțiilor și turismului, în termen de
10 zile de la intrarea în vigoare a prezentelor norme
metodologice.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.045/11.XI.2004 conține 8 pagini.

Prețul de vânzare 9.500 lei

ISSN 1453—4495

