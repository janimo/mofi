PARTEA

Anul 172 (XVI) — Nr. 1.213

I

Vineri, 17 decembrie 2004

LEGI, DECRETE, HOTĂRÂRI ȘI ALTE ACTE
SUMAR
Nr.

Pagina

DECIZII ALE CURȚII CONSTITUȚIONALE
Decizia nr. 435 din 26 octombrie 2004 referitoare la
excepția de neconstituționalitate a dispozițiilor
art. 78 alin. 3 din Codul de procedură civilă.........
HOTĂRÂRI ALE GUVERNULUI ROMÂNIEI
2.137. — Hotărâre privind organizarea și funcționarea
Agenției Naționale a Taberelor și Turismului Școlar
și a agențiilor teritoriale ale taberelor și turismului
școlar..........................................................................

DECIZII

1–3

4–8

ALE

CURȚII

CONSTITUȚIONALE

CURTEA CONSTITUȚIONALĂ

D E C I Z I A Nr. 435
din 26 octombrie 2004

referitoare la excepția de neconstituționalitate a dispozițiilor art. 78 alin. 3
din Codul de procedură civilă
Ioan Vida
Nicolae Cochinescu
Aspazia Cojocaru
Constantin Doldur
Acsinte Gaspar
Kozsokár Gábor
Petre Ninosu
Șerban Viorel Stănoiu
Dana Titian
Ingrid Alina Tudora

—
—
—
—
—
—
—
—
—
—

președinte
judecător
judecător
judecător
judecător
judecător
judecător
judecător
procuror
magistrat-asistent

Pe rol se află soluționarea excepției de neconstituționalitate a dispozițiilor art. 78 alin. 3 din Codul de
procedură civilă, excepție ridicată de Vasile Iordache în
Dosarul nr. 14.035/2003 al Judecătoriei Sectorului 1
București.

La apelul nominal lipsesc părțile, față de care procedura
de citare este legal îndeplinită.
Cauza se află în stare de judecată.
Reprezentantul Ministerului Public pune concluzii de
respingere a excepției de neconstituționalitate ca
neîntemeiată, susținând că textul de lege criticat nu
contravine prevederilor constituționale ale art. 16, 21 și
129, și nici celor ale art. 6 pct. 1 din Convenția pentru
apărarea drepturilor omului și a libertăților fundamentale. În
acest sens, invocă Decizia Curții Constituționale
nr. 105/2004.
C U R T E A,

având în vedere actele și lucrările dosarului, constată
următoarele:

2

MONITORUL OFICIAL AL ROMÂNIEI, PARTEA I, Nr. 1.213/17.XII.2004

Prin Încheierea din 6 mai 2004, pronunțată în Dosarul
nr. 14.035/2003, Judecătoria Sectorului 1 București a
sesizat Curtea Constituțională cu excepția de
neconstituționalitate a dispozițiilor art. 78 alin. 3 din Codul
de procedură civilă. Excepția a fost ridicată de Vasile
Iordache într-o cauză civilă având ca obiect divorț și partaj.
În motivarea excepției de neconstituționalitate, autorul
acesteia susține că dispozițiile legale criticate contravin
prevederilor constituționale ale art. 16, 21 și 129, precum
și celor ale art. 6 pct. 1 din Convenția pentru apărarea
drepturilor omului și a libertăților fundamentale, deoarece,
îprin art. 78 alin. 3 din Codul de procedură civilă, instanța
de fond este obligată să pronunțe o încheiere irevocabilă,
limitând astfel accesul la o cale de atac, prin care se
poate executa controlul judecătoresc exercitat de instanța
superioară și astfel să se îndrepte o eroare săvârșită de
judecătorii primei instanțe“.
Judecătoria Sectorului 1 București apreciază că
excepția de neconstituționalitate este neîntemeiată. În acest
sens, instanța arată că dispozițiile criticate nu contravin
prevederilor constituționale invocate de autorul excepției,
întrucât încheierea prin care se soluționează cererea de
acordare a asistenței juridice este o încheiere interlocutorie,
iar instanța poate reveni asupra ei în situația în care s-au
schimbat împrejurările avute în vedere la soluționarea sa.
Potrivit prevederilor art. 24 alin. (1) din Legea
nr. 47/1992, republicată, încheierea de sesizare a fost
comunicată președinților celor două Camere ale
Parlamentului și Guvernului, pentru a-și exprima punctele
de vedere asupra excepției de neconstituționalitate ridicate,
iar în conformitate cu art. 181 din Legea nr. 35/1997, cu
modificările ulterioare, a fost solicitat punctul de vedere al
instituției Avocatul Poporului.
Guvernul, invocând jurisprudența constantă a Curții
Constituționale, în deplin acord cu aceea a Curții Europene
a Drepturilor Omului, apreciază că excepția de
neconstituționalitate invocată este neîntemeiată. În acest
sens, arată că textul legal criticat trebuie privit în contextul
întregii reglementări a asistenței judiciare gratuite,
concepută de legiuitor ca o modalitate de garantare a
accesului la justiție, a exercitării drepturilor procesuale ale
părților, și nicidecum ca un mijloc de îngrădire a acestora.
Astfel, arată că procedura de judecată, în ansamblul său,
se întemeiază pe dispozițiile art. 126 alin. (2) și ale
art. 129 din Constituție, republicată, texte constituționale
care lasă la latitudinea legiuitorului reglementarea
competenței, a procedurii, precum și a căilor de atac. În
acest context, consideră că îtextul criticat nu reprezintă o
încălcare a prevederilor constituționale referitoare la
realizarea drepturilor în justiție, ci, dimpotrivă, reprezintă o
expresie a aplicării acestora (...), asigurând, în mod real,
accesul liber la justiție“. În ceea ce privește înfrângerea
art. 16 din Constituție, republicată, Guvernul apreciază că
textul de lege criticat nu creează discriminări între cetățeni,
întrucât normele acestuia îsunt aplicabile tuturor cauzelor
de acest fel, precum și tuturor părților din aceste cauze, în
egală măsură“.
Avocatul Poporului apreciază că dispozițiile legale
criticate sunt constituționale. Astfel, invocând jurisprudența
Curții Constituționale, apreciată ca fiind în concordanță cu
practica jurisdicțională a Curții Europene a Drepturilor
Omului, arată că dispozițiile art. 78 alin. 3 din Codul de

procedură civilă nu încalcă principiul constituțional al
egalității cetățenilor în fața legii și a autorităților publice,
consacrat prin art. 16 alin. (1) și (2) din Constituție,
republicată, întrucât regimul juridic diferit este determinat de
specificul domeniului reglementat. În ceea ce privește
contrarietatea textului legal dedus controlului față de
prevederile constituționale ale art. 21 și art. 129, prin
raportare la art. 6 pct. 1 din Convenția pentru apărarea
drepturilor omului și a libertăților fundamentale, Avocatul
Poporului apreciază că aceasta nu poate fi reținută. În
final, arată că invocarea dispozițiilor art. 16 alin. (3) și (4)
din Constituție, republicată, nu are relevanță în cauză.
Președinții celor două Camere ale Parlamentului nu au
comunicat punctele lor de vedere asupra excepției de
neconstituționalitate ridicate.
C U R T E A,

examinând încheierea de sesizare, punctele de vedere ale
Guvernului și Avocatului Poporului, raportul întocmit în
cauză de judecătorul-raportor, concluziile procurorului,
dispozițiile legale criticate, raportate la prevederile
Constituției, precum și dispozițiile Legii nr. 47/1992,
republicată, reține următoarele:
Curtea Constituțională a fost legal sesizată și este
competentă, potrivit dispozițiilor art. 146 lit. d) din
Constituție, republicată, ale art. 1 alin. (2), ale art. 2, 3, 10
și 29 din Legea nr. 47/1992, republicată, să soluționeze
excepția de neconstituționalitate ridicată.
Obiectul excepției de neconstituționalitate îl constituie
art. 78 alin. 3 din Codul de procedură civilă, potrivit căruia
îÎncheierea cu privire la cererea de asistență sau prin care s-a
revenit asupra asistenței încuviințate nu este supusă nici unei
căi de atac“.
În susținerea neconstituționalității acestui text de lege,
autorul excepției invocă încălcarea prevederilor
constituționale ale art. 16, 21 și 129, care au următorul
conținut:
— Art. 16: î(1) Cetățenii sunt egali în fața legii și a
autorităților publice, fără privilegii și fără discriminări.
(2) Nimeni nu este mai presus de lege.
(3) Funcțiile și demnitățile publice, civile sau militare, pot fi
ocupate, în condițiile legii, de persoanele care au cetățenia
română și domiciliul în țară. Statul român garantează
egalitatea de șanse între femei și bărbați pentru ocuparea
acestor funcții și demnități.
(4) În condițiile aderării României la Uniunea Europeană,
cetățenii Uniunii care îndeplinesc cerințele legii organice au
dreptul de a alege și de a fi aleși în autoritățile administrației
publice locale.“;
— Art. 21: î(1) Orice persoană se poate adresa justiției
pentru apărarea drepturilor, a libertăților și a intereselor sale
legitime.
(2) Nici o lege nu poate îngrădi exercitarea acestui drept.
(3) Părțile au dreptul la un proces echitabil și la soluționarea
cauzelor într-un termen rezonabil.
(4) Jurisdicțiile speciale administrative sunt facultative și
gratuite.“;
— Art. 129: îÎmpotriva hotărârilor judecătorești, părțile
interesate și Ministerul Public pot exercita căile de atac, în
condițiile legii.“
Autorul excepției invocă, de asemenea, încălcarea
dispozițiilor referitoare la dreptul persoanei la un proces

MONITORUL OFICIAL AL ROMÂNIEI, PARTEA I, Nr. 1.213/17.XII.2004
echitabil, cuprinse în art. 6 pct. 1 din Convenția pentru
apărarea drepturilor omului și a libertăților fundamentale,
potrivit cărora: îOrice persoană are dreptul la judecarea în
mod echitabil, în mod public și într-un termen rezonabil a
cauzei sale, de către o instanță independentă și imparțială,
instituită de lege, care va hotărî fie asupra încălcării drepturilor
și obligațiilor sale cu caracter civil, fie asupra temeiniciei
oricărei acuzații în materie penală îndreptate împotriva sa.
Hotărârea trebuie să fie pronunțată în mod public, dar accesul
în sala de ședință poate fi interzis presei și publicului pe
întreaga durată a procesului sau a unei părți a acestuia în
interesul moralității, al ordinii publice ori al securității naționale
într-o societate democratică, atunci când interesele minorilor
sau protecția vieții private a părților la proces o impun, sau în
măsura considerată absolut necesară de către instanță atunci
când, în împrejurări speciale, publicitatea ar fi de natură să
aducă atingere intereselor justiției.“
Examinând excepția de neconstituționalitate, Curtea
constată că dispozițiile criticate au mai fost supuse
controlului de constituționalitate sub aspectul încălcării
principiilor constituționale ale egalității în drepturi și al
accesului liber la justiție, precum și al înfrângerii
dispozițiilor art. 129 din Constituție, republicată, referitoare
la folosirea căilor de atac.
Astfel, prin Decizia nr. 105 din 9 martie 2004, publicată
în Monitorul Oficial al României, Partea I, nr. 301 din
6 aprilie 2004, Curtea a respins, ca fiind neîntemeiată,
excepția de neconstituționalitate a dispozițiilor art. 78 alin. 3
din Codul de procedură civilă, statuând că acestea nu
contravin prevederilor constituționale ale art. 16, 21 și 129.
Cu acel prilej, Curtea Constituțională a constatat că
textul de lege dedus controlului nu încalcă principiul
constituțional al egalității cetățenilor în fața legii și a
autorităților publice, întrucât nu face nici o diferențiere între
părțile aflate în proces. Împrejurarea că, în această
materie, s-a prevăzut, prin derogare de la dreptul comun,
că încheierile prin care s-a respins cererea de asistență
judiciară sau s-a revenit asupra asistenței încuviințate nu
sunt supuse nici unei căi de atac, nu justifică o asemenea
critică, regimul juridic diferit fiind determinat de specificul
domeniului reglementat.
În ceea ce privește critica de neconstituționalitate
referitoare la încălcarea art. 21 din Constituție, Curtea a

3

făcut trimitere la Decizia Plenului nr. 1 din 8 februarie
1994, publicată în Monitorul Oficial al României, Partea I,
nr. 69 din 16 martie 1994, prin care s-a statuat că
semnificația art. 21 alin. (2) din Constituție, potrivit căruia
accesul la justiție nu poate fi îngrădit prin lege, este aceea
că nu se poate exclude de la exercițiul drepturilor
procesuale nici o categorie sau grup social. Însă legiuitorul
poate institui, în considerarea unor situații deosebite, reguli
speciale de procedură, precum și modalități particulare de
exercitare a drepturilor procedurale, astfel încât accesul
liber la justiție nu înseamnă accesul, în toate cazurile, la
toate structurile judecătorești și la toate căile de atac. De
aceea instituirea unor reguli speciale privind exercitarea
căilor de atac nu contravine prevederilor constituționale
cuprinse în art. 21 privind accesul liber la justiție, atât timp
cât, potrivit celor prevăzute de art. 75 alin. 2 din Codul de
procedură civilă, părților interesate le este asigurată
posibilitatea de a reitera cererea de asistență judiciară în
fața aceleiași instanțe, în măsura în care au intervenit
elemente noi de natură a impune și a justifica admiterea
unei asemenea cereri.
În sfârșit, pentru aceleași argumente expuse mai sus,
Curtea a constatat că nu poate fi primită nici critica potrivit
căreia dispozițiile art. 78 alin. 3 din Codul de procedură
civilă ar aduce atingere prevederilor constituționale ale
art. 129, referitoare la folosirea căilor de atac. Sub acest
aspect opțiunea legiuitorului a fost impusă de exigența
soluționării cu celeritate a procesului dedus judecății.
Întrucât în cauza de față nu au intervenit elemente noi
de natură să reconsidere jurisprudența Curții Constituționale
în materie, atât soluția, cât și considerentele acestor decizii
își mențin valabilitatea și în prezenta cauză.
În ceea ce privește înfrângerea art. 6 pct. 1 din
Convenția pentru apărarea drepturilor omului și a libertăților
fundamentale, Curtea constată că art. 78 alin. 3 din Codul
de procedură civilă nu conține nici o prevedere prin care
s-ar aduce atingere dreptului persoanei de a beneficia de o
judecată echitabilă, publică și într-un termen rezonabil a
cauzei sale, de către o instanță independentă și imparțială,
instituită de lege.

Pentru considerentele expuse, în temeiul art. 146 lit. d) și al art. 147 alin. (4) din Constituție, republicată, precum
și al art. 1, 2, 3, al art. 11 alin. (1) lit. A.d), precum și al art. 29 din Legea nr. 47/1992, republicată,
CURTEA

CONSTITUȚIONALĂ

În numele legii
D E C I D E:

Respinge excepția de neconstituționalitate a dispozițiilor art. 78 alin. 3 din Codul de procedură civilă, excepție
ridicată de Vasile Iordache în Dosarul nr. 14.035/2003 al Judecătoriei Sectorului 1 București.
Definitivă și general obligatorie.
Pronunțată în ședința publică din data de 26 octombrie 2004.
PREȘEDINTELE CURȚII CONSTITUȚIONALE,

prof. univ. dr. IOAN VIDA
Magistrat-asistent,
Ingrid Alina Tudora

4

MONITORUL OFICIAL AL ROMÂNIEI, PARTEA I, Nr. 1.213/17.XII.2004

HOTĂRÂRI

ALE

GUVERNULUI

ROMÂNIEI

GUVERNUL ROMÂNIEI

HOTĂRÂRE
privind organizarea și funcționarea Agenției Naționale a Taberelor și Turismului Școlar
și a agențiilor teritoriale ale taberelor și turismului școlar
În temeiul art. 108 din Constituția României, republicată,
Guvernul României adoptă prezenta hotărâre.
Art. 1. — (1) Agenția Națională a Taberelor și
Turismului Școlar se organizează și funcționează ca
instituție publică cu personalitate juridică, în subordinea
Autorității Naționale pentru Tineret.
(2) Agenția Națională a Taberelor și Turismului Școlar
are sediul în municipiul București, str. Eremia Grigorescu
nr. 26, sectorul 1.
(3) Agenția Națională a Taberelor și Turismului Școlar
va avea în coordonare agențiile teritoriale ale taberelor și
turismului școlar, care au personalitate juridică.
(4) Agenția Națională a Taberelor și Turismului Școlar
va fi denumită în continuare Agenția, iar agențiile teritoriale
ale taberelor și turismului școlar vor fi denumite în
continuare agenții teritoriale.
Art. 2. — (1) Scopul Agenției este de a organiza
activități de interes public, cu caracter cultural-educativ
pentru copii și tineri și cu caracter social pentru diverse
categorii socioprofesionale.
(2) Pentru realizarea scopului său, Agenția îndeplinește
următoarele obiective:
a) aplicarea politicii Guvernului în domeniul turismului
pentru copii și tineri;
b) inițierea, aplicarea și sprijinirea activităților cu caracter
cultural-educativ pentru copii și tineri și/sau cu caracter
social;
c) inițierea, dezvoltarea și sprijinirea parteneriatelor în
domeniul turismului și educației pentru copii și tineri și a
programelor sociale cu alte autorități și instituții publice,
precum și cu alte persoane fizice sau juridice române sau
străine;
d) elaborarea, susținerea și implementarea legislației în
domeniul turismului și educației pentru copii și tineri și a
programelor sociale;
e) autorizarea activității instituțiilor publice, precum și
persoanelor fizice sau juridice române ori străine care au
activitate în domeniul turismului pentru copii și tineri pe
teme educativ-culturale, de vacanță și de timp liber;
f) menținerea, îmbunătățirea și dezvoltarea patrimoniului
aflat în administrarea și/sau în proprietatea sa.
(3) Pentru realizarea obiectivelor din domeniul său de
activitate, Agenția are următoarele atribuții:
a) organizează activități de profil prin: programe
specializate pe discipline de învățământ sau pe diferite
domenii ale științei, tehnicii, artei și culturii, tabere sportive,
concursuri, competiții, cluburi de vacanță, excursii, expediții,
drumeții, manifestări cultural-artistice și de educație, cu
caracter național și internațional, asigurându-se în acest fel
și participarea directă sau pe bază de reciprocitate la
manifestări similare peste hotare;
b) organizează și amenajează în incinta taberelor
școlare cluburi, biblioteci, chioșcuri, gospodării-anexe și
poate desfășura activități specifice de prestări de servicii,
activități de transport și de valorificare a resurselor proprii,

de pe urma cărora realizează venituri pe care le utilizează
și le gestionează potrivit legii;
c) înființează tabere școlare, centre de vacanță, turistice,
sportive și de agrement, prin amenajarea spațiilor și
imobilelor neutilizate din domeniul public al statului, prin
achiziționarea sau prin construirea unor noi imobile;
d) colaborează cu Ministerul Educației și Cercetării și cu
alte instituții și autorități privind organizarea de activități de
vacanță și timp liber pentru preșcolari și elevi;
e) popularizează în instituțiile de învățământ oferta
turistică și educativă proprie pentru activitățile interne și
externe;
f) aprobă schimburile de grupuri pentru activitățile
desfășurate de agențiile teritoriale, atât între acestea, cât și
între acestea și alți deținători de baze de odihnă și
tratament, precum și schimburile internaționale la care
agențiile teritoriale participă;
g) coordonează, monitorizează și controlează modul de
organizare a activităților de vacanță și de timp liber,
gestionarea resurselor umane și financiare, administrarea și
utilizarea bazei materiale de către agențiile teritoriale;
h) elaborează și propune spre aprobare Autorității
Naționale pentru Tineret costuri medii orientative, pe
categorii de activități;
i) negociază cu alți deținători de baze turistice costuri
pentru activitățile de vacanță și de timp liber, organizate în
spațiile acestora;
j) aprobă utilizarea taberelor, a centrelor de vacanță,
turistice, sportive și de agrement pentru procesul de
învățământ de către copiii și tinerii care necesită cure de
recuperare a sănătății;
k) asigură, contra cost sau cu titlu gratuit, transportul
copiilor și tinerilor în tabere, potrivit programului de
transport întocmit împreună cu Societatea Națională de
Transport Feroviar de Călători îC.F.R. Călători“ — S.A. sau
cu alte societăți comerciale de transport;
l) avizează unitățile turistice în care se organizează
tabere, excursii și expediții cu preșcolari și școlari și
totodată avizează agenți economici, asociații, alte persoane
juridice și persoane fizice care organizează astfel de
activități;
m) organizează centre metodologice de pregătire,
perfecționare și formare;
n) instruiește personalul angajat din domeniul serviciilor
de cazare, alimentație și turism, a formatorilor de animatori,
a animatorilor de vacanță și de timp liber, precum și a
elevilor din liceele de profil;
o) elaborează și implementează norme în domeniu
pentru activitățile organizate cu preșcolari și elevi de către
terți;
p) organizează programe cu caracter social;
q) organizează activități cu caracter european pentru
copii și tineri;

MONITORUL OFICIAL AL ROMÂNIEI, PARTEA I, Nr. 1.213/17.XII.2004
r) controlează activitatea agențiilor teritoriale și a
agenților economici, asociațiilor, altor persoane juridice și
persoanelor fizice care organizează activități ce necesită
avizul Agenției și aplică sancțiuni în cazul nerespectării de
către aceștia a normelor și dispozițiilor legale;
s) elaborează și aplică politica guvernamentală în
domeniu;
t) alte atribuții expres prevăzute în lege.
Art. 3. — Regulamentul intern al Agenției privind
organizarea și funcționarea sa se aprobă de președintele
Autorității Naționale pentru Tineret.
Art. 4. — (1) În exercitarea atribuțiilor sale, Agenția
colaborează cu ministere și autorități ale administrației
publice centrale, cu autoritățile administrației publice locale,
cu alte instituții publice, precum și cu persoane fizice și
juridice, române ori străine.
(2) În vederea îndeplinirii atribuțiilor sale, Agenția are
dreptul să solicite în condițiile legii informații de la
ministere și autorități ale administrației publice centrale, de
la autoritățile administrației publice locale, de la alte
instituții publice.
Art. 5. — (1) Structura organizatorică a aparatului
propriu al Agenției este prevăzută în anexa nr. 1.
(2) Încadrarea personalului din aparatul propriu,
modificarea, suspendarea sau încetarea raporturilor de
muncă se aprobă prin decizie a directorului general.
Personalului Agenției, respectiv al agențiilor teritoriale, nu i
se aplică prevederile Legii nr. 188/1999 privind Statutul
funcționarilor publici, republicată, cu modificările ulterioare.
Art. 6. — Numărul maxim de posturi ale Agenției este
de 1.038, din care 50 de posturi sunt în aparatul propriu,
iar 988 de posturi se distribuie agențiilor teritoriale.
Art. 7. — (1) Agenția este condusă de un director
general numit de către președintele Autorității Naționale
pentru Tineret, în condițiile legii.
(2) Directorul general răspunde de întreaga activitate a
Agenției.
(3) Directorul general îndeplinește, conform legii, funcția
de ordonator terțiar de credite pentru bugetul Agenției.
Art. 8. — Directorul general îndeplinește, în principal,
următoarele atribuții specifice:
a) reprezintă Agenția în raport cu alte autorități și
instituții publice, cu persoane fizice și juridice din țară sau
din străinătate;
b) conduce aparatul propriu al Agenției, numește și
eliberează din funcție personalul acesteia;
c) stabilește statul de funcții al Agenției, în limita
numărului de posturi aprobate prin prezenta hotărâre;
d) asigură coordonarea activității agențiilor teritoriale,
propune președintelui Autorității Naționale pentru Tineret
numirea și eliberarea din funcție a conducătorilor acestor
instituții;
e) avizează și propune spre aprobare președintelui
Autorității Naționale pentru Tineret structura organizatorică,
statele de funcții, precum și criteriile de constituire a
compartimentelor agențiilor teritoriale.
Art. 9. — În exercitarea atribuțiilor sale, directorul
general emite decizii, dispoziții și instrucțiuni, obligatorii
pentru aparatul propriu și cel al agențiilor teritoriale.
Art. 10. — (1) Se constituie Consiliul director al
Agenției, condus de directorul general al Agenției și format
din reprezentanți ai Agenției și din reprezentanți ai
agențiilor teritoriale.
(2) Consiliul director are rol de decizie în domeniul
administrativ și economico-financiar asupra activității
agențiilor teritoriale, organizarea și funcționarea sa fiind
stabilite prin Regulamentul intern al Agenției.

5

Art. 11. — (1) Finanțarea activității Agenției se face din
venituri proprii și din subvenții acordate de la bugetul de
stat.
(2) Cheltuielile curente și de capital ale Agenției se
acoperă din venituri proprii și din subvenții acordate de la
bugetul de stat.
(3) Agențiile teritoriale aflate în coordonarea Agenției se
finanțează din venituri proprii și din subvenții acordate de
la bugetul de stat.
Art. 12. — (1) Veniturile proprii pot proveni din:
a) contribuții de la persoane fizice și juridice din țară și
din străinătate, donații, sponsorizări;
b) veniturile obținute din desfășurarea celorlalte activități
prevăzute de lege și din alte colaborări.
(2) Criteriile de calcul privind stabilirea costului mediu
orientativ, pe categorii de activități, sunt prevăzute în anexa
nr. 2.
(3) Subvențiile de la bugetul de stat vor acoperi și
facilitățile acordate unor categorii de beneficiari, conform
anexei nr. 3.
Art. 13. — Stabilirea numărului maxim de autoturisme și
a consumului lunar de carburanți se face potrivit
dispozițiilor legale în vigoare.
Art. 14. — În vederea îndeplinirii funcțiilor sale specifice,
Agenția poate încheia, în condițiile legii, contracte cu
persoane fizice sau juridice, române ori străine, având ca
obiect prestarea de servicii de consultanță în materie
fiscală, juridică, de resurse umane, precum și orice alte
servicii necesare realizării obiectivelor din domeniul său de
activitate.
Art. 15. — (1) Salarizarea personalului din aparatul
propriu al Agenției se va face potrivit prevederilor anexelor
nr. I și nr. V/2 la Ordonanța de urgență a Guvernului
nr. 24/2000 privind sistemul de stabilire a salariilor de bază
pentru personalul contractual din sectorul bugetar, aprobată
prin Legea nr. 383/2001, cu modificările și completările
ulterioare.
(2) Salarizarea personalului din cadrul agențiilor
teritoriale se va face potrivit prevederilor anexelor nr. V/1 și
nr. V/2 la Ordonanța de urgență a Guvernului nr. 24/2000,
aprobată prin Legea nr. 383/2001, cu modificările și
completările ulterioare.
Art. 16. — (1) Bunurile mobile și imobile destinate
taberelor, centrelor de vacanță, turistice, sportive și de
agrement, aflate în administrarea agențiilor teritoriale la
data preluării în subordine de către Autoritatea Națională
pentru Tineret, rămân în administrarea acestora.
(2) Agenția are în administrare ca centre metodologice
pentru pregătire, perfecționare și formare Complexul
restaurant-hotel, compus din subsol, parter, plus etajele
5 și 6, situat în municipiul București, Șos. Viilor nr. 38,
sectorul 5, și Școala generală din Predeal, județul Brașov.
(3) Toate bunurile imobile, construcții și terenuri,
aferente taberelor, satelor de vacanță, bazelor turistice
sportive și de agrement, aflate în administrarea Agenției,
respectiv a agențiilor teritoriale, sunt destinate activităților
de interes public, cu caracter cultural-educativ pentru copii
și tineri și cu caracter social pentru diverse categorii
socioprofesionale, și nu pot fi divizate, înstrăinate, realocate
sau nu pot primi altă destinație fără acordul Consiliului
director al Agenției.
Art. 17. — Preșcolarii și elevii care se deplasează în
mod organizat în tabere, excursii, expediții și pentru alte
activități de vacanță și de timp liber beneficiază de
reducerea tarifelor de transport numai pe baza listelor
nominale aprobate de agențiile teritoriale.

6

MONITORUL OFICIAL AL ROMÂNIEI, PARTEA I, Nr. 1.213/17.XII.2004

Art. 18. — (1) Personalul care asigură însoțirea
preșcolarilor și elevilor, conducerea, îndrumarea, precum și
ocrotirea lor în timpul participării la activitățile de vacanță și
de timp liber este prevăzut în anexa nr. 4. Recrutarea și
selecționarea personalului însoțitor se asigură de către
Agenție, respectiv de agențiile teritoriale.
(2) Personalul medico-sanitar necesar pentru tabere,
excursii și alte activități de vacanță și de timp liber este
numit de către direcțiile de sănătate publică județene, la
solicitarea agențiilor teritoriale, potrivit anexei nr. 4. Pentru
perioada în care participă la aceste activități personalul
medico-sanitar beneficiază de drepturile prevăzute în anexa
nr. 5.
(3) Personalul însoțitor, precum și cel medico-sanitar din
tabere, centre de vacanță, turistice, sportive și de agrement
nu beneficiază de diurnă sau de indemnizație de detașare.

(4) Personalul administrativ-gospodăresc, angajat
permanent, nu beneficiază de diurnă sau de indemnizație
de conducere.
Art. 19. — (1) În termen de 60 de zile de la intrarea în
vigoare a prezentei hotărâri, Agenția va elabora
regulamentul intern.
(2) În termen de 30 de zile de la intrarea în vigoare a
prezentei hotărâri, Agenția va elabora metodologia de
avizare, control și sancționare a activității în domeniul
turismului pentru copii și tineri pe teme cultural-educative,
de vacanță și de timp liber.
(3) Pe data intrării în vigoare a prezentei hotărâri se
abrogă Hotărârea Guvernului nr. 86/1999 privind înființarea
Agenției Naționale a Taberelor și Turismului Școlar din
România, publicată în Monitorul Oficial al României, Partea I,
nr. 69 din 18 februarie 1999.
Art. 20. — Anexele nr. 1—5 fac parte integrantă din
prezenta hotărâre.

PRIM-MINISTRU

ADRIAN NĂSTASE
Contrasemnează:
p. Președintele Autorității Naționale pentru Tineret,
Iavor Ionuț Sebastian
Șeful Cancelariei Primului-Ministru,
Alin Teodorescu
p. Ministrul educației și cercetării,
Radu Damian,
secretar de stat
Ministrul muncii, solidarității sociale și familiei,
Dan Mircea Popescu
Ministrul finanțelor publice,
Mihai Nicolae Tănăsescu
București, 30 noiembrie 2004.
Nr. 2.137.
ANEXA Nr. 1
Numărul maxim de posturi = 50
STRUCTURA ORGANIZATORICĂ

a Agenției Naționale a Taberelor și Turismului Școlar
Director general

Serviciul
economic

Serviciul
juridic,
audit
și control

Serviciul
patrimoniu,
investiții
și administrativ

Serviciul
resurse
umane —
salarizare

Serviciul
programe,
parteneriat
extern

Direcția formare
și perfecționare —
Centrul metodologic

ANEXA Nr. 2
CRITERIILE DE CALCUL

privind stabilirea costului mediu orientativ pentru tabere, excursii și expediții școlare și pentru celelalte activități
prevăzute la art. 2 din hotărâre
1. Cheltuielile pentru hrana copiilor și tinerilor
2. Cheltuielile pentru hrana personalului însoțitor și a
celui sanitar, care își desfășoară activitatea în tabere,
centre de vacanță, turistice, sportive și de agrement

3. Cheltuielile aferente personalului angajat temporar în
tabere, centre de vacanță, turistice, sportive și de agrement
4. Cheltuielile reprezentând 50% din costul hranei
personalului administrativ-gospodăresc angajat temporar sau
permanent în tabere, centre de vacanță, turistice, sportive

7

MONITORUL OFICIAL AL ROMÂNIEI, PARTEA I, Nr. 1.213/17.XII.2004
și de agrement, în cazul în care pe perioada desfășurării
activității acesta este obligat să locuiască în unitatea
respectivă
5. Cheltuielile legate de aprovizionare, întreținere și
funcționare: materiale de întreținere și curățenie, substanțe
dezinfectante, materiale sanitare și instrumentar pentru
cabinetele medicale din incinta taberelor, apă-canal,
combustibil, energie electrică, spălat lenjerie, cazarmament,
transport, materiale pentru activitățile tehnico-științifice,
cultural-artistice, sportive, turistice, de educație și de
agrement
6. Cheltuielile pentru transportul dus-întors al
preșcolarilor, elevilor și al personalului însoțitor, de la
domiciliu la tabără
7. Cheltuielile privind plata chiriilor pentru săli, a
membrilor juriilor, cele pentru rechizite, materiale

consumabile și publicitare, precum și cheltuielile de
publicitate pentru tabere și pentru alte activități și
manifestări menționate la art. 2 din hotărâre
8. Cheltuielile de transport intern și internațional dusîntors pentru copiii participanți la tabere interne și
internaționale sau la alte manifestări, precum și
contravaloarea costurilor vizitelor la muzee, al participării la
excursii și la alte activități care se desfășoară în perioada
respectivă
9. Costurile se stabilesc de către Agenție și se aprobă
de către ordonatorul principal de credite.
10. Cheltuielile privind asigurarea pentru accidente, risc
și deces, pentru deplasări interne și internaționale
11. Cheltuieli indirecte.
ANEXA Nr. 3

MODUL

de suportare a cheltuielilor pentru copiii și tinerii participanți la tabere, excursii și expediții școlare
și la celelalte activități prevăzute la art. 2 din hotărâre
1. Sunt scutiți de la plata cheltuielilor, o singură dată
într-un an școlar, copiii participanți la activitățile prevăzute
la art. 2 din hotărâre, organizate prin agențiile teritoriale de
tabere și turism educativ, proveniți din familii al căror venit
mediu lunar pe membru de familie este de până la 50%
din salariul minim brut pe țară, beneficiari de burse sociale,
cei orfani, care nu sunt încredințați spre creștere și
educare prin hotărâre judecătorească.
2. Suportă integral costul taberei, al excursiei sau
expediției părinții sau susținătorii legali ai elevilor care nu
se încadrează în prevederile pct. 1.
3. Drepturile prevăzute la pct. 1 se acordă în ordinea
crescătoare a veniturilor, având prioritate elevii din
învățământul de stat, curs de zi, care frecventează școala
potrivit regulamentului școlar și cu rezultate bune și foarte
bune la învățătură.
4. Din alocațiile bugetare se pot suporta:
a) costul integral pentru categoriile prevăzute la pct. 1;
b) costul integral pentru elevii (echipele) clasați (clasate)
pe locurile I—III la faza națională a olimpiadelor școlare, pe

discipline de învățământ și meserii, la competiții sportive
sau la diferite manifestări naționale și internaționale;
c) costul integral pentru formațiile artistice care prezintă
și susțin programe în tabere, centre de vacanță, turistice,
sportive și de agrement;
d) costul integral, pe durata unei serii, pentru copiii
personalului însoțitor și ai celui medical, care conduc
grupurile de preșcolari și elevi sau care își desfășoară
activitatea în tabere, precum și pentru cei ai personalului
administrativ-gospodăresc angajat permanent în aceste
tabere. Cheltuielile de transport se suportă de către
beneficiar;
e) taxa de viză, de participare, cazare, masă și costul
transportului internațional pentru copiii, tinerii și însoțitorii
acestora, participanți cu acordul ordonatorului de credite la
tabere, excursii, schimburi școlare, manifestări, competiții și
concursuri pe discipline de învățământ, științifice tehnicoaplicative, cultural-artistice și sportiv-turistice care se
desfășoară peste hotare.
ANEXA Nr. 4

PERSONALUL ÎNSOȚITOR ȘI SANITAR

necesar pentru tabere, excursii și expediții, care se asigură de către Agenție și de către agențiile teritoriale
1. Taberele pentru preșcolari vor fi asigurate cu
personal însoțitor și sanitar astfel:
a) la fiecare grupă de preșcolari formată din câte 15—
20 de copii — două educatoare și câte o supraveghetoare
de noapte;
b) la fiecare tabără — un cadru sanitar mediu. Taberele
cu un efectiv mai mare de 100 de preșcolari vor fi
asigurate cu câte încă un cadru sanitar mediu la fiecare
100 de copii;
c) la taberele cu peste 100 de preșcolari — un medic,
numărul medicilor crescând la fiecare 300 de copii;
d) la taberele cu efectiv mai mic de 100 de preșcolari
asistența medicală se asigură de către medicul
dispensarului teritorial;

e) la taberele cu efective mici, grupate pe o rază de
2,5 km și care totalizează 200 de preșcolari — un medic
pentru toate aceste unități, cu excepția taberelor izolate.
2. Taberele pentru elevi vor fi asigurate cu personal
însoțitor și personal sanitar astfel:
a) la fiecare 10 elevi — un însoțitor;
b) la fiecare tabără — câte un animator și un profesor
de educație fizică. Taberele cu efective mai mari de copii
și tineri se vor încadra cu câte un animator mai mult la
fiecare 200 de elevi și un profesor de educație fizică la
fiecare 100 de elevi în plus;
c) în taberele de pregătire sportivă va fi asigurat un
profesor de educație fizică la un grup de minimum
12 elevi;

8

MONITORUL OFICIAL AL ROMÂNIEI, PARTEA I, Nr. 1.213/17.XII.2004

d) până la 300 de elevi — un cadru sanitar mediu,
numărul cadrelor sanitare medii crescând la fiecare 300 de
elevi în plus;
e) la taberele izolate, cu efectiv mai mic de 100 de
elevi — un cadru sanitar mediu;
f) la 300—500 de elevi — un medic, numărul medicilor
crescând la fiecare 300 de elevi în plus peste efectivul de
500;
g) pentru taberele cu efectiv mai mic de 300 de elevi
asistența medicală se asigură prin dispensarul medical pe
teritoriul căruia funcționează tabăra, iar dacă sunt situate la
peste 5 km de sediul dispensarului medical, de către un
medic;
h) la taberele cu efective mici, grupate pe o rază de
2,5 km și care totalizează 300 de elevi — un medic pentru
asistența medicală a tuturor acestor unități;
i) la taberele de pregătire sportivă — un medic pentru
fiecare tabără și personal sanitar în proporție de 1 la 100
de elevi;
j) pentru taberele de elevi organizate numai cu copiii
din centrele de plasament (foste case de copii) și cu elevii
din învățământul special, personalul însoțitor va fi compus
dintr-un medic și un cadru mediu sanitar încadrate în
aceste instituții.

3. Excursiile vor fi asigurate cu personal însoțitor și
sanitar astfel:
a) la 10 elevi — câte un însoțitor;
b) la 100—200 de elevi — un cadru sanitar mediu, în
excursiile cu peste 200 de elevi — câte un cadru sanitar
mediu la fiecare 200 de elevi;
c) grupurile compuse din mai puțin de 100 de elevi vor
fi dotate cu truse de prim ajutor.
4. Expedițiile și drumețiile vor fi asigurate cu personal
însoțitor și sanitar astfel:
a) expedițiile vor fi însoțite de un însoțitor la minimum
10 elevi;
b) drumețiile se organizează, de regulă, pe grupe de
preșcolari sau de elevi și sunt conduse de educatoare,
învățătorul, animatorul sau profesorul care lucrează cu
grupa sau cu clasa respectivă, de salvamar sau
salvamontist;
c) grupurile vor fi conduse de salvamar, ghid montan
sau animator specializat și trebuie să fie dotate cu truse
de prim ajutor.
5. Pentru celelalte activități prevăzute la art. 2 din
hotărâre numărul însoțitorilor se stabilește de către Agenție.
ANEXA Nr. 5

DREPTURILE

cadrelor didactice, ale însoțitorilor, ale personalului medico-sanitar și ale personalului angajat permanent,
temporar sau detașat în tabere, centre de vacanță, turistice, sportive și de agrement
1. Cadrele didactice, personalul însoțitor și personalul
medico-sanitar, care conduc preșcolarii și elevii în
activitățile prevăzute la art. 2 din hotărâre, beneficiază în
mod gratuit de transport, cazare și hrană, în limita
drepturilor prevăzute pentru elevi. Personalul prevăzut mai
sus beneficiază și de gratuitate, pe durata unei serii de
tabără, pentru copiii proprii de vârsta preșcolară și
școlară.

2. Personalul administrativ-gospodăresc angajat
permanent, temporar sau detașat în taberele școlare, satele
de vacanță, bazele turistice, sportive și de agrement
beneficiază pe perioada de funcționare de o reducere de
50% din costul hranei, de scutire de la plata regiei de
cantină și de la plata cheltuielilor de cazare, în cazul în
care este obligat să locuiască în unitatea respectivă, și de
gratuitate, pe durata unei serii pentru copiii proprii de
vârstă preșcolară și școlară.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.213/17.XII.2004 conține 8 pagini.

Prețul de vânzare 9.500 lei

ISSN 1453—4495

