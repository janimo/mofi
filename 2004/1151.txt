Anul 172 (XVI) — Nr. 1.151

PARTEA

I

LEGI, DECRETE, HOTĂRÂRI ȘI ALTE ACTE

Luni, 6 decembrie 2004

SUMAR

Nr.

Pagina

Nr.

Pagina
Guvernului, prevăzut în bugetul de stat pe anul
2004, pentru județul Mureș ......................................

ORDONANȚE ȘI HOTĂRÂRI
ALE GUVERNULUI ROMÂNIEI
119. — Ordonanță de urgență pentru modificarea și
completarea Ordonanței de urgență a Guvernului
nr. 8/2003 privind stimularea procesului de
restructurare, reorganizare și privatizare a unor
societăți naționale, companii naționale și societăți
comerciale cu capital majoritar de stat, precum și
a societăților comerciale și regiilor autonome
subordonate autorităților administrației publice
locale ..........................................................................

1–2

2.138. — Hotărâre privind alocarea unei sume din
Fondul de rezervă bugetară la dispoziția

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
1.759/5.371. — Ordin al ministrului finanțelor publice și
al ministrului educației și cercetării pentru
aprobarea Instrucțiunilor de aplicare a Legii
nr. 376/2004 privind bursele private........................
5.379. — Ordin al ministrului educației și cercetării
privind Metodologia de organizare și funcționare a
serviciilor educaționale prin cadre didactice de
sprijin/itinerante pentru copiii cu cerințe educative
speciale, școlarizați în învățământul de masă........

2–3

3–6

6–8

ORDONANȚE ȘI HOTĂRÂRI ALE GUVERNULUI ROMÂNIEI
GUVERNUL ROMÂNIEI

ORDONANȚĂ DE URGENȚĂ
pentru modificarea și completarea Ordonanței de urgență a Guvernului nr. 8/2003 privind
stimularea procesului de restructurare, reorganizare și privatizare a unor societăți naționale,
companii naționale și societăți comerciale cu capital majoritar de stat, precum și a societăților
comerciale și regiilor autonome subordonate autorităților administrației publice locale
Pentru a se definitiva programele de restructurare și de atenuare a impactului social la societățile naționale,
companiile naționale și societățile comerciale cu capital majoritar de stat, precum și la societățile comerciale și regiile
autonome subordonate autorităților administrației publice locale, care urmează să disponibilizeze o parte din angajați, este
necesară continuarea măsurilor de atenuare socială prevăzute în Ordonanța de urgență a Guvernului nr. 8/2003 privind
stimularea procesului de restructurare, reorganizare și privatizare a unor societăți naționale, companii naționale și societăți
comerciale cu capital majoritar de stat, precum și a societăților comerciale și regiilor autonome subordonate autorităților
administrației publice locale, aprobată cu modificări și completări prin Legea nr. 569/2003, cu modificările și completările
ulterioare, prin prelungirea dispozițiilor acesteia pe un interval de 6 luni, măsuri a căror reglementare nu poate fi amânată,
având un caracter de urgență, deoarece numai prin acestea se determină stabilitatea socială în zonele respective.
În temeiul art. 115 alin. (4) din Constituția României, republicată,
Guvernul României adoptă prezenta ordonanță de urgență.
Art. I. — Ordonanța de urgență a Guvernului nr. 8/2003
privind stimularea procesului de restructurare, reorganizare

și privatizare a unor societăți naționale, companii naționale
și societăți comerciale cu capital majoritar de stat, precum

2

MONITORUL OFICIAL AL ROMÂNIEI, PARTEA I, Nr. 1.151/6.XII.2004

și a societăților comerciale și regiilor autonome
subordonate autorităților administrației publice locale,
publicată în Monitorul Oficial al României, Partea I, nr. 144
din 5 martie 2003, aprobată cu modificări și completări prin
Legea nr. 569/2003, cu modificările și completările
ulterioare, se modifică și se completează după cum
urmează:
1. După alineatul (3) al articolului 1 se introduce un nou
alineat, alineatul (4), cu următorul cuprins:
î(4) Prevederile alin. (3) se aplică și salariaților
disponibilizați prin concedieri colective, în urma procesului
de restructurare și reorganizare, din cadrul societăților
comerciale și regiilor autonome subordonate autorităților
administrației publice locale, după intrarea în vigoare a
Ordonanței de urgență a Guvernului nr. 34/2004 pentru
modificarea și completarea Ordonanței de urgență a
Guvernului nr. 8/2003 privind stimularea procesului de
restructurare, reorganizare și privatizare a unor societăți
naționale, companii naționale și societăți comerciale cu
capital majoritar de stat, aprobată prin Legea nr. 318/2004,
cu modificările ulterioare“.

2. La articolul 2, partea introductivă a alineatului (1) va
avea următorul cuprins:
îArt. 2. — (1) Persoanele disponibilizate prin concedieri
colective până la data de 30 iunie 2005, ca urmare a
restructurării sau reorganizării societăților comerciale și
regiilor autonome prevăzute la art. 1, beneficiază de
următoarele drepturi:“
Art. II. — Ordonanța de urgență a Guvernului nr. 8/2003
privind stimularea procesului de restructurare, reorganizare
și privatizare a unor societăți naționale, companii naționale
și societăți comerciale cu capital majoritar de stat, precum
și a societăților comerciale și regiilor autonome
subordonate autorităților administrației publice locale,
publicată în Monitorul Oficial al României, Partea I, nr. 144
din 5 martie 2003, aprobată cu modificări și completări prin
Legea nr. 569/2003, cu modificările și completările
ulterioare, precum și cu modificările și completările aduse
prin prezenta ordonanță de urgență se va republica în
Monitorul Oficial al României, Partea I, după aprobarea
acesteia prin lege.

PRIM-MINISTRU

ADRIAN NĂSTASE
Contrasemnează:
Ministru de stat, ministrul economiei și comerțului,
Dan Ioan Popescu
p. Ministrul de stat, ministrul administrației și internelor,
Mircea Alexandru,
secretar de stat
Ministrul delegat pentru administrația publică,
Gheorghe Emacu
p. Ministrul muncii, solidarității sociale și familiei,
Valentin Mocanu,
secretar de stat
p. Ministrul finanțelor publice,
Maria Manolescu,
secretar de stat
București, 24 noiembrie 2004.
Nr. 119.

GUVERNUL ROMÂNIEI

HOTĂRÂRE
privind alocarea unei sume din Fondul de rezervă bugetară la dispoziția Guvernului,
prevăzut în bugetul de stat pe anul 2004, pentru județul Mureș
În temeiul art. 108 din Constituția României, republicată, al art. 30 alin. (2) și (3) din Legea nr. 500/2002 privind
finanțele publice, cu modificările și completările ulterioare, și al art. 25 lit. a) din Legea bugetului de stat pe anul 2004
nr. 507/2003,
Guvernul României adoptă prezenta hotărâre.
Art. 1. — (1) Se aprobă suplimentarea sumelor
defalcate din taxa pe valoarea adăugată pentru

subvenționarea energiei termice livrate populației pe anul
2004 cu suma de 15.190.000 mii lei pentru județul Mureș,

MONITORUL OFICIAL AL ROMÂNIEI, PARTEA I, Nr. 1.151/6.XII.2004
din Fondul de rezervă bugetară la dispoziția Guvernului,
prevăzut în bugetul de stat pe anul 2004.
(2) Suma defalcată din taxa pe valoarea adăugată
prevăzută la alin. (1) se repartizează, prin hotărâre, de
către consiliul județean, pe unități administrativ-teritoriale în
funcție de subvenția aferentă cantităților de energie termică
livrată populației.

3

Art. 2. — Utilizarea sumei prevăzute la art. 1 se face
de către ordonatorii principali de credite, potrivit dispozițiilor
legale.
Art. 3. — Ministerul Finanțelor Publice este autorizat să
introducă modificările corespunzătoare în volumul și în
structura bugetului de stat pe anul 2004.

PRIM-MINISTRU

ADRIAN NĂSTASE
Contrasemnează:
Ministrul finanțelor publice,
Mihai Nicolae Tănăsescu

București, 30 noiembrie 2004.
Nr. 2.138.

ACTE ALE ORGANELOR DE SPECIALITATE
ALE ADMINISTRAȚIEI PUBLICE CENTRALE
MINISTERUL FINANȚELOR PUBLICE

MINISTERUL EDUCAȚIEI ȘI CERCETĂRII

Nr. 1.759 din 24 noiembrie 2004

Nr. 5.371 din 24 noiembrie 2004

ORDIN
pentru aprobarea Instrucțiunilor de aplicare a Legii nr. 376/2004
privind bursele private
Având în vedere dispozițiile art. 10 din Legea nr. 376/2004 privind bursele private,
în temeiul Hotărârii Guvernului nr. 410/2004 privind organizarea și funcționarea Ministerului Educației și Cercetării,
în temeiul Hotărârii Guvernului nr. 1.574/2003 privind organizarea și funcționarea Ministerului Finanțelor Publice și
Agenției Naționale de Administrare Fiscală,
ministrul finanțelor publice și ministrul educației și cercetării emit prezentul ordin.
Art. 1. — Se aprobă Instrucțiunile de aplicare a Legii
nr. 376/2004 privind bursele private, prevăzute în anexa
care face parte integrantă din prezentul ordin.
Art. 2. — Direcția generală de gestiune a impozitelor
și contribuțiilor și Direcția generală de colectare a
creanțelor bugetare din cadrul Agenției Naționale de
Administrare Fiscală, Direcția generală de politici și
legislație privind veniturile bugetului general consolidat și
p. Ministrul finanțelor publice,
Maria Manolescu,
secretar de stat

Direcția generală a tehnologiei informației din cadrul
Ministerului Finanțelor Publice, direcțiile generale ale
finanțelor publice județene și a municipiului București,
precum și unitățile și instituțiile de învățământ acreditate
vor lua măsuri pentru ducerea la îndeplinire a
prevederilor prezentului ordin.
Art. 3. — Prezentul ordin se publică în Monitorul Oficial
al României, Partea I.
Ministrul educației și cercetării,
Alexandru Athanasiu

4

MONITORUL OFICIAL AL ROMÂNIEI, PARTEA I, Nr. 1.151/6.XII.2004
ANEXĂ

INSTRUCȚIUNI
de aplicare a Legii nr. 376/2004 privind bursele private
I. Prevederi cu caracter general
1. Bursele prevăzute de Legea nr. 376/2004 privind
bursele private se pot acorda persoanelor fizice române:
elevi, studenți, doctoranzi sau celor care urmează un
program de pregătire postuniversitară într-o instituție de
învățământ acreditată, din țară sau din străinătate.
2.1. Bursa se acordă în baza unui contract încheiat
între o persoană juridică de drept privat sau o persoană
fizică și beneficiar, dintre cei menționați la pct. 1.
2.2. Contractul se semnează, în calitate de părți, de
către beneficiar sau, în funcție de vârstă, de beneficiar, cu
acordul scris al reprezentantului său legal, și de către
reprezentantul legal al persoanei juridice de drept privat
sau de către persoana fizică ce oferă bursa.
2.3. Beneficiarul bursei private are obligația să prezinte
contractul, în vederea avizării, la instituția sau la unitatea
de învățământ în care studiază, care va specifica nivelul și
forma de învățământ urmate, precizând durata normală a
studiilor, precum și anul de studiu în care se află
beneficiarul bursei.
2.4. Instituția sau unitatea de învățământ are obligația
de a prezenta, semestrial sau trimestrial, informații privind
situația școlară a beneficiarului bursei, la cererea persoanei
fizice sau a persoanei juridice care acordă bursa.
3.1. Clauzele contractului de bursă se stabilesc de către
părți, cu respectarea modelului de contract prevăzut în
anexa nr. 1 la prezentele instrucțiuni.
3.2. Bursa privată nu poate fi acordată rudelor sau
afinilor până la gradul al IV-lea inclusiv.
3.3. Pe perioada acordării bursei private se interzice
beneficiarului să lucreze pentru cel care acordă bursa sau
pentru altă persoană juridică ori fizică desemnată de
acesta.
4.1. Bursa prevăzută la pct. 1 poate fi acordată pe
întreaga durată a studiilor sau pe o perioadă mai scurtă,
stabilită prin contract de către părți.
4.2. Cuantumul bursei private se stabilește la încheierea
contractului și trebuie să acopere cel puțin masa, cazarea
și cheltuielile de întreținere, fără a se situa sub nivelul
salariului minim pe economie. Acest cuantum se poate
modifica ulterior încheierii cotractului numai prin act
adițional la acesta.
4.3. Bursa se poate suspenda pe perioadele în care
beneficiarul ei nu îndeplinește clauzele, stabilite prin
contract.
4.4. Beneficiarul bursei se poate obliga prin contract ca,
după terminarea studiilor liceale, postliceale, universitare,
postuniversitare sau de doctorat, pe parcursul cărora a
primit bursa, să lucreze prin angajare, pe o anumită
perioadă prevăzută în contract, pentru persoana juridică
sau fizică ce acordă bursa privată, dar numai pe un post
corespunzător studiilor absolvite.
4.5. Beneficiarul bursei se obligă prin angajament de
plată să restituie sumele primite cu titlu de bursă, indexate
cu indicele de inflație, în caz de nerespectare a obligațiilor
asumate prin contract. Angajamentul de plată este prevăzut
în anexa nr. 2 la prezentele instrucțiuni și constituie anexă
la contract.

4.6. În cazul restituirii sumelor reprezentând burse
private potrivit pct. 4.5, persoana fizică care a acordat
bursa are obligația de a înștiința organul fiscal competent
în vederea returnării sumelor respective cu care s-a redus
impozitul datorat, iar persoana juridică va recalcula
impozitul pe profit datorat pentru anul fiscal respectiv.
II. Prevederi cu caracter financiar
A. În cazul contribuabililor persoane juridice

1. Intră sub incidența art. 6 alin. 1 din Legea
nr. 376/2004 persoanele juridice române de drept privat,
precum și persoanele juridice străine care sunt obligate la
plata impozitului pe profit potrivit titlului II îImpozit pe profit“
din Legea nr. 571/2003 privind Codul fiscal.
2. La calculul profitului impozabil, cheltuielile înregistrate
în contabilitate în baza contractului prin care se acordă
bursa privată și a documentelor justificative de plată a
acesteia sunt cheltuieli nedeductibile. Din punct de vedere
fiscal, valoarea acesteia se scade din impozitul pe profit
datorat dacă reprezintă cumulativ 3‰ din cifra de afaceri,
dar nu mai mult de 20% din impozitul pe profit datorat,
calculat înainte de această deducere.
3. Scăderea din impozitul pe profit datorat a cheltuielilor
reprezentând bursa privată se efectuează lunar, trimestrial
sau anual, potrivit metodologiei de calcul al impozitului pe
profit, astfel încât la finele anului acestea să se încadreze
în prevederile legii.
Aceasta se înregistrează în contabilitate prin articolul contabil:
6582 îDonații și subvenții acordate“/analitic distinct = 462
îCreditori diverși“
4. Exemplu de calcul privind scăderea din impozitul pe
profit datorat a cheltuielilor reprezentând bursa privată:
Un contribuabil plătitor de impozit pe profit încheie un
contract cu un student, prin care îi acordă o bursă privată
anuală de 60.000.000 lei, respectiv de 5.000.000 lei lunar.
La calculul profitului impozabil pentru trimestrul I 2005,
acesta prezintă următoarele date financiare:
= 1.000.000.000 lei
Venituri din vânzarea mărfurilor
Venituri din activități diverse
=
2.000.000 lei
1.002.000.000 lei
Cheltuieli privind mărfurile
= 750.000.000 lei
Cheltuieli cu personalul
=
20.000.000 lei
Alte cheltuieli de exploatare
=
90.000.000 lei
din care: 15.000.000 lei bursa
860.000.000 lei
Calculul profitului impozabil pentru trimestrul I 2005
Profitul impozabil = 1.002.000.000 – 860.000.000 +
15.000.000 = 157.000.000 lei.
Impozitul pe profit înainte de scăderea bursei private
este de 157.000.000 x 19% = 29.830.000 lei.
Având în vedere condițiile de deducere prevăzute la
art. 6 din Legea nr. 376/2004, prin aplicarea limitelor,
valorile sunt:
— 3‰ din cifra de afaceri reprezintă 3.006.000 lei;

5

MONITORUL OFICIAL AL ROMÂNIEI, PARTEA I, Nr. 1.151/6.XII.2004
— 20% din impozitul pe profit înainte de deducerea
bursei private reprezintă 5.966.000 lei.
Suma de scăzut din impozitul pe profit este 3.006.000 lei.
Pentru trimestrul I 2005 impozitul pe profit datorat este
de 29.830.000 – 3.006.000 = 26.824.000 lei.
B. În cazul contribuabililor persoane fizice

1. În aplicarea prevederilor art. 6 alin. (3) din Legea
nr. 376/2004, pot efectua cheltuieli cu bursele private
contribuabilii care realizează venituri supuse procedurii de
globalizare, respectiv: venituri din activități independente,
venituri din salarii și venituri din cedarea folosinței bunurilor
potrivit titlului III îImpozitul pe venit“ din Legea
nr. 571/2003. De aceste prevederi beneficiază și
contribuabilii care realizează numai una dintre categoriile
de venit enumerate mai sus.
2. Persoanele fizice care desfășoară activități
independente pot efectua cheltuieli cu burse private, potrivit
art. 6 alin. (2) din Legea nr. 376/2004, sume care,
cumulate, după caz, cu celelalte cheltuieli de sponsorizare
și mecenat efectuate conform legii, sunt deductibile plafonat
în limita unei cote de 5% din baza de calcul determinată
conform art. 49 alin. (6) din Legea nr. 571/2003.
3.1. Contribuabilii pentru care angajatorul are obligația
să efectueze regularizarea anuală a impozitului
pe veniturile din salarii vor înștiința angajatorul în perioada
1—15 ianuarie că a efectuat cheltuieli cu bursa privată în
baza unui contract și solicită restituirea cheltuielilor cu
bursa privată.
3.2. Acești salariați pot solicita restituirea acestor
cheltuieli cu bursa privată în limita sumei reprezentând 1%
din impozitul pe venitul anual datorat, prin cerere scrisă
către angajator, însoțită de copii de pe documentele
justificative de plată și contract.
3.3. Dacă suma înscrisă în cerere către angajator
privind cheltuiala efectuată cu bursa privată, cumulată cu
suma dispusă a se vira către entitatea nonprofit potrivit
art. 90 alin. (2) din Legea nr. 571/2003, depășește plafonul
de 1% din impozitul datorat pe venitul anual din salarii,
atunci suma totală luată în calcul de angajator este limitată

la nivelul acestui plafon, având prioritate cheltuielile
efectuate cu bursa privată.
4.1. Contribuabilii care au obligația să depună declarația
de venit global și au efectuat cheltuieli cu bursele private
în baza contractului încheiat între părți completează
elementele necesare privind aceste cheltuieli în rubricile
corespunzătoare din declarația de venit global, la care
anexează o copie a contractului și a documentelor
justificative de plată către persoana fizică beneficiară.
4.2. În declarația de venit global se înscriu toate
cheltuielile efectuate în cursul anului cu bursele private, ce
urmează a fi recuperate din impozitul anual datorat în
limita sumei reprezentând 1% din impozitul pe venitul anual
datorat.
4.3. Dacă suma înscrisă în declarația de venit global
privind bursa privată, cumulată cu suma dispusă a se vira
către entitatea nonprofit potrivit art. 90 alin. (2) din Legea
nr. 571/2003, depășește plafonul de 1% din impozitul pe
venitul anual datorat, atunci suma totală luată în calcul
este limitată la nivelul acestui plafon, având prioritate
cheltuielile efectuate cu bursa privată.
5.1. Contractele privind bursa privată, precum și
documentele de plată pentru aceste burse vor fi prezentate
în original și în copie la organul fiscal sau la angajator,
după caz, păstrând copiile acestora.
5.2. În cazul în care declarația de venit global se
transmite prin poștă către organul fiscal, atunci aceasta va
fi însoțită de copia contractului încheiat între părți privind
bursa privată și de pe documentele justificative de plată.
6. Documentul justificativ de plată a bursei private în
cazul plătitorilor persoane fizice poate fi și un înscris între
acesta și beneficiarul bursei și va cuprinde obligatoriu și
elementele de identificare a părților din contract: numele și
prenumele, codul numeric personal, adresa de domiciliu,
suma și data plății.
7. Neprezentarea documentelor necesare luării în calcul
a cheltuielilor privind bursele private în condițiile Legii
nr. 376/2004 și ale Legii nr. 571/2003 până la termenul de
depunere a declarației de venit global atrage pierderea
dreptului conferit de lege.
ANEXA Nr. 1
la instrucțiuni

C O N T R A C T Nr. ..................../....................

I. Părțile contractului
Art. 1. — Prezentul contract se încheie între:
1. Persoana fizică sau persoana juridică de drept privat, cu atributele lor de identificare:
2. Domnul/Doamna/Domnișoara ....................................................................................,
elev(ă)/student(ă)/masterand(ă)/doctorand(ă) în anul .........., în anul universitar/școlar ....................
la ...................., învățământ de zi/seral/i.d.d., născut/născută în anul .........., luna ..........................,
ziua .........., în localitatea ................................., fiul/fiica lui ....................... și al/a .......................,
cetățean român, cu domiciliul în România, str. .............................. nr. .........., bl. .........., sc. ..........,
ap. .........., județul/sectorul ..................................., cod poștal ...................., telefon ....................,
C.N.P. l l l l l l l l l l l l l l, posesor/posesoare al/a B.I./C.I. seria .......... nr. ....................,
eliberat/eliberată de ............................. la data de .................... .
II. Obiectul contractului
Art. 2. — Obiectul prezentului contract îl constituie acordarea unei burse private în condițiile
Legii nr. 376/2004 și ale instrucțiunilor de aplicare a acesteia.
III. Termenul contractului
Art. 3. — Prezentul contract se încheie pentru un termen de .........., începând cu data
prezentului contract.

6

MONITORUL OFICIAL AL ROMÂNIEI, PARTEA I, Nr. 1.151/6.XII.2004
IV. Obligațiile părților
Art. 4. — Persoana fizică sau persoana juridică de drept privat se obligă să asigure
finanțarea bursei în cuantum de ................ lunar, pe o perioadă de .............. luni, începând cu
luna .................... anul .......... .
Art. 5. — Beneficiarul se obligă să îndeplinească următoarele obligații:
a) cu privire la studii: .................... (se stabilesc de comun acord între părțile contractului);
b) să profeseze, prin angajare, pentru o perioadă de .........., în specialitatea pentru care s-a
pregătit, pe un post corespunzător studiilor absolvite, la persoana fizică sau la persoana juridică
de drept privat care acordă bursa privată;
c) să restituie în termen de 3 luni de la notificare, în baza prezentului contract și a
angajamentului asumat, sumele primite cu titlu de bursă, indexate cu indicele de inflație, pentru
neexecutare totală sau parțială a obligațiilor;
d) să prezinte prezentul contract spre avizare unității sau instituției de învățământ la care
studiază.
Prezentul contract se încheie în 4 exemplare, unul pentru persoana fizică sau persoana
juridică de drept privat care acordă bursa, unul pentru beneficiarul bursei, unul pentru instituția
sau unitatea de învățământ unde acesta din urmă studiază și unul pentru organul fiscal care
efectuează deducerea fiscală.
ANEXA Nr. 2
la instrucțiuni
ANGAJAMENT

Anexă la Contractul nr. ..................../....................
Subsemnatul ........................................, născut în anul .........., luna ...................., ziua ..........,
în localitatea ...................................., fiul/fiica lui ........................... și al/a ...................., cetățean
român cu domiciliul stabil în România, localitatea ........................, str. .................... nr. .........., bl.
.........., sc. .........., ap. .........., județul/sectorul .........., cod poștal ...................., telefon ....................,
posesor al B.I./C.I. seria .................... nr. ...................., eliberat de Poliția ..........................................
la data de .................... .
În temeiul art. 5 lit. c) din Contractul nr. ..................../...................., mă angajez să restitui
sumele primite cu titlu de bursă în baza art. 2 din contractul menționat, indexate cu indicele de
inflație, în termen de 3 luni de la data la care am primit notificarea persoanei juridice de drept
privat sau a persoanei fizice care a acordat bursa.
Data
.........................

Beneficiarul bursei,
..................................................

MINISTERUL EDUCAȚIEI ȘI CERCETĂRII

ORDIN
privind Metodologia de organizare și funcționare a serviciilor educaționale
prin cadre didactice de sprijin/itinerante pentru copiii cu cerințe educative speciale,
școlarizați în învățământul de masă
În baza dispozițiilor Legii învățământului nr. 84/1995, republicată, cu modificările și completările ulterioare,
în temeiul Hotărârii Guvernului nr. 410/2004 privind organizarea și funcționarea Ministerului Educației și Cercetării,
cu modificările și completările ulterioare,
ministrul educației și cercetării emite prezentul ordin.
Art. 1. — Se aprobă Metodologia de organizare și
funcționare a serviciilor educaționale prin cadre didactice de
sprijin/itinerante pentru copiii cu cerințe educative speciale,
școlarizați în învățământul de masă, cuprinsă în anexa care
face parte integrantă din prezentul ordin.
Art. 2. — Prevederile noii metodologii intră în vigoare
începând cu anul școlar 2005—2006.
Art. 3. — Prezentul ordin se publică în Monitorul Oficial
al României, Partea I.

Art. 4. — La data intrării în vigoare a prezentului ordin
se abrogă Ordinul ministrului educației și cercetării
nr. 4.653/2001 privind aprobarea Metodologiei de organizare
și funcționare a serviciilor educaționale pentru copiii/elevii
deficienți, integrați în școala publică, prin cadre didactice
itinerante și de sprijin.
Art. 5. — Direcția generală pentru învățământ
preuniversitar, inspectoratele școlare județene/al municipiului
București și unitățile de învățământ preuniversitar vor duce
la îndeplinire prevederile prezentului ordin.

p. Ministrul educației și cercetării,
Radu Damian,
secretar de stat
București, 25 noiembrie 2004.
Nr. 5.379.

MONITORUL OFICIAL AL ROMÂNIEI, PARTEA I, Nr. 1.151/6.XII.2004

7
ANEXĂ

METODOLOGIE
de organizare și funcționare a serviciilor educaționale prin cadre didactice de sprijin/itinerante
pentru copiii cu cerințe educative speciale, școlarizați în învățământul de masă
CAPITOLUL I
Principii, obiective și finalități ale educației speciale
Art. 1. — Educația specială este forma de educație
adaptată și destinată tuturor copiilor cu cerințe educative
speciale care nu reușesc singuri să atingă un nivel de
educație corespunzător vârstei și cerințelor societății pentru
un om activ, autonom și independent.
Art. 2. — Principiile care stau la baza educației speciale
sunt:
1. Garantarea dreptului la educație al oricărui copil
a) Copiii au dreptul să învețe împreună, indiferent de
dificultăți și de diferențe.
b) Fiecare copil este unic și are un anume potențial de
învățare și de dezvoltare.
c) Școala și comunitatea asigură șanse egale de acces
la educație pentru toți copiii.
2. Asigurarea de servicii specializate centrate pe nevoile
copiilor cu cerințe educative speciale:
a) corelarea tipurilor de educație și a formelor de
școlarizare în funcție de scopul educației, obiectivele
generale și specifice, precum și de finalitățile educației;
b) asigurarea conexiunii educaționale prin activități
complexe.
Art. 3. — Finalitatea educației speciale este aceea de a
crea condițiile unei bune integrări sociale și profesionale a
persoanelor cu nevoi speciale.
Art. 4. — (1) Integrarea școlară a copiilor cu cerințe
educative speciale este fundamentală pentru realizarea
finalității educației speciale. Integrarea școlară se realizează
în unități de învățământ de masă și/sau în unități de
învățământ special. Una dintre cerințele integrării eficiente
a copiilor cu cerințe educative speciale este crearea unor
servicii de sprijin, specializate în asistență educațională, de
care să beneficieze atât copiii/elevii integrați, cât și
colectivele didactice din școlile integratoare.
(2) Unul dintre serviciile specializate necesare în
integrarea educațională a copiilor cu cerințe educative
speciale este realizat de către cadrele didactice de
sprijin/itinerante.
CAPITOLUL II
Specificul serviciilor educaționale oferite de cadrele
didactice de sprijin/itinerante
Art. 5. — Pentru ocuparea unui post de cadru didactic
de sprijin/itinerant trebuie îndeplinite următoarele condiții:
a) să fie absolvent al unei instituții de învățământ
superior de lungă durată cu una dintre specializările:
psihopedagogie specială, pedagogie sau psihologie;
b) să fie absolvent al colegiului pedagogic, al liceului
pedagogic ori al unei școli echivalente;
c) în cazul în care nu se îndeplinesc condițiile prevăzute
la lit. a) și b), să fie absolvent al unei instituții de
învățământ superior de lungă sau de scurtă durată care a
efectuat un stagiu atestat de pregătire teoretică și practică
în educația specială.
Art. 6. — (1) Posturile didactice ale cadrelor didactice
de sprijin/itinerante sunt normate în învățământul special.
(2) În situația în care într-un județ nu există o școală
specială sau centru de resurse, cadrul didactic de

sprijin/itinerant este încadrat într-o unitate de învățământ
care poate fi: școală de masă, centru logopedic interșcolar
sau centru de asistență psihopedagogică.
(3) În funcție de necesitățile locale, unitățile de
învățământ de masă, centrele logopedice interșcolare,
centrele și cabinetele de asistență psihopedagogică din
unitățile de învățământ de masă pot transforma
posturi/catedre didactice în posturi de cadre didactice de
sprijin/itinerante, în condițiile respectării art. 5.
Art. 7. — (1) Activitatea unui cadru didactic de
sprijin/itinerant este normată ca activitate de învățământ
special, conform prevederilor art. 5 din Legea nr. 128/1997
privind Statutul personalului didactic.
(2) Normarea și încadrarea cadrelor didactice de
sprijin/itinerante se realizează astfel:
a) o normă de 16 ore pentru 8—12 copii/elevi cu
cerințe educative speciale în grupe de grădinițe/clase din
unități de învățământ obișnuit, la același nivel/palier de
studii, echivalentă normei de predare în conformitate cu
prevederile art. 43 lit. f) din Legea nr. 128/1997;
b) o normă de 16 ore pentru 4—6 copii/elevi cu
deficiențe severe/asociate, integrați în grupe/clase din
școala obișnuită la solicitarea expresă a părinților, în
conformitate cu prevederile art. 4 lit. c) din Hotărârea
Guvernului nr. 586/1990.
(3) Dacă numărul de elevi este mai mic decât cel
prevăzut la alin. (2), catedra se poate fragmenta, această
situație incluzând cumulul sau plata cu ora.
(4) Cel puțin jumătate din activitatea din cadrul celor
16 ore se desfășoară în grupă/clasă, în timpul
activităților/lecțiilor de predare-învățare, în parteneriat cu
educatoarea/învățătoarea sau profesorul de la grupă/clasă,
în situațiile în care se constată că există probleme de
înțelegere.
(5) Numărul de ore de activitate în grupă/clasă este
stabilit de cadrul didactic de sprijin/itinerant împreună cu cel
de la grupă/clasă.
(6) Celelalte ore din normă se pot desfășura:
a) în centrul de resurse;
b) în săli multifuncționale din unitatea de învățământ
unde este înscris copilul;
c) în familia copilului asistat;
d) în instituții din comunitatea locală (palate ale copiilor,
biblioteci, cinematografe, teatre, circ etc.), în care însoțește
copiii/elevii în diverse contexte educaționale.
Art. 8. — Normarea posturilor de cadru didactic de
sprijin/itinerant se va face în cadrul numărului total de
catedre și posturi didactice ale învățământului preuniversitar
din județul/sectorul respectiv.
Art. 9. — (1) Categoriile de copii/elevi care beneficiază
de serviciile cadrelor didactice de sprijin/itinerante sunt:
a) copiii/elevii cu certificat de expertiză și orientare
școlară și profesională eliberat de comisia de protecție a
copilului;
b) copiii/elevii cu dificultăți de învățare sau de dezvoltare
care au recomandarea comisiei interne de evaluare
continuă din școala/centrul de resurse;
c) copiii/elevii cu cerințe educative speciale pentru care
există o solicitare scrisă din partea familiei.

8

MONITORUL OFICIAL AL ROMÂNIEI, PARTEA I, Nr. 1.151/6.XII.2004

(2) Serviciile educaționale oferite de cadrele didactice
de sprijin/itinerante se asigură în baza unuia dintre
următoarele documente:
a) certificat de orientare școlară și profesională eliberat
de comisia pentru protecția copilului;
b) recomandarea scrisă a comisiei interne de evaluare
continuă, însoțită de evaluarea complexă a copilului/elevului
(psihologică, medicală, familială, socială, a nivelului de
achiziții de tip școlar etc.).
(3) Recomandarea comisiei interne de evaluare continuă
se poate obține numai în urma evaluării complexe a
copilului/elevului. Evaluarea copilului/elevului se realizează
în baza sesizării comisiei interne de evaluare continuă de
pe raza de domiciliu al copilului de către unitatea de
învățământ frecventată de copil/elev, familia sau tutorele
legal al acestuia, alte instituții, organizații neguvernamentale
sau persoane interesate etc.
Art. 10. — Atribuțiile cadrului didactic de sprijin/itinerant:
a) colaborează cu comisia internă de evaluare continuă
din școală/centrul de resurse în vederea preluării
informațiilor privind evaluarea și planul de servicii
personalizat al copilului/elevului cu cerințe educative
speciale, integrat în învățământul de masă;
b) colaborează cu întregul corp profesoral al unității de
învățământ în care este înscris copilul/elevul, în vederea
realizării unei integrări eficiente în întregul colectiv al școlii;
c) elaborează și realizează planul de intervenție
personalizat, precum și adaptarea curriculară în parteneriat
cu cadrele didactice de la grupă/clasă;
d) evaluează, în parteneriat cu echipa, rezultatele
aplicării programelor curriculare adoptate;
e) colaborează cu cadrele didactice de la grupa/clasa în
care sunt elevi cu cerințe educative speciale, în vederea
stabilirii modalităților de lucru pentru fiecare unitate de
învățare:
— participă, în timpul orelor de predare, la activitățile ce
se desfășoară în clasă de către învățător sau profesor;
— participă la activitățile educative din grupă/clasă în
calitate de observator, consultant, coparticipant;
— organizează activități de intervenție personalizată în
grupe/clase sau în afara acestora;
— desfășoară activități de tip terapeutic-cognitivocupațional, individuale sau în grup;
— colaborează cu specialiștii care realizează terapiile
specifice în vederea realizării coerente a planului de servicii
personalizat;
— propune și realizează materiale didactice individualizate
în funcție de dificultățile de învățare ale copiilor/elevilor;

f) realizează activitatea de evaluare periodică vizând
dezvoltarea elevilor și reproiectează programul de
intervenție personalizat;
g) consiliază familiile copiilor/elevilor care beneficiază de
serviciile de sprijin și colaborează cu acestea;
h) realizează în cadrul celor 16 ore, reprezentând
norma didactică de predare, programul săptămânal de
asistență educațională în funcție de:
— necesitățile elevului;
— evoluția elevului într-o perioadă de timp limitată;
— rezultatele evaluărilor periodice;
— cerințele grupului de elevi asistați;
i) orientează către comisia internă de evaluare continuă
toți acei copii/elevi care au cerințe educative speciale și nu
beneficiază de servicii educaționale de sprijin.
Art. 11. — Cadrele didactice de sprijin/itinerante sunt
salarizate în conformitate cu prevederile Legii nr. 128/1997.
CAPITOLUL III
Facilități acordate unităților de învățământ integratoare
Art. 12. — Consiliul de administrație al unității de
învățământ poate acorda diminuarea efectivului de elevi la
grupa/clasa respectivă cu 1—2 copii/elevi pentru fiecare
copil cu cerințe educative speciale integrat în grupa/clasa
respectivă.
Art. 13. — Cadrele didactice din unitățile de învățământ
integratoare beneficiază de cursuri de formare în domeniul
educației incluzive, organizate de Ministerul Educației și
Cercetării.
Art. 14. — (1) Cadrele didactice din școlile de masă
care au copii/elevi integrați beneficiază, cu prioritate, de
prime acordate din fondul anual de premiere.
(2) Cadrelor didactice care integrează eficient copii/elevi
cu cerințe educative speciale în grupe/clase li se vor
acorda în fișa de evaluare anuală și în fișa de restrângere
a activității cadrului didactic, după caz, cel puțin 5 puncte
pentru fiecare copil/elev integrat, dar nu mai mult de
10 puncte.
(3) Se recomandă inspectoratelor școlare județene/al
municipiului București ca, la întocmirea grilei cu punctajele
prevăzute pentru obținerea salariului și a gradației de merit,
să stabilească pentru cadrele didactice din învățământul de
masă, care integrează copii/elevi cu cerințe educative
speciale, un punctaj echivalent cu cel acordat pentru
obținerea unor performanțe în pregătirea elevilor distinși la
concursurile și olimpiadele școlare.
Art. 15. — Pentru elevii cu cerințe educative speciale
integrați în unități de învățământ de masă se asigură
servicii educaționale prin cadre didactice de sprijin/itinerante
pe durata învățământului preșcolar și pe întreaga perioadă
a școlarizării.

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 1.151/6.XII.2004 conține 8 pagini.

Prețul de vânzare 9.500 lei

ISSN 1453—4495

