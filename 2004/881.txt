Anul 172 (XVI) — Nr. 881

PARTEA

I

Luni, 27 septembrie 2004

LEGI, DECRETE, HOTĂRÂRI ȘI ALTE ACTE
SUMAR
Pagina
HOTĂRÂRI ALE CONSILIULUI SUPERIOR
AL MAGISTRATURII
Hotărârea nr. 159 din

24 septembrie 2004 .....................

1–31

HOTĂRÂRI ALE CONSILIULUI SUPERIOR
AL MAGISTRATURII
CONSILIUL SUPERIOR AL MAGISTRATURII

H O T Ă R Â R E A Nr. 159
din 24 septembrie 2004
Având în vedere dispozițiile art. 155 alin. (2) din Constituția României,
republicată,
în temeiul dispozițiilor art. 126 alin. (2), coroborat cu art. 132 din
Legea nr. 304/2004 privind organizarea judiciară,
Consiliul Superior al Magistraturii

h o t ă r ă ș t e:

Art. 1. — Se aprobă Regulamentul de ordine interioară a instanțelor
judecătorești, anexă la prezenta hotărâre.
Art. 2. — Prezentul regulament se trimite spre publicare în Monitorul
Oficial al României, Partea I, prin grija Secretariatului tehnic.
Secretarul general al Consiliului Superior al Magistraturii,
judecător dr. Dan Lupașcu

2

MONITORUL OFICIAL AL ROMÂNIEI, PARTEA I, Nr. 881/27.IX.2004
ANEXĂ

REGULAMENT
de ordine interioară al instanțelor judecătorești
CAPITOLUL I

CAPITOLUL II

Dispoziții generale

Dispoziții privind conducerea instanțelor, atribuțiile
judecătorilor și ale personalului auxiliar de specialitate,
de specialitate informatică, economic, administrativ
și de serviciu

Art. 1. — (1) Puterea judecătorească se exercită de
Înalta Curte de Casație și Justiție și de celelalte instanțe
judecătorești stabilite de lege.
(2) Puterea judecătorească este separată și în echilibru
cu celelalte puteri ale statului, având atribuții proprii ce sunt
exercitate prin instanțele judecătorești, în conformitate cu
principiul constituțional al independenței și inamovibilității
judecătorilor și cu dispozițiile celorlalte legi.
(3) Instanțele judecătorești înfăptuiesc justiția în scopul
apărării și realizării drepturilor și libertăților fundamentale ale
cetățenilor, precum și a celorlalte drepturi și interese
legitime deduse judecății, fără privilegii și fără discriminări.
(4) Consiliul Superior al Magistraturii este reprezentantul
autorității judecătorești și garantul independenței justiției.
(5) Ministerul Justiției asigură buna organizare și
administrare a justiției ca serviciu public.
Art. 2. — (1) Judecătoriile, tribunalele, tribunalele
specializate și curțile de apel sunt organizate potrivit
dispozițiilor Legii nr. 304/2004 privind organizarea judiciară.
(2) În raport cu volumul de activitate, cu natura și
complexitatea cauzelor deduse judecății, pentru curțile de
apel, tribunale și judecătorii se pot înființa sedii secundare
cu activitate permanentă în alte localități din județ sau în
municipiul București, în conformitate cu dispozițiile art. 36
alin. (2) din Legea nr. 304/2004 privind organizarea
judiciară.
(3) Instanțele pot avea în organizarea lor două sau mai
multe secții. Numărul secțiilor curților de apel, tribunalelor,
precum și secțiile judecătoriilor se stabilesc prin hotărâre a
Consiliului Superior al Magistraturii.
(4) În cadrul curților de apel funcționează secții pentru
cauze civile, cauze penale, cauze comerciale, cauze de
minori și de familie, cauze de contencios administrativ și
fiscal, cauze privind conflicte de muncă și asigurări sociale,
precum și, în raport cu natura și numărul cauzelor, secții
maritime și fluviale sau pentru alte materii.
(5) În cadrul tribunalelor funcționează secții pentru cauze
civile și secții pentru cauze penale și, în raport cu natura
și numărul cauzelor, secții maritime și fluviale sau pentru
alte materii.
Art. 3. — Mijloacele materiale și financiare necesare
instanțelor sunt asigurate de la bugetul de stat, din timbru
judiciar, din amenzi judiciare, cheltuieli judiciare și alte
surse extrabugetare, în condițiile legii, cu avizul conform al
Consiliului Superior al Magistraturii. Administrarea acestora
se realizează prin curțile de apel și tribunalele aflate în
localitățile reședință de județ ai căror președinți sunt și
ordonatori secundari de credite și, respectiv, ordonatori
terțiari de credite.

SECȚIUNEA I
Dispoziții generale

Art. 4. — (1) Instanțele judecătorești se încadrează cu
personal de conducere, judecători, personal auxiliar de
specialitate, de specialitate informatică, economic,
administrativ și de serviciu.
(2) Conducerea instanțelor este asigurată de: președinte,
unu sau mai mulți vicepreședinți, judecători-inspectori și
președinți de secție. De asemenea, la fiecare instanță
funcționează colegiul de conducere și adunarea generală a
judecătorilor, în condițiile legii.
(3) În compartimentele auxiliare ale instanțelor
funcționează
personal auxiliar
de specialitate, de
specialitate informatică, economic, administrativ și de
serviciu.
SECȚIUNEA a II-a
Dispoziții privind activitatea judecătorilor

Art. 5. — (1) Judecătorii numiți de Președintele
României sunt inamovibili. Judecătorii stagiari se bucură de
stabilitate.
(2) Judecătorii au următoarele îndatoriri:
a) să asigure, prin activitatea desfășurată, respectarea
legii și independența puterii judecătorești;
b) să respecte normele de deontologie profesională,
obligațiile statutare și cele ce rezultă din regulamente;
c) să-și perfecționeze pregătirea profesională, în
conformitate cu legea, prin folosirea tuturor mijloacelor pe
care le au la îndemână;
d) să respecte programul de lucru, să aibă un
comportament decent și civilizat în relațiile de serviciu;
e) să manifeste calm, răbdare, politețe și imparțialitate
față de justițiabili, martori, avocați și alte persoane cu care
intră în contact în calitate oficială;
f) să participe la ședințele de judecată, conform
programării făcute de conducerea instanței sau a secției, la
începutul fiecărui an calendaristic, precum și atunci când,
din motive obiective, planificarea inițială nu poate fi
respectată;
g) să respecte secretul deliberării;
h) să soluționeze într-un termen rezonabil cauzele
deduse judecății și să pronunțe hotărâri temeinice și legale;
i) să asigure securitatea dosarelor predate spre studiu
sau motivare;

MONITORUL OFICIAL AL ROMÂNIEI, PARTEA I, Nr. 881/27.IX.2004
j) să aducă de îndată la cunoștința președintelui
instanței, în subordinea căruia funcționează, orice ingerință
în actul de justiție, de natură politică sau economică, din
partea unei persoane fizice sau juridice, ori a unui grup de
interese;
k) să îndeplinească, în limitele funcțiilor lor, orice
dispoziție administrativă stabilită în conformitate cu legea
de conducerea instanței.
Art. 6. — (1) Funcțiile de judecător și asistent judiciar
sunt incompatibile cu orice alte funcții publice sau private,
cu excepția funcțiilor didactice din învățământul superior, în
condițiile legii.
(2) Activitatea didactică va putea fi desfășurată în afara
programului de lucru stabilit la instanța la care funcționează
judecătorul.
(3) Îndeplinirea obligațiilor care privesc Consiliul Superior
al Magistraturii are prioritate în raport cu celelalte obligații
profesionale ale judecătorilor membri ai Consiliului Superior
al Magistraturii.
Art. 7. — Judecătorii pot participa la elaborarea de
publicații sau studii de specialitate a unor lucrări literare
sau științifice ori la emisiuni audiovizuale, cu excepția celor
cu caracter politic.
Art. 8. — Interdicțiile și incompatibilitățile judecătorilor
sunt cele prevăzute de lege.
SECȚIUNEA a III-a
Conducerea instanțelor

Art. 9. — (1) Instanțele judecătorești sunt conduse de
președinți care îndeplinesc și atribuții administrative.
(2) Președinții curților de apel și ai tribunalelor sunt
ajutați în îndeplinirea atribuțiilor de 1—2 vicepreședinți, cu
excepția Curții de Apel București și a Tribunalului
București, unde pot fi ajutați de 1—3 vicepreședinți,
numărul acestora fiind stabilit de către Consiliul Superior al
Magistraturii.
(3) Judecătoriile în care președinții sunt ajutați de către
vicepreședinți se stabilesc de către Consiliul Superior al
Magistraturii.
(4) La instanțele la care sunt organizate secții, acestea
sunt conduse de un președinte de secție.
(5) Curțile de apel au doi sau mai mulți judecători
inspectori.
§ 1. Președintele și vicepreședintele curții de apel
Art. 10. — (1) Președintele curții de apel asigură
conducerea curentă a activității administrativ-judiciare a
curții, scop în care:
1. ia măsuri pentru organizarea și buna funcționare a
instanței pe care o conduce, precum și a activității
tribunalelor, a tribunalelor specializate și a judecătoriilor din
circumscripția curții de apel;
2. verifică personal și prin judecătorii-inspectori sau prin
alți judecători desemnați organizarea și calitatea serviciului,
respectarea legii și a regulamentelor la toate instanțele din
circumscripție;
3. organizează și coordonează activitatea judecătorilorinspectori;

3

4. supraveghează activitatea de executare în materie
penală și civilă, verifică locurile de deținere și locurile de
executare a sancțiunilor sau a măsurilor educative;
5. organizează și coordonează controlul de ansamblu și
specializat al instanțelor din circumscripție și urmărește
înlăturarea deficiențelor;
6. repartizează judecătorii la secțiile curții de apel în
raport cu volumul de activitate al acestora, ținându-se
seama de specializarea judecătorilor;
7. constituie completele de judecată, precum și
completele specializate, dacă este cazul, cu consultarea
prealabilă a președinților de secție;
8. desemnează judecătorii care urmează să
îndeplinească, potrivit legii, și alte atribuții decât cele
privind activitatea de judecată;
9. analizează anual volumul de activitate al instanțelor
și ia măsuri pentru suplimentarea sau reducerea numărului
de posturi, cu acordul Consiliului Superior al Magistraturii;
10. dă avizul consultativ pentru judecătorii stagiari, în
vederea prezentării lor la examenul de capacitate, precum
și pentru cererile de detașare și transfer ale judecătorilor
din circumscripția curții de apel;
11. solicită Consiliului Superior al Magistraturii, dacă
este cazul, delegarea judecătorilor curților de apel;
12. poate delega, cu acordul lor, judecători de la
judecătorii, tribunale sau tribunale specializate din
circumscripția curții de apel, în situația în care una dintre
instanțele menționate nu poate funcționa normal;
13. propune Consiliului Superior al Magistraturii
menținerea în funcție a judecătorilor care au împlinit vârsta
de pensionare;
14. convoacă și prezidează adunarea generală anuală a
curții de apel sau ori de câte ori este necesar și adunarea
generală a judecătorilor din circumscripția acesteia;
15. convoacă și prezidează colegiul de conducere;
16. încadrează personalul auxiliar de specialitate, de
specialitate informatică, administrativ și de serviciu de la
instanțele din circumscripție, promovează, aprobă transferul,
delegarea, detașarea și dispune aplicarea sancțiunilor
disciplinare pentru aceste categorii de personal;
17. repartizează personalul în cadrul compartimentelor
auxiliare ale instanței;
18. urmărește permanent realizarea unui management
eficient al resurselor umane la instanțele din raza curții de
apel, pentru asigurarea unei dimensionări echilibrate a
volumului de activitate raportat la fiecare lucrător;
19. ia măsuri pentru respectarea programului și folosirea
eficientă a timpului de lucru, de întregul personal al curții,
pentru îndeplinirea la timp și în condiții de calitate a
lucrărilor și pentru realizarea unui comportament demn și
civilizat în raporturile de serviciu;
20. asigură buna colaborare a instanțelor din raza curții
de apel, în condițiile legii, cu parchetele de pe lângă
acestea, organele de poliție, organizațiile profesionale ale
avocaților și notarilor, precum și cu celelalte instituții;

4

MONITORUL OFICIAL AL ROMÂNIEI, PARTEA I, Nr. 881/27.IX.2004

21. păstrează registrul de control al curții și ia măsuri
ca un registru de control să se păstreze la fiecare secție a
curții și la instanțele din teritoriu;
22. desemnează vicepreședintele care îl înlocuiește
atunci când lipsește de la instanță și în toate cazurile de
imposibilitate temporară de exercitare a funcției;
23. aprobă stimulentele bănești provenite din timbrul
judiciar, precum și celelalte prime prevăzute de lege pentru
magistrați și celelalte categorii de personal din cadrul
instanțelor judecătorești din circumscripția curții de apel;
24. îndrumă și verifică activitatea inginerului constructor
de la curtea de apel;
25. este ordonator secundar de credite și răspunde de
folosirea, conform normelor în vigoare, a sumelor primite
de la buget, de integritatea bunurilor încredințate unității pe
care o conduce, de ținerea la zi a contabilității și
prezentarea dărilor de seamă contabile asupra execuției
bugetare. Atribuțiile specifice de ordonator de credite pot fi
delegate managerului economic. Întocmește proiectul de
buget pentru anul următor în colaborare cu președinții
tribunalelor din circumscripția curții de apel;
26. sesizează comisia medicală de specialitate în cazul
prevăzut de art. 60 alin. (1) lit. b, din Legea nr. 303/2004
privind statutul magistraților;
27. îndeplinește orice altă atribuție prevăzută de lege și
de regulamente.
(2) Atribuțiile președintelui de la pct. 13, 16 și 26 vor fi
exercitate cu avizul conform al colegiului de conducere al
curții de apel.
(3) Atribuțiile președintelui de la pct. 6, 7, 8, 11, 17
și 23 vor fi exercitate cu avizul consultativ al colegiului de
conducere al curții de apel.
Art. 11. — (1) Vicepreședintele curții de apel exercită
atribuțiile ce revin președintelui în lipsa acestuia sau în
baza dispozițiilor președintelui.
(2) În exercitarea competențelor sale de organizare,
coordonare și control vicepreședintele curții de apel are
următoarele atribuții:
1. asigură și verifică respectarea obligațiilor statutare și
a regulamentelor de către judecători și personalul auxiliar
de specialitate;
2. asigură cunoașterea și valorificarea practicii
instanțelor de control judiciar;
3. organizează studiul profesional al judecătorilor,
urmărește realizarea acestuia și coordonează activitatea de
unificare a practicii judiciare;
4. desemnează magistrații care răspund de organizarea
activității de formare profesională continuă a magistraților
de la curtea de apel și instanțele din circumscripția
acesteia;
5. asigură operaționalitatea bazei de date informatice
privind personalul de la instanțele din raza curții de apel și
ia măsurile necesare pentru întreținerea acesteia în condiții
optime;
6. organizează în condițiile legii paza imobilului care
constituie sediul instanței și a celorlalte bunuri, precum și
paza contra incendiilor, verifică modul în care sunt
respectate prevederile legale privind protecția muncii,

asigură controlul permanent al modului în care sunt
păstrate dosarele, mapele de hotărâri și registrele curții de
apel și ale instanțelor din circumscripția acesteia;
7. coordonează activitatea corpului de jandarmi angajați
pe bază de contract;
8. îndeplinește orice alte atribuții prevăzute expres de
lege sau de regulamente.
§ 2. Președintele și vicepreședintele tribunalului și
tribunalului specializat
Art. 12. — (1) Președintele tribunalului asigură
conducerea curentă a activității administrativ-judiciare a
tribunalului, scop în care:
1. convoacă și prezidează adunarea generală anuală a
judecătorilor tribunalului sau ori de câte ori este necesar și
adunarea generală a judecătorilor judecătoriilor din
circumscripția tribunalului;
2. convoacă și prezidează ședințele colegiului de
conducere;
3. asigură buna desfășurare a activității tribunalului și
judecătoriilor din circumscripție;
4. verifică personal sau prin judecători desemnați
organizarea și calitatea serviciului, respectarea legii și a
regulamentelor la toate instanțele din circumscripție;
5. repartizează judecătorii la secțiile tribunalului în raport
cu volumul de activitate al acestora, ținându-se seama de
specializarea judecătorilor;
6. constituie complete de judecată, precum și complete
specializate, dacă este cazul, cu consultarea prealabilă a
președinților de secție;
7. desemnează judecătorii care, potrivit legii, urmează
să îndeplinească și alte atribuții decât cele privitoare la
activitatea de judecată;
8. urmărește permanent realizarea unui management
eficient al resurselor umane la instanțele din raza
tribunalului, pentru asigurarea unei dimensionări echilibrate
a volumului de activitate raportat la fiecare angajat;
9. asigură buna colaborare a instanțelor din raza
tribunalului cu parchetele de pe lângă acestea, cu organele
de poliție, organizațiile profesionale ale avocaților și
notarilor, precum și cu celelalte instituții;
10. repartizează personalul în cadrul compartimentelor
auxiliare ale instanței;
11. execută la nivelul tribunalului și în limitele funcției sale
atribuțiile prevăzute la art. 10 alin. (1) pct. 1, 4, 5, 19 și 27;
12. propune stimulente bănești provenite din timbrul
judiciar, precum și celelalte stimulente prevăzute de lege,
pentru magistrați și celelalte categorii de personal din
cadrul instanțelor judecătorești aflate pe raza tribunalului.
(2) Atribuțiile de la pct. 5, 6, 7, 10 și 11 vor fi
exercitate cu avizul consultativ al colegiului de conducere
al tribunalului.
(3) Președintele tribunalului este ordonator terțiar de
credite și răspunde de folosirea conform normelor în
vigoare a sumelor primite de la buget, de integritatea
bunurilor încredințate unității pe care o conduce, de ținerea

MONITORUL OFICIAL AL ROMÂNIEI, PARTEA I, Nr. 881/27.IX.2004
la zi a contabilității și prezentarea dărilor de seamă
contabile asupra execuției bugetare. Atribuțiile specifice de
ordonator de credite pot fi delegate managerului economic.
Art. 13. — (1) Vicepreședintele tribunalului exercită
atribuțiile ce revin președintelui în lipsa acestuia sau în
baza dispozițiilor primite.
(2) În exercitarea competențelor sale de organizare,
coordonare și control vicepreședintele tribunalului are
următoarele atribuții:
1. asigură și verifică respectarea obligațiilor legale și
regulamentare și a regulamentelor de către judecători și
personalul auxiliar de specialitate;
2. asigură cunoașterea și valorificarea practicii
instanțelor de control judiciar;
3. organizează studiul profesional al judecătorilor,
urmărește realizarea acestuia și coordonează activitatea de
unificare a practicii judiciare;
4. îndeplinește orice atribuții prevăzute de lege și de
regulament.
§ 3. Președintele și vicepreședintele judecătoriei
Art. 14. — (1) Președintele judecătoriei asigură
conducerea curentă a activității administrativ-judiciare a
instanței, scop în care:
1. convoacă și prezidează adunarea generală a
judecătorilor ori de câte ori este cazul;
2. convoacă consiliul de conducere și prezidează
ședințele acestuia;
3. constituie completele de judecată, precum și
completele specializate, dacă este cazul, urmărind
asigurarea continuității acestora;
4. organizează și verifică activitatea judecătorilor stagiari
și asigură condițiile necesare pentru buna desfășurare a
stagiului;
5. programează judecătorul de serviciu și stabilește locul
și programul acestei activități;
6. repartizează personalul în compartimentele auxiliare și
organizează, coordonează și controlează activitatea
acestuia;
7. desemnează judecătorii care îndeplinesc și alte
atribuții decât cele de judecată;
8. supraveghează activitatea de executare în materie
penală și civilă, verifică locurile de deținere și locurile de
executare a sancțiunilor sau a măsurilor educative;
9. îndeplinește orice alte atribuții administrative date prin
lege sau prin regulamente.
(2) Atribuțiile de la pct. 3, 5, 6 și 7 se exercită cu
avizul consultativ al colegiului de conducere.
Art. 15. — (1) Vicepreședintele judecătoriei exercită
atribuțiile ce revin președintelui în lipsa acestuia sau în
baza dispozițiilor primite.
(2) În exercitarea competențelor sale de organizare,
coordonare și control, vicepreședintele judecătoriei are
următoarele atribuții:
1. organizează studiul profesional al judecătorilor,
urmărește realizarea acestuia și coordonează activitatea de
unificare a practicii judiciare;

5

2. îndeplinește orice alte atribuții date prin lege sau
regulamente.
§ 4. Colegiul de conducere
Art. 16. — (1) În cadrul fiecărei instanțe judecătorești
funcționează un colegiu de conducere. Președintele
instanței este și președintele colegiului de conducere.
(2) Colegiile de conducere sunt formate dintr-un număr
impar de membri și au următoarea componență:
a) la curțile de apel: președintele, vicepreședinții,
judecătorii-inspectori și președinții de secție, precum și
1—2 judecători, aleși în adunarea generală a judecătorilor;
b) la tribunale și tribunalele specializate: președintele,
vicepreședinții și președinții de secție, precum și
1—2 judecători, aleși în adunarea generală a judecătorilor;
c) la judecătorii: președintele și, după caz,
vicepreședintele și președinții de secție, precum și
1—2 judecători, aleși în adunarea generală a judecătorilor.
(3) La curțile de apel și tribunale, când colegiul de
conducere dezbate probleme financiare sau economicoadministrative, la ședințele acestuia participă și managerul
economic al instanței, cu vot consultativ.
(4) În funcție de problemele supuse dezbaterii, la
ședințele colegiilor de conducere ale curților de apel, ale
tribunalelor și tribunalelor specializate pot fi invitate și
persoane cu funcții de conducere de la instanțele din
circumscripția acestor instanțe.
Art. 17. — Colegiile de conducere dezbat și aprobă
măsurile necesare pentru buna desfășurare a activității
instanței și avizează actele, deciziile sau ordinele
președintelui în exercitarea atribuțiilor arătate la art. 10
alin. (2), art. 12 alin. (2) și art. 14 alin. (2).
Art. 18. — Colegiile de conducere ale curților de apel și
ale tribunalelor propun proiectul de buget în limita
competențelor ce le revin.
Art. 19. — Colegiul de conducere al curții de apel
primește candidaturile judecătorilor din raza teritorială a
curții de apel, pentru funcția de membru al Consiliului
Superior al Magistraturii, și verifică îndeplinirea condițiilor
prevăzute de lege pentru judecătorii care și-au depus
candidaturile.
Art. 20. — (1) Colegiul de conducere al curții de apel
exercită acțiunea disciplinară pentru judecătorii din cadrul
curții de apel, cu excepția președintelui, precum și pentru
judecătorii instanțelor din circumscripția acesteia.
(2) În vederea exercitării acțiunii disciplinare, cercetarea
prealabilă se efectuează de unul sau doi judecătoriinspectori desemnați de colegiul de conducere. Pentru
incompatibilitate sau imposibilitatea de a se efectua
cercetarea prealabilă cu judecătorii-inspectori din cadrul
curții de apel, colegiul de conducere se poate adresa
Consiliului Superior al Magistraturii pentru desemnarea unor
judecători-inspectori de la altă curte de apel.
(3) În cazul exercitării acțiunii disciplinare, la lucrările
colegiului de conducere nu participă judecătorul sau
judecătorii desemnați pentru efectuarea cercetării prealabile

6

MONITORUL OFICIAL AL ROMÂNIEI, PARTEA I, Nr. 881/27.IX.2004

și nici judecătorul împotriva căruia se exercită acțiunea
disciplinară.
Art. 21. — (1) În lipsa președintelui instanței, colegiul
de conducere este prezidat de vicepreședintele instanței.
(2) Colegiul de conducere se întrunește lunar sau ori de
câte ori este necesar, la convocarea președintelui sau la
solicitarea a cel puțin o treime din numărul membrilor săi
și este legal constituit în prezența a cel puțin două treimi
din numărul membrilor săi.
(3) Hotărârile colegiului de conducere se adoptă cu
votul majorității membrilor săi și se consemnează într-un
registru special.
(4) Secretariatul colegiului de conducere este asigurat
de primul grefier sau, după caz, de grefierul-șef al instanței
sau de un alt grefier desemnat de președinte.
(5) Ședințele colegiului de conducere nu sunt publice.
§ 5. Adunarea generală a judecătorilor
Art. 22. — Adunarea generală a judecătorilor este
compusă din toți judecătorii în funcție ai instanței, inclusiv
judecătorii stagiari, precum și cei delegați sau detașați de
la alte instanțe.
Art. 23. — Adunarea generală a judecătorilor are
următoarele atribuții:
1. dezbate activitatea anuală desfășurată de instanță;
2. alege, în condițiile legii, membrii în Consiliul Superior
al Magistraturii;
3. dezbate probleme de drept;
4. analizează proiecte de acte normative la solicitarea
Consiliului Superior al Magistraturii sau a Ministerului
Justiției;
5. formulează puncte de vedere la solicitarea Consiliului
Superior al Magistraturii;
6. îndeplinește orice alte atribuții prevăzute de lege sau
de regulamente.
Art. 24. — (1) Adunarea generală a judecătorilor este
legal constituită în prezența majorității judecătorilor în
funcție, cu excepția situației în care se aleg membrii
Consiliului Superior al Magistraturii, când este necesară
prezența a cel puțin două treimi din numărul judecătorilor
în funcție.
(2) Adunarea generală a judecătorilor este convocată de
președintele instanței, iar în lipsa acestuia de
vicepreședinte. Pentru alegerea membrilor Consiliului
Superior al Magistraturii, adunările generale sunt convocate
de consiliul de conducere al curții de apel.
(3) Adunarea generală a judecătorilor este prezidată de
președinte, iar în lipsa acestuia, de vicepreședinte.
(4) Pentru alegerea membrilor Consiliului Superior al
Magistraturii, adunarea generală este prezidată de
judecătorul cu cea mai mare vechime în magistratură, care
nu și-a depus candidatura pentru funcția de membru în
Consiliul Superior al Magistraturii.
(5) Hotărârile adunării generale se adoptă cu votul
majorității membrilor prezenți, cu excepția alegerii membrilor
Consiliului Superior al Magistraturii, care se realizează cu
numărul cel mai mare de voturi obținut în adunarea
generală.

(6) Hotărârile adunării generale se consemnează într-un
registru special ținut de instanță.
(7) Secretariatul adunării generale este asigurat de
primul grefier sau, după caz, de grefierul-șef al instanței
sau de un alt grefier desemnat de președinte.
§ 6. Președintele secției
Art. 25. — Președintele secției conduce, organizează și
controlează activitatea administrativ-judiciară a secției,
având următoarele atribuții:
1. asigură buna desfășurare a activității de judecată a
secției;
2. propune constituirea completelor de judecată, precum
și a completelor specializate, dacă este cazul, urmărind
asigurarea continuității acestora;
3. organizează studiul profesional al judecătorilor secției,
urmărește realizarea acestuia și coordonează activitatea de
unificare a practicii judiciare la nivelul secției;
4. participă la învățământul profesional al instanțelor de
grad mai mic;
5. comunică lunar instanțelor mai mici în grad situația
hotărârilor desființate în căile de atac, pentru motive
imputabile judecătorilor;
6. îndrumă și verifică activitatea administrativ-judiciară a
personalului secției;
7. exercită la nivelul secției și în limitele funcției sale
atribuțiile prevăzute la art. 10 pct. 4;
8. face propuneri de desemnare a judecătorilor care
îndeplinesc și alte atribuții decât cele de judecată;
9. urmărește soluționarea cauzelor într-un termen
rezonabil;
10. ține evidența cazurilor de aplicare neunitară a legii
în baza referatului întocmit de judecătorul-delegat;
11. contribuie la elaborarea buletinului jurisprudenței
curții de apel;
12. ia măsuri în vederea repartizării aleatorii a cauzelor,
stabilind gradul de complexitate al acestora.
§ 7. Judecătorii inspectori
Art. 26. — Judecătorii-inspectori de la curțile de apel au
următoarele atribuții:
1. verifică, în condițiile legii, organizarea și calitatea
serviciului, respectarea legilor și a regulamentelor la curtea
de apel și la instanțele din circumscripția acesteia;
2. efectuează cercetarea prealabilă atât pentru
judecători, cât și pentru personalul încadrat în
compartimentele auxiliare de la curtea de apel și de la
instanțele din circumscripția curții de apel, în vederea
exercitării acțiunii disciplinare sau, după caz, aplicarea
sancțiunilor disciplinare, potrivit competențelor ce revin în
această materie;
3. formulează răspuns la petițiile și sesizările repartizate
spre soluționare, pe care le prezintă președintelui sau
vicepreședintelui; verificările efectuate trebuie să respecte
principiile independenței judecătorilor și supunerii lor numai
legii, precum și autoritatea de lucru judecat.

MONITORUL OFICIAL AL ROMÂNIEI, PARTEA I, Nr. 881/27.IX.2004
Art. 27. — Judecătorii-inspectori participă la ședințele de
judecată, la oricare dintre secțiile curții de apel, în funcție
de volumul de activitate și necesitățile instanței.
§ 8. Judecătorii cu atribuții privind activitatea
compartimentului de executări penale
Art. 28. — Judecătorii cu atribuții privind îndrumarea și
controlul activității compartimentului de executări penale
sunt delegați de președinții instanțelor și îndeplinesc
următoarele atribuții:
a) urmăresc și controlează modul în care se emit și se
comunică mandatele de executare și supraveghează luarea
tuturor măsurilor pentru aducerea la îndeplinire a acestora,
precum și a celorlalte dispoziții din hotărârile penale;
b) iau măsuri pentru rezolvarea tuturor cererilor ivite în
cursul executării;
c) supraveghează comunicarea în termen a hotărârilor
penale;
d) urmăresc ținerea evidenței amânărilor și întreruperilor
de executare a sancțiunilor penale și a măsurilor educative
și efectuează adresele de revenire;
e) supraveghează completarea corectă a registrelor de
evidență și punere în executare a hotărârilor penale,
precum și a celorlalte evidențe prevăzute în regulament;
f) sesizează instanța de executare în cazul în care, cu
prilejul punerii în executare a hotărârii sau în cursul
executării, se ivește vreo nelămurire sau împiedicare;
g) închid pozițiile din registrul de executări penale;
h) informează conducerea instanței despre întârzierile
nejustificate în executarea hotărârilor;
i) verifică păstrarea în bune condiții a dosarelor și a
lucrărilor de executări;
j) rezolvă corespondența aferentă activității de punere în
executare a hotărârilor penale.
§ 9. Judecătorii cu atribuții privind activitatea
compartimentului de executări civile
Art. 29. — Judecătorii cu atribuții privind activitatea
compartimentului de executări civile sunt delegați de
președinții instanțelor și îndeplinesc următoarele atribuții:
a) coordonează și supraveghează activitatea acestui
compartiment;
b) soluționează cererile de încuviințare a executării silite,
precum și alte cereri adresate acestui compartiment;
c) controlează și îndrumă modul de completare a
registrului general de evidență a cererilor de încuviințare a
executării silite, precum și a opisului alfabetic privind
aceste cereri;
d) verifică evidența și eliberarea recipiselor de
consemnare și a celorlalte valori;
e) controlează îndeplinirea sarcinilor de serviciu de către
grefierul desemnat la acest compartiment;
f) rezolvă corespondența privind executările contravenționale;
g) îndrumă, supraveghează și controlează activitatea de
executări contravenționale;
h) verifică întocmirea lucrărilor privind punerea în
executare a hotărârilor civile prin care se aplică sancțiunea
obligării contravenientului la prestarea unei activități în

7

folosul comunității, cu revenire la fiecare două luni, în cazul
în care nu se confirmă primirea formelor de executare;
i) asigură închiderea pozițiilor din registru, după
confirmarea primirii formelor de executare de la organele
de executare; verifică evidența amenzilor judiciare aplicate
potrivit legii;
j) supraveghează modul de întocmire și transmitere a
titlurilor executorii către organele de executare;
k) îndrumă și controlează activitatea de evidență și
punere în executare a hotărârilor civile prin care s-au
stabilit creanțe pentru care executarea se face din oficiu.
§ 10. Judecătorii cu atribuții privind analiza practicii
instanțelor de control judiciar
Art. 30. — Judecătorii cu atribuții privind analiza practicii
instanțelor de control judiciar sunt delegați de președinții
instanțelor și întocmesc trimestrial un referat privind
problemele de drept ivite în soluționarea cauzelor,
evidențiind practica neunitară atât a propriei instanțe, cât și
a instanțelor superioare, dacă este cazul.
§ 11. Judecătorii cu atribuții pentru soluționarea
cererilor privind cetățenia română
Art. 31. — Judecătorii delegați în Comisia de
soluționare a cererilor privind cetățenia română au
următoarele atribuții:
a) participă la ședințele comisiei în zilele și la orele
planificate;
b) examinează cererile de acordare, redobândire și
renunțare la cetățenia română și verifică înscrisurile depuse
de petiționari pentru susținerea acestora;
c) după examinarea cererilor, întocmesc rapoarte,
potrivit legii, în vederea promovării de către ministrul
justiției a proiectelor de hotărâri ale Guvernului pentru
acordarea, redobândirea și renunțarea la cetățenia română;
d) redactează încheierile de respingere a cererilor
petiționarilor;
e) execută orice alte lucrări necesare îndeplinirii
atribuțiilor comisiei, potrivit legii.
§ 12. Judecătorii cu atribuții la oficiul registrului
comerțului
Art. 32. — (1) Controlul legalității actelor sau faptelor
care, potrivit legii, se înregistrează în registrul comerțului se
exercită de către justiție prin judecători anume delegați.
(2) Judecătorii delegați la oficiul registrului comerțului
sunt desemnați de președinții tribunalelor sau, după caz,
de președinții tribunalelor comerciale și îndeplinesc
atribuțiile prevăzute de lege.
§ 13. Judecătorii-sindici
Art. 33. — Judecătorii-sindici au în principal următoarele
atribuții:
a) pronunță hotărârile de deschidere a procedurii;
b) judecă contestația debitorului împotriva cererii
introductive a creditorilor pentru începerea procedurii;
c) desemnează prin hotărâre administratorul judiciar sau
lichidatorul judiciar și stabilesc atribuțiile acestora;

8

MONITORUL OFICIAL AL ROMÂNIEI, PARTEA I, Nr. 881/27.IX.2004

d) controlează activitatea administratorului judiciar și
lichidatorului judiciar, iar, dacă este cazul, dispun înlocuirea
lor;
e) judecă cererile prin care se solicită debitorului
ridicarea dreptului de a-și mai conduce activitatea;
f) judecă acțiunile introduse de administratorul judiciar
sau de lichidatorul judiciar pentru anularea unor transferuri
cu caracter patrimonial, anterioare deschiderii procedurii;
g) judecă contestațiile debitorului ori ale creditorilor
împotriva măsurilor luate de administratorul judiciar sau de
lichidatorul judiciar;
h) confirmă planul de reorganizare sau, după caz, de
lichidare, după votarea lui de către creditori;
i) hotărăsc asupra continuării activității debitorului, în caz
de reorganizare;
j) soluționează obiecțiile la rapoartele trimestriale și la
cel final al administratorului judiciar sau lichidatorului
judiciar;
k) autentifică actele juridice încheiate de lichidatorul
judiciar, pentru a căror validitate este necesară forma
autentică;
l) dau hotărâri de închidere a procedurii;
m) desemnează prin încheiere persoane de specialitate
și stabilesc retribuția acestora;
n) organizează întâlniri periodice cu lichidatorii judiciari
și administratorii judiciari desemnați în cauzele repartizate.
§ 14. Judecătorul delegat la organul financiar local
pentru soluționarea cererilor de acordare a personalității
juridice a asociațiilor de proprietari
Art. 34. — Judecătorul delegat la organul financiar local
pentru soluționarea cererilor de acordare a personalității
juridice a asociațiilor de proprietari are următoarele atribuții:
a) examinează cererile având ca obiect acordarea
personalității juridice asociațiilor de proprietari și redactează
încheierile pronunțate în cauzele respective;
b) îndrumă și controlează activitatea grefierului delegat
la acest compartiment, respectiv de ținere a evidențelor, de
efectuare a înscrierilor, înregistrărilor, comunicărilor sau
publicității prevăzute de lege.
§ 15. Judecătorul delegat la biroul persoane juridice
Art. 35. — Judecătorul delegat la biroul persoane
juridice îndrumă, supraveghează și controlează activitatea
de ținere a evidențelor pentru asociații, fundații, sindicate și
orice alte persoane juridice reglementate de lege, privind
efectuarea înscrierilor, înregistrărilor, comunicărilor sau
publicității prevăzute de lege.
SECȚIUNEA a IV-a
Dispoziții privind activitatea asistenților judiciari

Art. 36. — În cauzele privind conflictele de muncă și
asigurări sociale, completul de judecată se constituie din
2 judecători și 2 asistenți judiciari, desemnați de către
președintele tribunalului.

Art. 37. — (1) Asistenții judiciari participă la deliberare
cu vot consultativ și semnează hotărârile pronunțate. Opinia
acestora se consemnează în hotărâre și se motivează.
(2) Asistenții judiciari sunt datori să studieze temeinic
dosarele în cauzele la a căror soluționare participă, să
respecte programarea ședințelor stabilită de președintele
tribunalului și să se conformeze dispozițiilor administrative
date în aplicarea legii și regulamentelor de către acesta și
de către președintele completului de judecată.
SECȚIUNEA a V-a
Dispoziții privind activitatea compartimentelor auxiliare
ale instanțelor judecătorești

§ 1. Dispoziții generale
Art. 38. — (1) La judecătorii, tribunale, tribunale
specializate și curți de apel funcționează personal auxiliar
de specialitate, de specialitate informatică, economic,
administrativ și de serviciu.
(2) Toate instanțele au câte o grefă, o registratură, o
arhivă, o bibliotecă și un birou de informare și relații
publice.
(3) Curțile de apel și tribunalele au și câte un
compartiment economico-financiar și administrativ, condus
de un manager economic.
(4)
Biroul
îPersonal“
funcționează
integrat
compartimentului economico-financiar și administrativ.
(5) Compartimentul economico-financiar și administrativ
din cadrul curților de apel și tribunalelor asigură activitatea
economică, financiară și administrativă a instanțelor la care
funcționează. Pentru tribunalele specializate și judecătorii
această activitate este asigurată de departamentul
economico-financiar și administrativ de la tribunalul la care
sunt arondate. Curțile de apel au și un compartiment de
documentare și un compartiment de informatizare juridică,
structuri ce pot fi înființate și la nivelul tribunalelor,
tribunalelor specializate și judecătoriilor.
Art. 39. — (1) Grefa, registratura și arhiva efectuează
operațiuni privind primirea, înregistrarea și expedierea
corespondenței, îndosarierea actelor, păstrarea registrelor,
precum și alte lucrări cu caracter auxiliar, necesare bunei
desfășurări a activității instanțelor.
(2) Personalul este repartizat pe secții și compartimente
de activitate de către președintele instanței, potrivit nevoilor
acestora, iar în cadrul secției, de președintele secției.
Art. 40. — Compartimentul economico-financiar și
administrativ are ca atribuții principale efectuarea
operațiunilor financiar-contabile, evidența
bunurilor,
asigurarea condițiilor materiale pentru desfășurarea activității
instanțelor și gospodărirea localurilor.
Art. 41. — Serviciul de documentare ține evidența
legislației, a jurisprudenței, precum și gestiunea bibliotecii.
Art. 42. — Personalul auxiliar de specialitate, de
specialitate informatică, economic, administrativ și de
serviciu este angajat în condițiile legii, pe bază de examen
sau concurs, și se numește de către președintele curții de
apel în a cărei circumscripție urmează să funcționeze.

MONITORUL OFICIAL AL ROMÂNIEI, PARTEA I, Nr. 881/27.IX.2004
Art. 43. — (1) Activitatea personalului auxiliar de
specialitate, de specialitate informatică, economic,
administrativ și de serviciu este supusă controlului
ierarhic.
(2) Atribuțiile fiecărui salariat din compartimentele
auxiliare ale instanțelor sunt cuprinse în fișa postului.
Art. 44. — (1) Personalul auxiliar de specialitate, de
specialitate informatică, economic, administrativ și de
serviciu este obligat să respecte programul de lucru, să
efectueze lucrările în termenele stabilite, să îndeplinească
toate îndatoririle ce îi revin potrivit legii și regulamentelor.
(2) Prezentarea la serviciu după orele de program,
părăsirea locului de muncă în timpul programului de
activitate, precum și învoirile care nu depășesc durata unei
zile de muncă se aprobă de președintele instanței sau de
înlocuitorul acestuia, cu consultarea primului-grefier sau,
după caz, a grefierului-șef; la tribunale și curțile de apel,
cu încuviințarea președintelui, învoirile de la program pot fi
acordate și de președinții de secții sau judecătorii
responsabili de compartimente.
Art. 45. — (1) Personalul auxiliar de specialitate, de
specialitate informatică, economic, administrativ și de
serviciu trebuie să respecte secretul cu privire la
informațiile obținute în cursul îndeplinirii îndatoririlor lor și
care nu sunt accesibile publicului.
(2) Personalul acestor compartimente trebuie să
îndeplinească îndatoririle de serviciu fără părtinire, să se
manifeste calm, demn și politicos cu părțile din proces, cu
martorii, avocații și alte persoane cu care intră în contact
în calitate oficială.
(3) Atunci când apreciază că nu au competența și nici
încuviințarea să rezolve anumite cereri, salariații le vor
aduce, de îndată, la cunoștință primului-grefier sau, după
caz, grefierului-șef, cu excepția personalului economicoadministrativ, care va sesiza managerul economic.
Art. 46. — Activitatea personalului auxiliar de
specialitate, de specialitate informatică, economic,
administrativ și de serviciu se desfășoară sub coordonarea
și controlul președintelui instanței.
Art. 47. — Coordonarea și controlul pot fi efectuate și
de vicepreședinte și membrii colegiului de conducere al
instanței, potrivit repartizării sarcinilor stabilite în cadrul
colegiului de conducere.
Art. 48. — Persoanele cu atribuții de control verifică, cel
puțin o dată pe lună, efectuarea la timp și de calitate a
lucrărilor și consemnează constatările și propunerile în
registrul de control, prezentându-le președintelui instanței în
termen de 10 zile de la efectuarea controlului.
§ 2. Grefa
Art. 49. — Președintele instanței va stabili, prin ordin de
serviciu, atribuțiile concrete pentru fiecare grefier și grefierdactilograf, în raport cu pregătirea profesională și
experiența acestora.
Art. 50. — La instanțele în cadrul cărora există secții
maritime și fluviale, președintele va desemna un grefier
pentru efectuarea tuturor lucrărilor de arhivă, grefă și de

9

punere în executare a hotărârilor penale și civile
pronunțate în cadrul competenței secției, precum și ale
acelora privind litigiile de drept comun în legătură cu
activitatea de transport maritim și fluvial.
Art. 51. — La ședințele de judecată, grefierii sunt
obligați să aibă ținuta vestimentară corespunzătoare.
Art. 52. — (1) Președintele curții de apel va desemna,
prin decizie, primul-grefier sau grefierul șef al curții de apel
și instanțelor din circumscripția acesteia, în condițiile legii;
primul-grefier și grefierul-șef nu participă, de regulă, în
ședințe de judecată.
(2) Președintele instanței va desemna prin ordin de
serviciu anual:
a) componența nominală a compartimentelor instanței,
după consultarea colectivului;
b) atribuțiile ce revin fiecărui salariat din aceste
compartimente;
c) salariatul care coordonează compartimentul respectiv,
dacă este cazul.
Art. 53. — (1) Primii-grefieri ai curților de apel, ai
tribunalelor și tribunalelor specializate au următoarele
atribuții:
a) coordonează și controlează activitatea personalului
auxiliar de specialitate, atât al instanței la care
funcționează, cât și al instanțelor din circumscripție;
b) coordonează și urmăresc uniformizarea înregistrărilor
statistice în colaborare cu departamentul de specialitate din
cadrul Consiliului Superior al Magistraturii;
c) asigură evidența, păstrarea și manipularea datelor și
documentelor ce nu sunt destinate publicității și verifică
modul în care se asigură securitatea lucrărilor;
d) întocmesc și contrasemnează corespondența cu
caracter administrativ a curții de apel, tribunalului și
tribunalului specializat;
e) țin orice alte registre speciale prevăzute de lege
pentru instanța la care funcționează;
f) aduc la îndeplinire măsurile stabilite pentru asigurarea
pazei sediului instanței, securității bunurilor, pazei contra
incendiilor și protecției muncii;
g) verifică modul în care se respectă regulile de acces
al publicului în incinta instanței;
h) întocmesc acte de constatare a neregulilor
evidențiate în activitatea personalului auxiliar controlat și
sesizează președintele instanței pentru luarea măsurilor
corespunzătoare;
i) urmăresc respectarea de către personalul auxiliar al
instanțelor a unor raporturi corespunzătoare cu publicul și
avocații;
j) îndrumă și verifică evidența și gestiunea bibliotecii;
k) țin evidența concediilor personalului;
l) țin evidența amenzilor judiciare și a cheltuielilor
judiciare acordate din oficiu, potrivit legii;
m) îndeplinesc, în limita funcției, orice alte atribuții de
serviciu date de președintele curții de apel sau al
tribunalului, după caz.
(2) Primii-grefieri ai curților de apel țin registrele privind
controlul averilor, privind confirmarea și autorizarea

10

MONITORUL OFICIAL AL ROMÂNIEI, PARTEA I, Nr. 881/27.IX.2004

interceptării și înregistrării convorbirilor telefonice, evidența
dosarelor privind accesul la propriul dosar și deconspirarea
securității ca poliție politică; de asemenea țin evidențele
privind notarii publici, executorii judecătorești, traducătorii și
înregistrarea persoanelor juridice potrivit legii.
(3) Primii-grefieri ai tribunalelor țin registrele privind
persoanele juridice, registrele privind confirmarea și
autorizarea interceptării și înregistrării convorbirilor
telefonice, precum și registrele privind partidele politice și
alte formațiuni politice.
Art. 54. — (1) În lipsa primului-grefier al curții de apel,
al tribunalului sau al tribunalului specializat, unul dintre
grefierii șefi de secție, desemnat de președintele instanței,
îl va înlocui în toate atribuțiile sale.
(2) La judecătorie grefierul-șef poate fi înlocuit de unul
dintre grefieri, desemnat de către președintele instanței.
Art. 55. — Grefierul șef de secție are următoarele
atribuții:
a) supraveghează și verifică lucrările întocmite de
personalul auxiliar al secției;
b) ajută președintele de secție la repartizarea aleatorie
a cauzelor;
c) ține evidența privind taxele judiciare de timbru și
timbrul judiciar;
d) ține evidența soluțiilor pronunțate privind recuzarea și
abținerea;
e) propune președintelui de secție repartizarea grefierilor
în ședințele de judecată;
f) urmărește redactarea în termen a hotărârilor întocmite
în concept de către judecătorii secției; ține registrul de
evidență a redactării hotărârilor secției și păstrează mapele
de hotărâri;
g) verifică dosarele secției înainte de trimiterea lor altor
organe judiciare sau autorități, cu respectarea dispozițiilor
regulamentare;
h) participă, conform programării, la ședințele de
judecată ca grefier de ședință;
i) întocmește situațiile lunare cu prezența zilnică a
salariaților secției, pe care le trimite serviciului de
contabilitate, și se îngrijește de aprovizionarea secției cu
materialele necesare;
j) gestionează titlurile de valoare și obiectele ce servesc
ca mijloc de probă în cauzele aflate pe rolul secției;
k) verifică și semnează pentru conformitate copiile
legalizate și certificatele întocmite; această atribuție poate fi
delegată unui alt grefier, prin dispoziție a președintelui
instanței;
l) îndeplinește, în limitele funcției, și alte sarcini de
serviciu date de președintele secției sau de președintele ori
vicepreședintele instanței;
m) ține registrele de evidență a propunerilor de arestare
preventivă soluționate în cursul urmăririi penale și în cursul
judecății, registrul de evidență a sesizărilor privind
efectuarea perchezițiilor, registrul de evidență a sesizărilor
privind prelungirea arestării preventive, cu posibilitatea
delegării acestor atribuții unui alt grefier;

n) ține registrul privind evidența practicii instanțelor de
control judiciar, în care înregistrează toate dosarele sosite
din recurs sau apel; această atribuție poate fi delegată
unui alt grefier, prin dispoziție a președintelui instanței;
o) verifică modul de completare și păstrare a evidențelor
secției.
Art. 56. — Grefierul șef al judecătoriei are următoarele
atribuții:
a) întocmește situațiile lunare cu prezența zilnică a
salariaților, pe care le trimite serviciului de contabilitate;
încasează și plătește drepturile salariale ale personalului
judecătoriei; gestionează bunurile instanței, titlurile de
valoare și obiectele ce servesc ca mijloc de probă în
cauzele aflate pe rol;
b) se îngrijește de buna desfășurare a activității
gospodărești și de aprovizionarea instanței cu materialele
necesare;
c) aduce la îndeplinire măsurile stabilite pentru
asigurarea pazei sediului instanței, securitatea bunurilor,
paza contra incendiilor și protecția muncii; verifică modul în
care se respectă regulile de acces al publicului în incinta
instanței;
d) asigură evidența, păstrarea și manipularea datelor și
documentelor ce nu sunt destinate publicității și verifică
modul cum se asigură securitatea lucrărilor, cu respectarea
normelor legale privind informațiile clasificate;
e) întocmește și contrasemnează corespondența cu
caracter administrativ a judecătoriei; organizează și
urmărește redactarea în termen a hotărârilor întocmite în
concept de judecătorii instanței;
f) propune președintelui judecătoriei repartizarea
grefierilor în ședințele de judecată;
g) ține registrul de evidență a redactării hotărârilor
instanței și păstrează mapele de hotărâri;
h) verifică dosarele secției înainte de trimiterea lor altor
organe judiciare sau autorități, cu respectarea dispozițiilor
regulamentare; la instanțele cu un volum mare de activitate
va putea fi delegat un alt grefier care să îndeplinească
aceste sarcini;
i) ține registrele privind evidența confirmării și autorizării
interceptării și înregistrării convorbirilor telefonice, precum și
a perchezițiilor;
j) are în păstrare dosarele administrative și biblioteca
instanței;
k) întocmește lucrările de statistică judiciară ale
judecătoriei;
l) îndeplinește, în limitele funcției, orice alte sarcini de
serviciu date de președintele instanței.
Art. 57. — (1) Grefierul de ședință are următoarele
atribuții:
a) completează condica ședințelor de judecată în care
se trec dosarele din ședința respectivă, în ordinea înscrisă
în lista cauzelor, cu următoarele mențiuni: numărul curent,
numele și prenumele părților, numărul dosarului și obiectul
cauzei;
b) participă la ședințele de judecată, îndeplinind toate
atribuțiile ce îi revin în baza dispozițiilor legale sau

MONITORUL OFICIAL AL ROMÂNIEI, PARTEA I, Nr. 881/27.IX.2004
regulamentare, executând orice alte însărcinări din
dispoziția și sub controlul președintelui completului de
judecată;
c) întocmește actele de procedură dispuse de către
judecător; completează borderourile și predă corespondența
pentru expediere;
d) comunică hotărârile judecătorești în termenul prevăzut
de lege;
e) execută, în limitele funcției sale, și alte sarcini de
serviciu date de conducerea instanței, inclusiv redactarea
după concept a hotărârilor judecătorești.
(2) Grefierul debutant participă la ședințele de judecată
după însușirea cunoștințelor necesare pentru îndeplinirea
acestei activități.
Art. 58. — Grefierul delegat la compartimentul de
executări silite are următoarele atribuții:
a) înregistrează în registrul general de evidență cererile
de încuviințare a executării silite și întocmește opisul
alfabetic după numele creditorului și al debitorului;
b) participă în calitate de grefier de ședință la cauzele
privind încuviințarea executării silite;
c) eliberează încheierile pronunțate de judecătoruldelegat reprezentanților birourilor executorilor judecătorești;
d) asigură păstrarea în bună stare a dosarelor și
registrelor;
e) îndeplinește orice alte atribuții stabilite de judecătoruldelegat sau președintele instanței.
Art. 59. — Grefierul delegat la biroul executări
contravenționale are următoarele atribuții:
a) efectuează înregistrările corespunzătoare în registrele
de punere în executare a hotărârilor judecătorești prin care
s-au aplicat sancțiuni contravenționale;
b) întocmește și expediază în termen mandatele de
executare a sancțiunii contravenționale cu muncă în folosul
comunității, cu respectarea dispozițiilor legale, fără adăugiri,
modificări sau ștersături în text;
c) comunică organelor financiare și organelor de poliție
măsurile dispuse prin hotărârile judecătorești;
d) asigură păstrarea în bune condiții a dosarelor și
registrelor;
e) întocmește corespondența referitoare la această
activitate, sub îndrumarea judecătorului-delegat, și răspunde
de expedierea ei;
f) participă la ședințele de judecată, în calitate de
grefier de ședință, conform dispozițiilor președintelui
instanței;
g) îndeplinește orice alte atribuții dispuse de
președintele instanței.
Art. 60. — Grefierul delegat la persoane juridice
îndeplinește următoarele atribuții:
a) înregistrează cererile formulate pentru acordarea
personalității juridice asociațiilor, fundațiilor, sindicatelor și
altor persoane juridice de drept privat fără scop patrimonial,
pentru modificarea actelor constitutive, și orice alte cereri
privind acte sau fapte supuse înscrierii în registrele
speciale de evidență a persoanelor juridice. Cererilor de

11

înregistrare a modificărilor actelor constitutive li se va
atribui un număr de dosar distinct de cel inițial;
b) întocmește, păstrează și completează registrul
general de dosare, opisul alfabetic, condica ședințelor de
judecată și registrul special al asociațiilor și fundațiilor,
federațiilor, persoanelor juridice străine, sindicatelor sau alte
registre speciale, după caz;
c) efectuează înscrierea în registrele prevăzute în legi
speciale a persoanelor juridice, conform legii;
d) operează mențiunile privind modificarea actului
constitutiv sau a statutului, dizolvarea, lichidarea și radierea
persoanei juridice;
e) eliberează, la cerere, reprezentantului persoanei
juridice sau mandatarului acesteia certificatul de înscriere,
care va cuprinde: denumirea persoanei juridice, sediul
acesteia, durata de funcționare și data înscrierii în registrul
special și alte certificate, în condițiile legii;
f) asigură efectuarea formalităților de publicitate privind
lichidarea persoanelor juridice, potrivit legii;
g) comunică Ministerului Justiției copii de pe hotărârile
judecătorești privind constituirea, modificarea și încetarea
oricărei asociații, fundații sau federații, precum și de pe
înscrisurile doveditoare, în termen de 3 zile de la data
rămânerii irevocabile a fiecărei hotărâri judecătorești;
h) comunică organului financiar local în a cărui rază
teritorială se află sediul persoanei juridice încheierea prin
care s-a dispus înscrierea persoanei juridice, cu
menționarea numărului de înscriere în registrul asociațiilor
și fundațiilor;
i) asigură arhivarea în condiții corespunzătoare a
registrelor și dosarelor;
j) îndeplinește, în limitele funcției, orice alte atribuții
stabilite în sarcina sa de președintele instanței sau
judecătorul-delegat, în condițiile prevăzute de lege.
Art. 61. — Grefierul delegat la organul financiar local
are următoarele atribuții:
a) înregistrează cererile formulate pentru acordarea
personalității juridice asociațiilor de proprietari sau privind
modificările referitoare la statut ori actul constitutiv;
b) întocmește, completează și păstrează: registrul
general de dosare, opisul alfabetic, condica ședințelor de
judecată și registrul special al asociațiilor de proprietari;
c) întocmește citațiile și toate celelalte acte de
procedură dispuse de judecătorul-delegat; comunică
încheierile către petenți și Ministerul Public, urmărind
rămânerea definitivă a încheierilor pronunțate, după care
predă organului financiar exemplarul nr. 2 al actelor
depuse de solicitant;
d) participă la ședințele de judecată la termenele
stabilite pentru soluționarea cererilor de înregistrare
formulate de asociațiile de proprietari;
e) asigură păstrarea în bune condiții a registrelor și
dosarelor;
f) îndeplinește, în limitele funcției, orice alte atribuții
stabilite în sarcina sa de judecătorul-delegat sau
președintele instanței.

12

MONITORUL OFICIAL AL ROMÂNIEI, PARTEA I, Nr. 881/27.IX.2004

Art. 62. — Grefierul-dactilograf are următoarele atribuții:
a) redactează hotărârile judecătorești și alte lucrări
repartizate de conducerea instanței;
b) îndeplinește atribuțiile prevăzute în art. 57 alin. (1)
când este desemnat să participe la ședințele de judecată;
c) înscrie în josul hotărârii componența completului de
judecată al instanței a cărei hotărâre a fost supusă
controlului judiciar, precum și mențiuni privitoare la inițialele
judecătorului redactor, inițialele grefierului-dactilograf, data
redactării, numărul de exemplare.
Art. 63. — (1) Grefierul-statistician realizează activitatea
de statistică judiciară și are următoarele atribuții:
a) efectuează înregistrările de statistică judiciară,
întocmește periodic dările de seamă statistice și
completează fișele inculpaților;
b) exploatează aplicația de statistică judiciară,
colaborând, sub acest aspect, cu grefierul-analist
programator ori cu inspectorul sau referentul de specialitate —
informatician;
c) grefierul-statistician de la tribunal verifică și îndrumă
personalul de la judecătorii, care înregistrează și
centralizează datele statistice;
d) efectuează și transmite lucrările de statistică judiciară
dispuse de Consiliul Superior al Magistraturii, precum și
orice alte situații statistice solicitate de președintele curții
de apel sau de președintele tribunalului;
e) are în păstrare dările de seamă statistice, fișele
inculpaților, pe care le îndosariază, anual, în mape speciale
și le conservă potrivit legii;
f) colaborează cu comisiile de statistică, în vederea
alcătuirii și predării buletinelor statistice, precum și în
legătură cu alte activități specifice;
g) îndeplinește și alte atribuții stabilite de președintele
instanței.
(2) Activitatea desfășurată de grefierul-statistician și de
personalul de la judecătorii care execută lucrările de
statistică judiciară este coordonată de primul-grefier,
respectiv grefierul-șef.
Art. 64. — Grefierul analist programator cu studii
superioare, referentul de specialitate sau inspectorul de
specialitate informatician are următoarele atribuții:
a) participă la partea de analiză și implementare a
aplicațiilor informatice privind activitatea instanțelor;
b) asigură exploatarea programelor informatice la nivelul
instanțelor judecătorești, instalând produsele informatice și
controlând periodic respectarea, de către operatorii de
aplicație, a instrucțiunilor de utilizare;
c) coordonează și controlează activitatea de informatică
juridică la instanțele din circumscripția celei la care
funcționează;
d) asigură inițierea personalului instanței în exploatarea
aplicațiilor;
e) realizează și alte aplicații la nivelul instanțelor
judecătorești, care sunt solicitate;

f) supraveghează modul de utilizare a tehnicii de calcul
și ia măsurile necesare pentru asigurarea bunei funcționări
a acesteia.
Art. 65. — Grefierul-analist programator cu studii medii
are următoarele atribuții:
a) participă la partea de analiză și implementare a
aplicațiilor privind activitatea instanțelor;
b) asigură exploatarea programelor de informatizare la
nivelul instanțelor judecătorești;
c) îndeplinește orice alte activități stabilite de
președintele instanței.
Art. 65. — Grefierul-documentarist are următoarele
atribuții:
a) ține evidența legislației, jurisprudenței și doctrinei;
b) informează periodic președintele instanței cu privire la
necesarul de carte sau de alte publicații;
c) ține evidența și gestiunea bibliotecii;
d) întocmește, la cererea conducerii instanței, lucrări
privind modificările legislative.
Art. 67. — (1) Președintele instanței poate desemna,
dintre grefierii cu studii superioare juridice, grefierul cu
atribuții privind calculul taxelor judiciare de timbru și al
timbrului judiciar.
(2) Activitatea acestuia este coordonată de judecătorul
de serviciu sau, după caz, de un alt judecător desemnat
de președintele instanței.
Art. 68. — (1) Inspectorul de specialitate sau referentul
de la Biroul îPersonal“, care își desfășoară activitatea la
curțile de apel și tribunale, are următoarele atribuții:
a) completează și ține la zi carnetele de muncă pentru
toți salariații curții de apel sau, după caz, ai tribunalului,
tribunalului specializat și judecătoriilor din circumscripția
tribunalului;
b) întocmește, conduce și înregistrează la inspectoratul
de muncă registrele de evidență a salariaților, în condițiile
legii;
c) efectuează lucrările privind încadrarea, promovarea și
încetarea activității pentru personalul numit de președintele
curții de apel;
d) completează și înaintează dosarele de pensie pentru
toți salariații curții de apel sau, după caz, tribunalului,
tribunalului specializat și judecătoriilor din circumscripția
tribunalului;
e) întreține și actualizează permanent baza de date
informatizată privind personalul de la instanțele din raza
teritorială a curții de apel sau, după caz, a tribunalului,
tribunalului specializat și judecătoriilor din circumscripția
acestuia și asigură menținerea legăturii, prin sistemul
informatizat, cu direcțiile de specialitate din cadrul
Consiliului Superior al Magistraturii și Ministerului Justiției;
pentru aspectele de ordin tehnic este asistat de către
informatician;
f) execută, în limitele funcției, și alte sarcini date de
președintele curții de apel sau de președintele tribunalului.
(2) Biroul îPersonal“ de la nivelul curții de apel
coordonează activitatea birourilor similare ale tribunalelor
din circumscripția curții de apel și realizează o evidență
centralizată.

MONITORUL OFICIAL AL ROMÂNIEI, PARTEA I, Nr. 881/27.IX.2004
Art. 69. — Agentul procedural are următoarele atribuții:
a) comunică actele procedurale, cu respectarea
termenelor prevăzute de lege, persoanelor din localitatea
unde se află sediul instanței, depunând, cel mai târziu a
doua zi, dovezile de înmânare; pentru cazuri urgente și
când dotarea instanțelor permite, comunicarea actelor de
procedură se va putea efectua și în alte localități;
b) îndeplinește sarcinile stabilite de președintele instanței
și serviciul de curier, primind și predând, în aceeași zi,
corespondența pentru destinatarii din localitate.
Art. 70. — Aprodul are următoarele atribuții:
a) efectuează, în ședințele de judecată, strigarea
părților, martorilor, experților și a celorlalte persoane
chemate la instanță și îndeplinește dispozițiile date de
președintele completului de judecată;
b) îndeplinește unele dintre atribuțiile compartimentelor
auxiliare (arhivă, registratură), stabilite de președintele
instanței, cum ar fi: atașarea actelor de procedură la
dosare, reașezarea dosarelor în arhivă, supravegherea
persoanelor care consultă dosarele și asigurarea
transportului dosarelor la diferite compartimente;
c) ajută la păstrarea ordinii și curățeniei în localul
instanței.
§ 3. Arhiva și registratura
Art. 71. — (1) La instanțele cu volum mare de activitate
pot funcționa o registratură generală și câte o registratură
și o arhivă pentru fiecare secție.
(2) Din dispoziția președintelui instanței se pot organiza
arhive distincte pentru completele specializate.
Art. 72. — Personalul repartizat la registratura generală
are următoarele atribuții:
a) primește, înregistrează și repartizează secțiilor și
celorlalte compartimente actele de sesizare ale instanței,
dosarele altor instanțe și restul corespondenței;
b) expediază dosarele soluționate și corespondența;
c) orice alte atribuții primite din dispoziția președintelui.
Art. 73. — (1) La registratura generală se întocmesc și
se păstrează:
a) registre generale pentru înregistrarea actelor de
sesizare, a dosarelor primite în apel, a dosarelor primite în
recurs, a actelor de procedură și a corespondenței;
b) borderouri pentru expedierea prin poștă și condici de
predare a dosarelor, actelor de procedură și a restului
corespondenței.
(2) În cazul existenței evidențelor computerizate, se pot
întocmi și păstra și evidențe pe suport de hârtie, prin
listarea periodică a înregistrărilor și legarea lor într-un
registru.
Art. 74. — Personalul repartizat la registratura și arhiva
instanței sau ale secțiilor acestora are următoarele atribuții:
a) primește și înregistrează dosarele intrate, ține
evidența acestora și a circulației lor;
b) întocmește conceptele pentru citarea părților,
întocmește citațiile pentru primul termen și urmărește
expedierea acestora;

13

c) pune dosarele la dispoziția publicului, potrivit art. 95
din prezentul regulament;
d) pregătește dosarele pentru ședințele de judecată și
asigură circulația acestora în cadrul instanței, precum și
trimiterea lor la alte organe judiciare;
e) informează persoanele care au calitatea de parte ori
sunt împuternicite de acestea, conform legii, asupra datelor
solicitate din dosarele în care sunt direct interesate;
f) la judecătorii, înaintează instanțelor superioare
dosarele în care s-a declarat apel sau recurs, iar la secții,
le predă la registratura generală pentru înaintare;
g) asigură păstrarea în bună stare a dosarelor,
registrelor și condicilor;
h) păstrează, pe ani, dosarele soluționate, mapele de
hotărâri, registrele și condicile de ședință;
i) îndeplinește, în limitele funcției, și alte sarcini stabilite
de președintele instanței sau secției.
Art. 75. — Unul dintre salariați, desemnat de
președintele instanței prin ordin de serviciu, coordonează
întreaga activitate de arhivă și registratură.
§ 4. Compartimentul
administrativ

economico-financiar și

Art. 76. — Managerul economic are următoarele atribuții:
a) conduce compartimentul economico-financiar și
administrativ al instanțelor în cadrul căror funcționează;
b) răspunde pentru gestiunea economico-financiară a
instanțelor în cadrul căreia funcționează;
c) îndeplinește pe baza delegării primite din partea
ordonatorilor de credite toate atribuțiile acestora prevăzute
de lege;
d) răspunde de utilizarea creditelor bugetare și
realizarea veniturilor, folosirea cu eficiență a sumelor
primite de la bugetul de stat, bugetul asigurărilor sociale de
stat sau bugetele fondurilor speciale, de integritatea
bunurilor încredințate instanței, de organizarea și ținerea la
zi a contabilității și prezentarea la termen a situațiilor
financiare asupra stării patrimoniului aflat în administrare
și a execuției bugetare;
e) coordonează activitatea de administrare a sediilor
instanțelor și ia măsuri pentru asigurarea condițiilor
materiale în vederea desfășurării corespunzătoare a
activității acestora;
f) elaborează programul pentru activitatea economică și
administrativă a instanțelor, în vederea realizării sarcinilor
curente și de perspectivă;
g) ia măsuri pentru elaborarea și fundamentarea temelor
de proiectare pentru lucrările de reparații curente și capitale
ale sediilor și obiectivelor de investiții;
h) urmărește și răspunde de realizarea lucrărilor de
reparații și a obiectivelor de investiții;
i) organizează ținerea evidenței tuturor imobilelor din
proprietatea și administrarea instanțelor, precum și a
celorlalte bunuri aflate în patrimoniul acestora;
j) răspunde de organizarea controlului financiar-preventiv;

14

MONITORUL OFICIAL AL ROMÂNIEI, PARTEA I, Nr. 881/27.IX.2004

k) informează Direcția de specialitate din Ministerul
Justiției cu privire la deficiențele constatate de organele de
control ale statului;
l) îndeplinește orice alte sarcini în domeniul său de
activitate, date de președintele tribunalului sau curții de
apel, precum și cele transmise de către minister.
Art. 77. — Șeful Serviciului contabil îndeplinește
următoarele atribuții:
a) solicită fondurile necesare desfășurării activității și
asigură repartizarea lor la instanțe;
b) desemnează lucrătorul care îndeplinește atribuțiile de
casier, de încasare și plată a drepturilor salariale pentru
salariații curții de apel, tribunalului, tribunalului specializat și
judecătoriilor;
c) urmărește respectarea dispozițiilor legale privind plata
salariilor și recuperarea sumelor încasate necuvenit de
salariații instanțelor;
d) controlează operațiunile patrimoniale, exactitatea
operațiunilor contabile și financiare din activitatea curentă,
precum și modul de efectuare a inventarierilor;
e) comunică compartimentului specializat din Ministerul
Justiției date și informații privind necesarul de credite,
execuția bugetară, întocmirea balanțelor financiare, a dărilor
de seamă contabile și alte situații solicitate;
f) verifică situația lucrărilor privind investițiile, reparațiile
curente și capitale efectuate, în vederea înscrierii acestora
în limitele indicatorilor aprobați;
g) coordonează și răspunde de buna organizare și
desfășurare a activității financiar-contabile de la biroul
local de expertize tehnice judiciare;
h) execută, în limitele funcției sale, și alte atribuții
prevăzute de lege și de alte acte normative sau date de
președintele curții de apel, președintele tribunalului ori
managerul economic.
Art. 78. — Personalul pentru activități administrative are
următoarele atribuții:
a) întocmește documentația pentru achizițiile publice,
serviciile și lucrările necesare desfășurării activității
instanțelor;
b) asigură aprovizionarea cu materiale de întreținere și
uz gospodăresc, mijloace fixe și obiecte de inventar sau
alte bunuri necesare desfășurării optime a activității
instanțelor;
c) asigură întreținerea și funcționarea clădirilor,
instalațiilor tehnico-sanitare și de încălzire, a celorlalte
mijloace fixe și obiecte de inventar din dotare;
d) asigură aprovizionarea cu carburanți, lubrifianți și
piese de schimb pentru autoturismele din dotarea
instanțelor și urmărește decontarea consumurilor;
e) asigură ordinea, curățenia și paza bunurilor în sediile
instanțelor;
f) întreprinde măsuri pentru prevenirea și stingerea
incendiilor, precum și pentru înlăturarea consecințelor unor
calamități;
g) execută orice alte sarcini date de către conducerea
instanțelor.

Art. 79. — Personalul cu activitate financiar-contabilă
are următoarele atribuții:
a) efectuează lucrările pentru elaborarea și
fundamentarea bugetului anual de venituri și cheltuieli și
pentru deschiderea de credite lunare;
b) efectuează repartizarea creditelor deschise, pe
articole și alineate, pentru curtea de apel și instanțele din
circumscripție, urmărind încadrarea cheltuielilor în limitele
stabilite;
c) organizează și efectuează operațiile contabile privind
evidența patrimoniului, activitatea de administrare și
inventariere a acestuia, casarea și declasarea mijloacelor
fixe și a altor bunuri materiale;
d) asigură evidența contabilă pentru activitatea
desfășurată de instanțe și întocmește dările de seamă
contabile trimestriale și anuale;
e) efectuează lucrările legate de statele de funcții,
transformările și transferurile de posturi și operează
modificările intervenite în privința salariilor și a celorlalte
drepturi bănești;
f) asigură calculul și plata salariilor, a cheltuielilor de
delegare-detașare, a avansurilor spre decontare, a
garanțiilor gestionare și altele, urmărind justificarea și
decontarea lor în termen;
g) urmărește execuția și decontarea lucrărilor de
investiții, reparații capitale sau curente, pe baza situațiilor
de lucrări prezentate de constructori;
h) execută orice alte sarcini date de către președintele
curții de apel, președintele tribunalului, managerul economic
sau șeful compartimentului financiar-contabil.
Art. 80. — La fiecare curte de apel se încadrează un
inginer constructor, care îndeplinește următoarele atribuții:
a) asigură legătura dintre conducerea curții de apel și
instanțele din circumscripție cu proiectanții, executanții și
diriginții de șantier, în ceea ce privește proiectarea,
execuția lucrărilor de reparații curente, reparații capitale și
de investiții;
b) reprezintă conducerea instanțelor din raza teritorială
a curții de apel în raporturile cu reprezentanții instituțiilor
avizatoare, în probleme de investiții, consolidări, reparații
capitale și curente, inclusiv cu cei ai Ministerului Justiției,
scop în care obține avize, autorizații de construcție, precum
și reînnoirea acestora potrivit sarcinilor ce revin
beneficiarului, potrivit legii;
c) asigură informarea tehnică periodică a președintelui
curții de apel, a dispecerului responsabil pentru zona
respectivă de la direcția de specialitate din Ministerul
Justiției, a managerului economic, precum și a conducerilor
instanțelor din raza teritorială a curții de apel;
d) asigură controlul tehnic periodic al imobilelor din raza
teritorială a curții de apel și dispune, de la caz la caz,
măsurile necesare pentru prevenirea și remedierea
problemelor tehnice constatate atât în cazul construcțiilor,
cât și al instalațiilor aferente;
e) ține evidența patrimoniului, a situației juridice a
construcțiilor din raza teritorială a curții de apel și a
modului de utilizare a terenurilor aferente;

MONITORUL OFICIAL AL ROMÂNIEI, PARTEA I, Nr. 881/27.IX.2004
f) întocmește, verifică și ține la zi cartea tehnică a
construcțiilor și a instalațiilor aferente, din raza teritorială a
curților de apel, precum și fișa tehnică a acestora;
g) participă, alături de șefii Serviciului contabil de la
curtea de apel și tribunale, la fundamentarea necesarului
lunar de credite, la repartizarea lunară a creditelor alocate
pe obiective și categorii de lucrări; face propuneri pentru
bugetul anual, privind construirea și reparațiile imobilelor;
h) face parte din comisia de casare a mijloacelor fixe;
i) face parte din comisia de aplicare și urmărire a
măsurilor de protecție a muncii în cadrul instanțelor și pe
șantiere;
j) întocmește sau participă la întocmirea documentațiilor
necesare solicitării de oferte pentru lucrări de reparații
curente la imobilele aflate pe raza teritorială a curții de
apel;
k) verifică întocmirea ofertelor prezentate din punct de
vedere al corectitudinii lor și solicită, dacă este cazul,
completările necesare;
l) face parte din colectivul de analiză și adjudecare a
ofertelor de execuție pentru lucrările de reparații curente,
capitale și investiții, după caz;
m) face parte, în calitate de specialist desemnat din
partea beneficiarului, din comisiile de licitație pentru
execuția lucrărilor de investiții, consolidare și reparații
capitale la sediile instanțelor de pe raza teritorială a curții
de apel;
n) verifică și aprobă documentațiile tehnico-economice,
fără obligativitatea de a obține acordul prealabil al
Ministerului Justiției, în limita valorii stabilite de acesta;
o) verifică, analizează, solicită completări sau restituie,
dacă este cazul, pentru refacere, documentațiile tehnicoeconomice ce urmează a fi transmise la Ministerul Justiției,
în vederea verificării și avizării lor;
p) verifică situația stadiilor fizice aferente lucrărilor de
investiții, consolidări, reparații capitale și curente la toate
imobilele în execuție de pe raza teritorială a curții de apel,
în vederea respectării termenelor din graficul de execuție
aprobat și a calității lucrărilor executate, și transmite lunar
această situație dispecerului de zonă;
q) asigură controlul periodic, ca reprezentant al
beneficiarului, asupra activității diriginților de șantier, privitor
la derularea lucrărilor în curs de execuție;
r) face parte, în calitate de reprezentant al
beneficiarului, din comisiile de recepție a lucrărilor și de
recepție finală a obiectivelor ce se realizează pe raza
teritorială a curții de apel și participă efectiv la verificarea
modului de întocmire a cărților tehnice ale construcțiilor, a
completărilor ulterioare, precum și a modului de utilizare a
construcțiilor, ulterior recepției.
§ 5. Biroul de informare și relații publice
Art. 81. — (1) Biroul de informare și relații publice este
organizat și funcționează conform normelor specifice
prevăzute în Legea nr. 544/2001 privind liberul acces la
informațiile de interes public și în Ordonanța Guvernului
nr. 27/2002 privind reglementarea activității de soluționare
a petițiilor, aprobată și modificată prin Legea nr. 233/2002.

15

(2) Biroul de informare și relații publice asigură
legăturile instanței cu publicul și cu mijloacele de
comunicare în masă, în vederea realizării transparenței
activității judiciare, în condițiile legii.
(3) Totodată asigură activitatea de soluționare în termen
a petițiilor formulate, în condițiile legii, sub coordonarea
președintelui instanței sau a unui judecător desemnat de
acesta.
Art. 82. — (1) Biroul de informare și relații publice este
condus de un judecător desemnat de președintele instanței,
care îndeplinește și rolul de purtător de cuvânt; biroul este
compus, de regulă, din consilierul pentru informații publice
și un grefier desemnat de președintele instanței.
(2) Programul zilnic al Biroului de informare și relații
publice coincide cu programul de lucru al instanței, într-o
zi pe săptămână fiind obligatorie stabilirea unor ore de
funcționare și după-amiaza, după încheierea programului de
lucru al instanței.
Art. 83. — (1) Conducătorul Biroului de informare și
relații publice are următoarele atribuții:
a) conduce și coordonează activitatea Biroului de
informare și relații publice;
b) organizează activitatea de furnizare pe loc a
informațiilor, atunci când acest lucru este posibil;
c) analizează cererile de furnizare a informațiilor publice
și dispune cu privire la caracterul acestora — comunicate
din oficiu, furnizabile la cerere sau exceptate de la liberul
acces — și ia măsuri pentru rezolvarea solicitărilor conform
normelor legale în vigoare și transmiterea răspunsului către
solicitant, în termenul legal;
d) asigură îndeplinirea obligației legale de furnizare din
oficiu a informațiilor prevăzute de lege, prin afișare în locuri
vizibile la sediul instanței, prin crearea de înscrisuri care să
cuprindă aceste informații, disponibile la punctul de
informare-documentare din cadrul biroului și prin publicare
și actualizare pe pagina de Internet a instanței;
e) analizează petițiile înregistrate și dispune cu privire la
modul de soluționare, de redactare a răspunsului, conexare
sau clasare, sub coordonarea președintelui instanței;
f) repartizează petițiile compartimentului de specialitate,
în funcție de obiectul acestora, pentru a asigura
soluționarea lor și trimiterea răspunsului în termenul legal;
g) identifică știrile difuzate de mass-media locală și
națională, care au un impact negativ asupra activității și
imaginii instanței sau judecătorilor și celuilalt personal care
funcționează la aceasta, verifică veridicitatea informațiilor și
asigură, după caz, informarea corectă a opiniei publice sau
exprimă poziția instanței față de problemele semnalate;
h) redactează, la nevoie, declarații de presă și participă
la interviuri, furnizând informațiile supuse liberului acces al
publicului, în scopul unei informări corecte și complete a
opiniei publice;
i) îndeplinește și alte dispoziții ale președintelui instanței,
conform legii și regulamentului.
(2) În exercitarea acestor atribuții conducătorul Biroului
de informare și relații publice este ajutat de consilierul
pentru informații publice.

16

MONITORUL OFICIAL AL ROMÂNIEI, PARTEA I, Nr. 881/27.IX.2004

Art. 84. — (1) Purtătorul de cuvânt al instanței are
dreptul de a consulta orice document sau dosar aflat la
instanță, având obligația de a respecta secretul de serviciu
și de a proteja informațiile confidențiale de care ia
cunoștință. Președintele instanței va asigura mijloacele
necesare îndeplinirii atribuțiilor specifice.
(2) Dreptul la liberul acces la informații privind
activitatea judiciară poate fi restrâns, în condițiile legii,
atunci când aceasta se face în interesul moralității, al
ordinii publice ori al securității naționale sau când interesele
minorilor ori protecția vieții private a părților în proces o
impun. Acest drept poate fi restrâns și atunci când, în
împrejurări speciale, instanța apreciază că publicitatea ar fi
de natură să aducă atingere intereselor justiției.
Art. 85. — Grefierul din cadrul Biroului de informare și
relații publice are următoarele atribuții:
a) primește și înregistrează cererile de furnizare a
informațiilor publice;
b) primește și înregistrează petițiile adresate instanței în
acest domeniu;
c) prezintă conducătorului biroului, zilnic, petițiile și
cererile înregistrate;
d) transmite către compartimentele de specialitate
solicitările de informații și petițiile, spre soluționare;
e) urmărește soluționarea la timp a solicitărilor și
petițiilor și aduce la cunoștință conducătorului biroului orice
problemă ivită în derularea normală a activității;
f) comunică răspunsurile către petiționari și solicitanți;
g) redactează și pune la dispoziție publicului înscrisurile
cu informațiile care se comunică din oficiu, precum și
formularele pentru solicitările de informații publice și pentru
reclamațiile administrative;
h) furnizează pe loc, atunci când este posibil,
informațiile publice solicitate;
i) face mențiunile în registrul de petiții și în registrul
pentru înregistrarea cererilor și răspunsurilor privind accesul
la informațiile publice;
j) păstrează în mape separate petițiile și cererile,
precum și răspunsurile date acestora;
k) îndeplinește și alte dispoziții ale conducătorului
biroului, conform legii și regulamentului.
SECȚIUNEA a VI-a
Evidența activității instanței

Art. 86. — (1) Pentru evidența activității instanțelor se
întocmesc și se păstrează:
1. Registrul general de dosare
În acest registru se trec, în ordinea intrării, toate
dosarele înregistrate la instanțe sau la secțiile acestora, cu
rubricile stabilite în acest scop. Sub același număr se vor
înregistra toate cererile depuse ulterior și corespondența
în legătură cu cauza respectivă.
La instanțele unde există registratură generală și câte o
registratură și o arhivă pentru fiecare secție se va ține un
registru la registratura generală, în care se va trece și

secția la care a fost repartizat dosarul, și câte un registru
general la fiecare secție.
După numărul dosarului înregistrat la secție se va trece
indicativul secției și numărul cu care a fost înregistrat la
registratura generală.
În cazul utilizării înregistrărilor pe suport magnetic, se va
constitui un singur registru general de dosare informatizat,
care va conține date suplimentare menite să asigure
obținerea altor evidențe derivate. În acest scop, registrul
informatizat va fi completat, conform instrucțiunilor ce
însoțesc programul de evidență, cu toate informațiile
prevăzute în structura bazei de date. Aceste date
suplimentare, legate de fiecare cauză în parte, vor fi
actualizate permanent.
La sfârșitul fiecărei zile de lucru se va proceda la
asigurarea bazei de date prin salvarea acesteia pe suport
magnetic de tip compact-disc, conform instrucțiunilor de
exploatare a bazei informatice.
2. Opisul alfabetic
În acest registru se trec numele și prenumele părților
din dosar, inclusiv ale celor introduse ulterior în proces,
precum și numărul dosarului.
La toate instanțele se țin un opis alfabetic la
registratura generală și câte un opis alfabetic la fiecare
secție.
În cazul utilizării înregistrărilor pe suport magnetic se va
putea ține și un opis alfabetic pe suport de hârtie.
Informațiile necesare vor fi accesate prin comenzi specifice
de selecție și căutare pe baza de date constituită pe
structura de tip registru general de dosare.
3. Registrul de intrare-ieșire a corespondenței
administrative
În acest registru se înregistrează corespondența care nu
are legătură cu dosarele. Corespondența de serviciu care
nu este destinată publicității se va înregistra într-un registru
separat.
La toate instanțele se va ține o evidență printr-un
registru de intrare-ieșire a corespondenței administrative.
În cazul evidenței computerizate a corespondenței,
registrul de evidență pe suport de hârtie va putea fi obținut
pe suport de hârtie, prin listarea periodică a înregistrărilor
și atașarea acestora, în ordine cronologică, la mapa de
evidență a corespondenței.
4. Registrul informativ
În acest registru se menționează, pentru fiecare dosar
trecut în ordinea numerică, primul termen de judecată și
termenele ulterioare, data ieșirii dosarului din arhivă și
persoana căreia i s-a predat, data reintrării dosarului în
arhivă, numărul și data sentinței, deciziei sau încheierii,
după caz, și soluția pe scurt, data trimiterii dosarului la alte
instanțe, la parchete sau alte autorități și data revenirii
dosarului, conexării sau atașării dosarului la alt dosar.
La toate instanțele se va ține câte un registru
informativ pentru fiecare secție.

MONITORUL OFICIAL AL ROMÂNIEI, PARTEA I, Nr. 881/27.IX.2004
La instanțele în cadrul cărora există secții maritime și
fluviale înregistrarea cauzelor de competența acestora se
va face separat de restul cauzelor.
În cazul evidenței computerizate registrul informativ, pe
suport de hârtie, va putea fi obținut și pe suport de hârtie,
prin listarea periodică a înregistrărilor și atașarea acestora,
în ordine cronologică, la mapa de evidență.
5. Registrul de termene al arhivei
În acest registru se trec toate dosarele pe termenele de
judecată fixate, consemnându-se numărul și data
înregistrării lor.
La toate instanțele se va ține câte un registru de
termene pentru fiecare secție.
În cazul evidenței computerizate registrul de termene al
arhivei va constitui o evidență derivată ce se va obține prin
listarea dosarelor, selecționate după termen, din registrul
general de dosare informatizat. Listele vor fi legate în
ordinea cronologică în registrul corespunzător.
6. Condica ședinței de judecată
În acest registru se trec: dosarele din ședința
respectivă, separat pe complete, în ordinea înscrisă în lista
cauzelor, termenele de judecată în caz de amânare a
judecății, hotărârea pronunțată și numărul acesteia, precum
și inițialele judecătorului care o va redacta.
La judecătoriile cu volum mare de activitate se țin două
condici, una pentru cauzele penale și una pentru cauzele
civile.
La toate instanțele se ține câte o condică pentru fiecare
secție; în cazul când există o singură secție, condicile se
țin pe materii.
La curțile de apel și tribunale se țin condici separate
pentru activitatea de primă instanță, de apel și de recurs.
De asemenea, se vor ține condici separate pentru
ședințele de judecată desfășurate în camera de consiliu,
pentru ședințele de judecată a sesizărilor privind efectuarea
perchezițiilor și a interceptărilor și
înregistrărilor
convorbirilor telefonice, precum și a ședințelor de judecată
a recursurilor soluționate prin încheiere.
7. Registrul de evidență a redactării hotărârilor
În acest registru se trec în ordinea numerică, separat
pe materii, după caz, toate sentințele, deciziile sau
încheierile pronunțate și se notează: numărul dosarului,
numele judecătorului care a motivat hotărârea, data predării
de către judecător a conceptului pentru redactare și data
redactării.
La toate instanțele există câte un registru pentru fiecare
secție, în care hotărârile se trec separat, după cum sunt
pronunțate în primă instanță, în apel sau în recurs.
În cazul evidenței computerizate datele arătate mai sus
sunt cuprinse în structura registrului de dosare informatizat
și, pe măsură ce sunt completate, sunt listate, pentru
fiecare dosar soluționat, în ordinea numerică a hotărârilor
și legate la registrul corespunzător.

17

8. Registrul de evidență și punere în executare a
hotărârilor penale
În acest registru se trec, în ordinea numerică, hotărârile
penale, înscriindu-se datele și lucrările prevăzute în
art. 117—123.
Evidența în legătură cu amânarea sau întreruperea
executării pedepselor privative de libertate, a măsurii
educative a internării minorului într-un centru de reeducare
și a plății amenzii, eșalonată în rate lunare, se ține și
separat.
Se ține separat o evidență a inculpaților condamnați la
închisoare cu suspendarea executării pedepsei, precum și
a celor condamnați la închisoare cu executare la locul de
muncă.
De asemenea, separat
se va ține și evidența
inculpaților condamnați de alte instanțe, care execută
pedeapsa la locul de muncă, într-una dintre unitățile de pe
raza teritorială a instanței.
În cazul evidenței informatizate se vor aplica prevederile
referitoare la registrul de dosare informatizat.
9. Registrul de evidență și punere în executare a
hotărârilor civile
În acest registru se ține evidența creanțelor stabilite prin
hotărâri judecătorești pentru care executarea se face din
oficiu, inclusiv cele care provin din amenzi contravenționale.
În cazul evidenței informatizate vor fi aplicabile
prevederile de la pct. 8.
10. Registrul de evidență a apelurilor declarate
împotriva hotărârilor civile și registrul de evidență a
apelurilor declarate împotriva hotărârilor penale
În acest registru se trec, în ordinea datei declarării
apelurilor: numele și prenumele părții care a declarat
apelul, numărul dosarului, data declarării apelului, data
înaintării dosarului la instanța competentă.
11. Registrul de evidență a recursurilor declarate
împotriva hotărârilor civile și registrul de evidență a
recursurilor declarate împotriva hotărârilor penale
În acest registru se trec, în ordinea datei declarării
recursurilor: numele și prenumele părții care a declarat
recursul, numărul dosarului, data declarării recursului.
În cazul evidenței informatizate registrele de evidență a
căilor de atac vor constitui evidențe derivate din registrul
general de dosare informatizat prin listarea selectivă.
12. Registrul valorilor și corpurilor delicte
În acest registru de evidență se va face descrierea
valorilor care constituie mijloc de probă în procese, prin
indicarea caracteristicilor de identificare, pentru a se evita
confuzia sau posibilitatea de înlocuire. Această evidență se
completează cu procesul-verbal de primire și cu procesulverbal încheiat la sfârșitul fiecărui an, potrivit art. 131
alin. (4).

18

MONITORUL OFICIAL AL ROMÂNIEI, PARTEA I, Nr. 881/27.IX.2004

13. Registrul de control
În acest registru se vor înscrie constatările și măsurile
dispuse de către persoanele care efectuează controlul,
menționându-se numărul și data actului de control. La
curțile de apel și tribunale se va ține câte un registru de
control și la fiecare secție.
14. Registrul de evidență a petițiilor
În acest registru se vor înscrie în ordinea primirii toate
petițiile adresate instanței, cu menționarea datei primirii, a
termenului fixat pentru soluționare, a compartimentului
căruia i-a fost repartizată și a datei înaintării la acest
compartiment, a datei la care răspunsul redactat a fost
înaintat spre semnare președintelui instanței, a datei la
care răspunsul a fost comunicat petiționarului sau, după
caz, cu menționarea altei soluții date petiției (conexare sau
clasare).
15. Registrul de evidență pentru înregistrarea cererilor
și răspunsurilor privind accesul la informațiile publice
Acest registru are rubricația prevăzută în anexa nr. 5 la
Normele metodologice de aplicare a Legii nr. 544/2001
privind liberul acces la informațiile de interes public.
16. Registrele judecătorilor-sindici
La secțiile comerciale ale tribunalelor, respectiv la
tribunalele comerciale se păstrează registre pentru evidența
măsurilor luate și operațiunilor efectuate de judecătorulsindic, prevăzute de lege.
17. Registrul de evidență a mandatelor de arestare
preventivă emise de judecător în cursul urmăririi penale
În acest registru se vor face următoarele mențiuni:
numărul curent; numele și prenumele învinuitului/
inculpatului; numărul și data adresei parchetului; numărul
dosarului instanței; data și soluția pronunțată; numărul și
data mandatului de arestare preventivă; durata arestării
preventive, cu indicarea datei la care începe măsura și a
datei la care expiră; numele și prenumele judecătorului
care a emis mandatul; data înaintării dosarului la instanța
de control judiciar; data înaintării recursului la instanța de
control judiciar; soluția instanței de recurs; observații.
18. Registrul de evidență a mandatelor de arestare
preventivă emise de judecător în cursul judecății
În acest registru se vor face următoarele mențiuni:
numărul curent, numele și prenumele inculpatului, numărul
dosarului; numărul și data încheierii prin care s-a dispus
arestarea; numărul și data mandatului de arestare
preventivă; durata arestării, cu indicarea datei la care
începe măsura și a datei la care expiră; data declarării
recursului; data înaintării dosarului la instanța de recurs;
soluția instanței de recurs; observații.
Instanța de recurs va ține un registru distinct pentru
aceste cauze.
În cazul căilor de atac de reformare, în aceste registre
se trec, în ordinea datei declarării căilor de atac, calea de
atac promovată, numele și prenumele părții care a

declarat calea de atac, numărul dosarului, numărul și data
pronunțării hotărârii atacate, data declarării căii de atac,
data înaintării dosarului la instanța competentă, data
restituirii dosarului, observații.
În cazul căilor de atac de retractare, în registre se vor
trece în ordinea datei declarării căilor de atac, calea de
atac promovată, numele și prenumele părții care a declarat
calea de atac, numărul dosarului, numărul și data
pronunțării hotărârii atacate, data declarării căii de atac,
numărul și data hotărârii prin care s-a soluționat calea de
atac, observații.
19. Registrul de evidență a sesizărilor privind
efectuarea perchezițiilor autorizate de judecător în cursul
urmăririi penale
În acest registru se vor face următoarele mențiuni:
numărul curent, numărul și data adresei parchetului,
numărul dosarului instanței, numărul și data încheierii,
numărul de autorizație, data și ora emiterii, persoana și
locul unde urmează să se efectueze percheziția, perioada
de valabilitate a autorizației de percheziție, numele și
prenumele judecătorului care a emis autorizația.
20. Registrul de evidență a sesizărilor privind
confirmarea și autorizarea interceptărilor și înregistrărilor
pe bandă magnetică sau pe orice alt tip de suport
În acest registru se vor face următoarele mențiuni:
numărul curent, numărul și data adresei parchetului, data
înregistrării cererii persoanei vătămate, numărul dosarului
instanței, data pronunțării încheierii, numărul de autorizație,
data și ora emiterii, numele, prenumele, mijlocul de
comunicare sau locul supus supravegherii, judecătorul care
a emis autorizația, data comunicării de către parchet a
finalizării operațiunii de interceptare și înregistrare, data
efectuării comunicării către persoana a cărei convorbire sau
comunicare a fost interceptată, data prelungirii.
Registrele de evidență a sesizărilor privind autorizarea
efectuării perchezițiilor și respectiv confirmarea și
autorizarea interceptărilor și înregistrărilor pe bandă
magnetică sau pe orice tip de suport nu sunt destinate
publicității.
21. Registrul de evidență și punere în executare a
încheierilor pronunțate în recurs
În acest registru se vor face următoarele mențiuni:
numărul curent, data încheierii, numărul dosarului, numele
și prenumele inculpatului, domiciliul inculpatului sau locul
de detenție, soluția pronunțată în recurs, cheltuielile
judiciare în recurs, data trimiterii extrasului, data confirmării
primirii extrasului, data trimiterii și confirmării titlului
executoriu pentru cheltuielile judiciare, mențiuni cu privire la
modul de închidere a poziției, semnătura judecătoruluidelegat.

MONITORUL OFICIAL AL ROMÂNIEI, PARTEA I, Nr. 881/27.IX.2004
22. Registrul special pentru înregistrarea datelor
privind cazierul fiscal
În acest registru se vor face următoarele mențiuni:
numărul curent, numele și prenumele condamnatului, datele
de stare civilă, codul numeric personal, domiciliul,
infracțiunea săvârșită, hotărârea pronunțată, măsuri
asigurătorii ori măsuri pe latura civilă, comunicarea
hotărârii către Ministerul Finanțelor Publice, semnătura
judecătorului-delegat.
23. Registrul privind evidența și punerea în executare
a plângerilor introduse împotriva actelor și măsurilor
luate de procuror în faza urmăririi penale
În acest registru se vor face următoarele mențiuni:
numărul curent, numărul dosarului și data înregistrării,
numele și prenumele petentului, numărul și data rezoluției
sau ordonanței, data pronunțării și soluția, data declarării
recursului, data trimiterii dosarului la instanța de recurs,
numărul dosarului instanței de recurs, numărul deciziei în
recurs, cheltuieli judiciare în recurs, punerea în executare a
cheltuielilor judiciare, mențiuni cu privire la modul de
închidere a poziției, semnătura judecătorului-delegat.
24. Registrul sesizărilor privind prelungirea arestării
preventive
În acest registru se vor face următoarele mențiuni:
numărul dosarului și data înregistrării, numele, prenumele
și datele de stare civilă ale inculpatului, locul de detenție,
numărul și data emiterii mandatului de arestare preventivă,
data sesizării instanței, data pronunțării și soluția
pronunțată, data declarării căii de atac.
(2) Pentru evidența activității instanțelor vor fi ținute
orice alte registre prevăzute de lege sau stabilite de către
Consiliul Superior al Magistraturii.
Art. 87. — (1) La fiecare instanță hotărârile redactate și
motivate (sentințe, decizii, inclusiv încheierile pronunțate în
conformitate cu art. 6735 Cod procedură civilă, încheierile
de amânare a pronunțării, încheierile privind îndreptarea
erorilor materiale, lămurirea sau completarea dispozitivului
hotărârilor) se păstrează în mape.
(2) Pentru celelalte categorii de încheieri se pot ține
mape separate pe categorii de probleme, în funcție de
specificul instanței.
(3) Fiecare mapă conține câte 100 de hotărâri, grupate
în ordine numerică pe ani și separat pe materii. La mapă
se pune al doilea exemplar al hotărârii, semnat de toți
membrii completului de judecată și grefieri.
(4) La fiecare instanță mapele se țin pe secții, separat,
după cum sunt pronunțate în primă instanță, în apel sau în
recurs.
(5) Este interzisă scoaterea mapelor din instanță; de
asemenea, este interzisă scoaterea hotărârilor din mape.
(6) Mapele se păstrează de grefierul-șef timp de 6 luni
de la data ultimei hotărâri, după care se predau la arhivă,
în conservare.
Art. 88. — La judecătorii, tribunale, tribunale specializate
și curți de apel se înființează dosarele administrative

19

prevăzute de lege, cu respectarea normelor tehnice privind
înregistrarea, gruparea în dosare, selecționarea și păstrarea
documentelor scrise și tipărite, precum și mapele ce
cuprind dările de seamă statistice.
Art. 89. — (1) La sfârșitul fiecărui an, după ultima
operație în fiecare registru se va întocmi un proces-verbal
de închidere, care va fi semnat de președintele instanței și
primul-grefier, respectiv grefierul-șef sau, după caz,
președintele de secție și grefierul-șef, aplicându-se ștampila
instanței.
(2) Pentru registrele de evidență a valorilor se aplică în
mod corespunzător normele generale referitoare la
inventarierea bunurilor materiale și bănești.
(3) Folosirea evidențelor informatizate se va face
conform instrucțiunilor de utilizare a produselor informatice,
transmise o dată cu acestea și cu respectarea dispozițiilor
Consiliului Superior al Magistraturii.
CAPITOLUL III
Desfășurarea activității administrativ-judiciare
a instanțelor
SECȚIUNEA I
Raporturile de serviciu cu publicul

Art. 90. — (1) Personalul instanțelor este obligat să
îndeplinească toate îndatoririle care îi revin potrivit legii și
regulamentelor.
(2) Pentru promovarea acțiunilor, depunerea cererilor și
actelor sau obținerea de informații, persoanele interesate
se pot adresa, după caz, președintelui instanței sau
înlocuitorului acestuia, președintelui de secție, judecătoruluidelegat ori personalului de la registratură și arhivă.
(3) În incinta instanței, în locuri vizibile pentru public,
vor fi afișate regulile de conduită pe care trebuie să le
respecte acesta, precum și îndrumări către compartimentele
care au relații cu publicul.
(4) La aceste compartimente se vor pune la dispoziția
publicului materialele informative ajutătoare pentru o mai
bună adresabilitate.
(5) Președintele instanței, cu avizul colegiului de
conducere, va desemna, dacă se impune, prin rotație
unul sau mai mulți judecători de serviciu care îndeplinesc
următoarele atribuții:
a) primesc actele de sesizare a instanței și verifică
dacă sunt îndeplinite cerințele prevăzute de normele
procedurale;
b) iau măsurile necesare în scopul pregătirii judecății,
astfel încât să se asigure soluționarea fără întârziere a
acțiunilor și cererilor primite .
(6) Numărul judecătorilor de serviciu desemnați într-o zi
va fi astfel stabilit încât să asigure fluența normală a
activității de primire a cererilor. Aceștia nu vor desfășura
alte activități la compartimentul registratură, în afara primirii
cererilor de chemare în judecată principale, accesorii ori
incidentale.

20

MONITORUL OFICIAL AL ROMÂNIEI, PARTEA I, Nr. 881/27.IX.2004

(7) Arhiva și registratura vor fi deschise zilnic pentru
public minimum patru ore, între orele 9,00 — 13:00.
Art. 91. — (1) Programul de lucru la instanțe este de
8 ore zilnic, timp de 5 zile pe săptămână; programul
începe de regulă la ora 8,00 și se încheie la ora 16,00.
(2) Programarea în ședințele de judecată a judecătorilor
se face în raport de necesitățile instanței, asigurându-se
acestora și timpul necesar pregătirii profesionale.
Art. 92 — (1) Ședințele de judecată vor începe, de
regulă, la ora 8,30, putând fi fixate și ședințe succesive,
iar în cazuri justificate și după-amiaza.
(2) Ora de chemare a părților în fața instanței se va
fixa în funcție de programarea ședințelor de judecată.
(3) În caz de amânare a judecării cauzei, atunci când
părțile convin, instanța va putea fixa o oră de strigare a
dosarelor pentru termenul următor.
Art. 93. — Purtarea ecusonului, în incinta instanței, este
obligatorie pentru personalul auxiliar de specialitate, de
specialitate informatică, economic, administrativ și de
serviciu.
Art. 94. — (1) Accesul publicului este permis:
a) în incinta instanțelor, pe timpul programului de lucru,
în locurile permise;
b) în sălile de ședință, cu 30 de minute înainte de
deschiderea ședințelor de judecată;
c) în birourile unde își desfășoară activitatea persoanele
la care se referă art. 82, în timpul orelor de primire, iar la
arhivă și registratură, în cadrul programului stabilit.
(2) Programul ședințelor de judecată și cel de primire a
publicului, precum și cel de acces la arhivă și registratură
se aduc la cunoștință prin afișare la loc vizibil.
(3) Este interzis accesul altor persoane decât lucrătorii
instanțelor în alte birouri și la alte ore decât cele stabilite,
precum și în incinta instanței după terminarea programului
de lucru.
Art. 95. — (1) Scoaterea din incinta instanțelor a
dosarelor, actelor și lucrărilor, în afara cazurilor prevăzute
de lege și de prezentul regulament, este interzisă.
(2) Dosarele și registrele instanței privitoare la activitatea
de judecată sunt publice și pot fi consultate de orice
persoană solicitantă care justifică un interes legitim, precum
și de ziariștii acreditați, cu respectarea ordinii și măsurilor
de asigurare a integrității documentelor. Cererea, cu datele
de identificare a solicitantului, se va depune la dosarul
cauzei. Ea va fi aprobată de salariatul care coordonează
activitatea compartimentului arhivă, ținând seama de
prioritățile impuse de buna desfășurare a procesului în
cauza respectivă.
(3) Dosarul va fi studiat numai în arhivă, după
identificarea și notarea numelui și prenumelui solicitantului,
verificându-se actul de identitate, procura și delegația,
precum și integritatea dosarului la restituire.
(4) Au prioritate de consultare a dosarului cauzei
procurorul, părțile, experții și interpreții desemnați în cauză,
avocații sau reprezentanții părților.
(5) Dosarele ale căror cauze au fost sau sunt judecate
în ședință secretă, precum și cele privind autorizarea

efectuării perchezițiilor și confirmarea și autorizarea
interceptărilor și înregistrărilor convorbirilor telefonice pot fi
consultate numai de către persoanele arătate la alineatul
precedent, în condițiile legii; în același mod vor fi
soluționate și cererile privind documentele și evidențele
speciale ale instanței care presupun confidențialitate.
(6) Eliberarea copiilor după documentele aflate la
dosare urmează în mod corespunzător regulile prevăzute la
alineatele precedente.
SECȚIUNEA a II-a
Activitatea premergătoare ședinței de judecată și de rezolvare
a lucrărilor cu caracter administrativ

Art. 96. — (1) Actele de sesizare a instanței, depuse
personal sau prin reprezentant, sosite prin poștă, curier ori
fax, se depun la registratură, unde în aceeași zi primesc
dată certă, după care se predau președintelui instanței
spre rezolvare, având atașate și plicurile sau, după caz,
dovada modului în care au fost transmise.
(2) După rezoluția președintelui, actele de sesizare
primesc număr din registrul general de dosare și se
înscriu, după caz, în registrele prevăzute la art.86 din
prezentul regulament.
(3) Celelalte cereri și acte de orice natură, inclusiv
corespondența cu caracter administrativ, sosite prin poștă,
curier, fax, e-mail sau prin orice alt mijloc de comunicare,
se înregistrează în registrul general de dosare, registrul de
intrare-ieșire a corespondenței administrative sau registrul
de evidență a petițiilor, după caz, apoi se prezintă
președintelui împreună cu dovezile de expediere.
(4) Dovezile de comunicare a procedurilor se primesc la
registratura instanței sub semnătură, după care se predau
arhivarului, care le atașează la dosar, făcând mențiune
despre aceasta pe conceptul de citare.
(5) Actele și cererile de orice natură prezentate de
justițiabili sau de reprezentanții lor, inclusiv avocați,
președintelui instanței sau judecătorului de serviciu primesc
dată certă la prezentarea lor, prin aplicarea ștampilei de
intrare a instanței respective, iar după rezolvare se predau
arhivarului-registrator, care le înregistrează potrivit
prevederilor de la alin. (1) sau (3), după caz.
(6) Partea sau reprezentantul acesteia, care prezintă
personal la instanță actul de sesizare, poate primi, sub
semnătură depusă pe act, termen de judecată în
cunoștință, afară de cazul când legea dispune altfel.
(7) Documentele și înscrisurile care nu pot fi atașate la
dosar, precum și obiectele ce servesc ca mijloc de probă
vor fi predate direct grefierului șef de secție, respectiv
grefierului-șef, cu respectarea dispozițiilor prezentului
regulament privind gestiunea corpurilor delicte.
(8) Înregistrarea, evidența și păstrarea documentelor ce
nu sunt destinate publicității se vor face în condițiile
prevăzute de lege.
(9) Plicurile conținând corespondența cu caracter
confidențial se înregistrează în registrul de intrare al

MONITORUL OFICIAL AL ROMÂNIEI, PARTEA I, Nr. 881/27.IX.2004
corespondenței numai cu această mențiune, fără a fi
desfăcute, după care se predau destinatarului.
Art. 97. — (1) Înregistrarea statistică a cererilor,
formarea dosarelor, întocmirea conceptelor de citare,
emiterea procedurilor de chemare în fața instanței și
comunicarea copiilor de pe actele de sesizare a instanței
se fac imediat după fixarea termenului de judecată, pentru
cauzele de natură urgentă, sau cel mai târziu a doua zi
lucrătoare, în celelalte cauze. Persoana care întocmește
procedurile va face mențiune, pe conceptul de citare,
despre data predării acestora la serviciul expediții.
(2) Expedierea corespondenței se va realiza prin poștă,
agent sau curier, prin fax sau e-mail ori prin orice alt
mijloc de comunicare a cărui supraveghere poate fi
exercitată astfel încât să fie asigurat caracterul oficial al
acesteia.
Art. 98. — (1) În vederea repartizării pe complete și
stabilirii primului termen de judecată, dosarele nou formate
vor fi transmise persoanei desemnate cu repartizarea
aleatorie a cauzelor.
(2) Repartizarea cauzelor se va efectua ținându-se
seama de criteriul aleatoriu, alfabetic sau informatizat,
având în vedere natura și urgența cauzei, precum și
necesitatea alcătuirii unor ședințe echilibrate.
(3) Dosarele repartizate pe complete în mod aleatoriu
vor fi preluate de președintele sau de unul dintre
judecătorii completului de judecată, care va lua măsurile
necesare în scopul pregătirii judecății, astfel încât să se
asigure soluționarea cu celeritate a cauzelor înregistrate.
(4) În cazul existenței unui sistem computerizat automat
de gestiune a activității de înregistrare a actelor de
sesizare, președintele instanței va veghea ca utilizarea
acestuia să se realizeze conform instrucțiunilor.
(5) La sfârșitul fiecărei zile va fi listată situația
repartizării cauzelor înregistrate în ziua respectivă, ținându-se
o evidență separată a acesteia.
Art. 99. — (1) Pe coperta dosarului se va menționa
denumirea instanței, secția, completul de judecată, numărul
dosarului, numele părților, obiectul pricinii, starea de arest,
termenele de judecată, numărul și data hotărârii, inițialele
judecătorului însărcinat cu redactarea hotărârii, indicele
statistic și poziția din registrul de executări.
(2) Înainte de a fi puse la dispoziția justițiabililor sau
predate pentru ședința de judecată, dosarele trebuie să
aibă toate filele cusute și numerotate.
(3) În cazul în care dosarul urmează a fi înaintat la
instanța de apel sau recurs ori la altă autoritate sau se
depune în conservare, se va proceda la șnuruirea definitivă
și aplicarea ștampilei, iar pe fața inferioară a ultimei
coperte arhivarul va certifica numărul filelor în cifre și, în
paranteză, în litere.
(4) În ipoteza în care părțile solicită eliberarea unor
înscrisuri aflate în dosarele altor autorități, atașate dosarului
ce se conservă, se poate proceda la desigilarea acestora
cu întocmirea unui proces-verbal despre operațiunea
întreprinsă, realizându-se în mod corespunzător o nouă

21

numerotare, lăsându-se la dosar o copie a actului
respectiv.
(5) Pentru o manipulare mai bună a dosarelor se pot
forma două sau mai multe volume; în adresele de
înaintare a dosarelor se indică și numărul volumelor.
(6) La instanța de apel și la instanța de recurs se
formează un nou dosar, la care se atașează separat
dosarul primei instanțe.
(7) În cazul casării sau desființării hotărârii cu trimitere
spre rejudecare, se va forma un dosar nou, la care se va
atașa dosarul de bază.
Art. 100. — (1) Grefierul de ședință preia dosarele de
la arhivă, sub semnătură în registrul de termene, cu cel
puțin două zile înaintea ședinței, afișează lista cauzelor cu
o zi înaintea termenului de judecată sau cel mai târziu cu
o oră înainte de începerea ședinței la instanțele la care
activitatea se desfășoară în 2 — 3 timpi; completează
condica de ședință potrivit celor arătate în art. 86 pct. 6;
verifică dacă au sosit la instanță și s-au atașat la dosare
dovezile de înmânare ori de comunicare a citațiilor și a
celorlalte acte de procedură, precum și relațiile și actele
solicitate de președinte sau de instanța de judecată;
verifică legalitatea îndeplinirii procedurilor de citare sau de
comunicare atașate la dosar; informează președintele
completului de judecată despre deficiențele constatate,
pentru a se lua măsurile necesare, după care predă
dosarele completului de judecată.
(2) La instanțele la care se utilizează sistemul
computerizat lucrările vor fi realizate prin selecția automată
a datelor.
(3) Președintele instanței asigură procurorului de
ședință, părților, reprezentanților părților, avocaților și
celorlalte persoane prevăzute de lege posibilitatea
consultării din timp a dosarelor.
(4) Când una din părți se află în stare de arest,
președintele instanței sau președintele completului de
judecată ia măsuri ca aceasta să își poată exercita pe
deplin, în tot cursul judecății, dreptul de a examina actele
dosarului și de a lua legătura cu apărătorul său.
(5) La înscrierea dosarelor pe listă se dă întâietate
cauzelor în care sunt arestați și celor cu privire la care
legea prevede că judecata se face de urgență, ținându-se
seama de orele fixate pentru prezentarea persoanelor
chemate în proces.
SECȚIUNEA a III-a
Activitatea în timpul ședinței de judecată

Art. 101. — (1) Grefierul va fi prezent în sala de
ședință cu jumătate de oră înainte de începerea ședinței
de judecată, pentru a pune la dispoziție dosarele spre
consultare. Acesta se îngrijește de atașarea la dosare a
ultimelor acte de procedură sau a corespondenței sosite la
registratură.
(2) După începerea ședinței de judecată, procurorul,
părțile, reprezentanții sau avocații acestora pot studia

22

MONITORUL OFICIAL AL ROMÂNIEI, PARTEA I, Nr. 881/27.IX.2004

dosarele numai cu încuviințarea președintelui de complet,
după o prealabilă verificare a identității și calității.
(3) Grefierul de ședință asigură prezența la ușă a
aprodului sau, după caz, verifică buna funcționare a
instalațiilor de înregistrare și amplificare, pentru apelul
persoanelor chemate în fața instanței de judecată.
(4) Grefierul de ședință anunță publicului din sală
intrarea judecătorilor.
(5) Ședința este prezidată de judecătorul cu funcția cea
mai înaltă, potrivit legii. Dacă nici un judecător nu are
atribuții de conducere, ședința va fi prezidată de
judecătorul desemnat de președintele instanței sau, după
caz, de președintele secției.
(6) Accesul publicului în sala de ședință poate fi limitat
numai în cazurile și în condițiile prevăzute de lege.
(7) Filmarea, fotografierea sau înregistrarea în incinta
instanței sau în sălile de ședință se face numai cu acordul
conducătorului Biroului de Informare si Relații Publice,
respectiv al președintelui de complet, care poate stabili
limitele în care să se desfășoare aceste activități. În
vederea aducerii la cunoștință publicului, aceste prevederi
se afișează în loc vizibil.
(8) Ședința de judecată poate fi suspendată pentru
motive justificate. Durata suspendării va fi anunțată și
afișată pe ușa sălii de ședință, prin grija grefierului.
(9) Apelul părților și al celorlalte persoane citate se
face, obligatoriu, la ușa sălii de ședință, de un aprod sau,
prin instalația de amplificare, de grefierul de ședință.
(10) După strigarea cauzei și apelul părților, grefierul de
ședință face oral referatul cauzei, prezentând pe scurt
obiectul pricinii și stadiul în care se află judecata acesteia,
comunică modul în care s-a îndeplinit procedura de citare
a persoanelor chemate la proces și dacă s-au îndeplinit
celelalte măsuri dispuse de instanță la termenele
anterioare.
(11) Cauzele care se amână, fără discuții, vor putea fi
strigate, la începutul ședinței, în ordinea listei, dacă toate
părțile legal citate sunt prezente și cer amânarea sau dacă
în cauză s-a solicitat judecata în lipsă.
(12) La cererea părților instanța va putea lăsa cauza la
urmă, fixând o anumită oră când dosarul va fi strigat din
nou.
(13) În cazul în care nici una dintre părți nu se prezintă
la strigarea cauzei, dosarul va fi lăsat la sfârșitul ședinței
când, după o nouă strigare, în ordinea listei, se va
proceda conform dispozițiilor legale. Pentru motive
temeinice, președintele completului poate dispune luarea
cauzelor într-o altă ordine decât cea înscrisă pe lista de
ședință.
(14) Cererile sau actele depuse în timpul ședinței vor fi
datate, vizate și semnate de președintele completului de
judecată.
(15) În cursul ședinței de judecată grefierul va
consemna în caietul de note: numărul dosarului, poziția
acestuia pe lista de ședință, susținerile orale din timpul
ședinței, depunerile de cereri și acte în condițiile alin. (14),

măsurile dispuse de instanță, precum și toate celelalte
aspecte din desfășurarea procesului.
(16) Notele vor fi vizate de președintele completului de
judecată, care, în prealabil, va verifica conținutul acestora
și va urmări atașarea listei de ședință la caietul de note.
(17) Caietul de note va fi numerotat și sigilat; acesta se
va depune la arhiva instanței unde se va păstra timp de
3 ani, socotiți de la data ultimelor note înscrise.
(18) În cazul în care desfășurarea ședinței de judecată
se înregistrează cu mijloace tehnice, suportul înregistrării
se va păstra, în arhiva instanței, timp de 3 ani, socotiți
de la data efectuării ultimelor înregistrări.
(19) În cazul amânării judecății cauzei, la fixarea noului
termen si a orei de prezentare la instanță, se va ține
seama de programarea și încărcătura ședințelor de
judecată.
(20) Dacă instanța rămâne în pronunțare, președintele
completului anunță în ședință ziua și eventual ora stabilită
pentru pronunțarea rezultatului deliberării.
(21) Membrii completului vor reține, cu ocazia judecării
cauzelor, deficiențele constatate în activitatea instanței sau
a altor organe și le vor aduce la cunostință președintelui
instanței în vederea luării măsurilor corespunzătoare, prin
înscrierea în registrul de control.
SECȚIUNEA a IV-a
Activitatea ulterioară încheierii dezbaterilor

Art. 102. — (1) Rezultatul deliberării se consemnează
într-o minută, care va fi scrisă pe cererea de chemare în
judecată, pe cererea de apel sau de recurs ori pe ultima
încheiere.
(2) Dacă nu există suficient spațiu sau sunt utilizate
formulare tipizate ori tehnica de calcul, atunci minuta se va
scrie pe o foaie sau, după caz, pe foi separate,
numerotate.
(3) Apelurile și recursurile declarate oral în ședința în
care s-a pronunțat hotărârea vor fi consemnate într-un
proces-verbal semnat de președintele completului și de
grefierul de ședință.
Art. 103. — (1) Președintele completului sau unul dintre
judecătorii din complet va trece în condica de ședință,
înainte de pronunțarea în ședință publică, soluțiile
pronunțate, consemnând numai datele esențiale din minută,
precum și inițialele numelui redactorului fiecărei hotărâri;
pentru cauzele amânate, se vor trece termenele, precum și
motivul amânării, după caz. Pentru pronunțările care se fac
într-o altă zi decât aceea a judecății, se va menționa și
termenul când au avut loc dezbaterile.
(2) Numerele de hotărâre se dau în ordinea înscrierii lor
în condica de ședință, separat pe materii. La numărul dat
hotărârilor pronunțate de instanțe în legătură cu activitatea
de transport maritim și fluvial se vor adăuga inițialele îMF“.
(3) La curțile de apel și tribunale, hotărârile pronunțate
în primă instanță, în apel și în recurs primesc număr
separat.

MONITORUL OFICIAL AL ROMÂNIEI, PARTEA I, Nr. 881/27.IX.2004
Art. 104. — Pentru cauzele penale a căror judecată se
suspendă, instanța urmează a se informa periodic dacă
mai subzistă cauza care a determinat suspendarea
procesului penal, fixând în acest scop termene de control
succesive. Aceste termene de control vor fi menționate în
registrul de termene al arhivei.
Art. 105. — (1) Încheierile de amânare a judecății
cauzelor, conceptele de citare pentru termenul următor,
adresele și celelalte lucrări dispuse de instanță, precum și
încheierile de amânare a pronunțării se întocmesc de
grefier în două zile, iar partea introductivă a hotărârilor, în
3 zile de la terminarea ședinței, cu excepția situațiilor în
care legea impune termene mai scurte.
(2) Termenele prevăzute la alin. (1) pot fi depășite, în
materie civilă, în sens larg, cu aprobarea și în măsura
stabilită de președintele instanței, cu excepția cauzelor
urgente sau a celor pentru care legea prevede un termen
mai scurt de exercitare a căilor de atac.
Art. 106. — (1) Judecătorii sunt obligați să verifice
efectuarea în termen a încheierilor și a celorlalte lucrări
întocmite de grefierul de ședință, restituindu-le pe cele
necorespunzătoare cu îndrumările necesare pentru
refacerea lor.
(2) După redactarea și semnarea încheierilor, grefierii de
ședință predau dosarele amânate arhivarului-registrator,
care semnează de primirea lor pe listele de ședință.
(3) Citațiile și mandatele de aducere se întocmesc în
ordinea urgenței, cel mai târziu a doua zi după întocmirea
conceptelor de citare. Notele telefonice sau telegrafice de
citare se transmit de îndată, în primul caz făcându-se
mențiunea datei, orei și persoanei care le-a primit, după
care se depun la dosarul cauzei.
Art. 107. — (1) A doua zi după pronunțarea hotărârilor,
grefierii sunt obligați să prezinte dosarele soluționate și
cele în care judecata a fost suspendată grefierului-șef, iar
la curțile de apel, tribunale și tribunale specializate, și
persoanei cu atribuții pe linie de statistică, spre a fi
înregistrate în registrul de evidență a redactării hotărârilor,
în situațiile statistice, precum și în celelalte evidențe.
(2) Dosarele soluționate se predau apoi grefierului
delegat cu întocmirea lucrărilor de executare, care va
înscrie hotărârile pronunțate în registrul de executări
penale, în modul arătat la art. 86 alin. (1) pct. 8. Acesta
va face mențiunile cu privire la comunicarea hotărârilor
pentru cei care au lipsit la dezbateri și cu privire la
apelurile și recursurile declarate oral în ședință.
(3) În cauzele cu inculpați arestați preventiv vor fi
atașate dosarele în care s-a dispus luarea și, unde este
cazul, prelungirea arestării preventive.
(4) Pentru inculpații militari în termen, pentru cei
condamnați cu suspendarea condiționată a executării
pedepsei, cu suspendarea executării pedepsei sub
supraveghere, cu executarea pedepsei la locul de muncă,
pentru cei grațiați condiționat și pentru cei arestați se va
menționa în plus dacă au fost prezenți la pronunțarea
hotărârii.

23

(5) Grefierul de ședință va menționa, sub semnătură, în
partea de jos a minutei sau a hotărârii redactate, după
caz, data comunicării și părțile cărora li s-a comunicat
dispozitivul sau hotărârea.
(6) În cazul în care, după redactarea hotărârii, grefierul
de ședință este în imposibilitate să semneze hotărârea,
aceasta va fi semnată de primul-grefier sau de grefierulșef, după caz, făcându-se mențiune despre cauza care l-a
împiedicat să semneze. În lipsa primului-grefier sau a
grefierului-șef, hotărârea va fi semnată de un alt grefier
desemnat de președinte.
(7) Dosarele penale în care procurorul nu a participat la
dezbateri vor fi înaintate parchetului competent de către
grefierul delegat cu lucrările de executări penale, imediat
după redactarea hotărârii.
(8) În cazul evidenței informatizate, datele statistice vor
fi preluate automat de aplicația de statistică judiciară din
baza de date generală.
Art. 108. — (1) Cel mai târziu a patra zi după
pronunțare grefierul de ședință va preda dosarele
judecătorilor, în vederea motivării hotărârilor, după ce, în
prealabil, a întocmit partea introductivă a acestora.
(2) Dacă se apreciază că este necesară amânarea
pronunțării hotărârii, aceasta poate fi dispusă potrivit legii.
(3) Hotărârile se vor redacta în numărul de exemplare
necesar, spre a se asigura comunicarea acestora tuturor
persoanelor pentru care legea prevede că hotărârea se
comunică integral. Primele două exemplare de pe fiecare
hotărâre vor fi semnate de membrii completului de judecată
și de grefierul de ședință.
(4) După verificarea și semnarea hotărârii, grefierul de
ședință va preda în aceeași zi al doilea exemplar de pe
hotărâre grefierului-șef, respectiv grefierului șef de secție,
în vederea depunerii la mapă.
(5) După întocmirea procedurilor de comunicare,
grefierul de ședință va preda dosarele arhivaruluiregistrator sub semnătură pe lista de ședință. Listele
purtând semnătura de predare-primire vor fi îndosariate și
păstrate pentru evidență.
SECȚIUNEA a V-a
Înregistrarea cererilor de apel sau de recurs și înaintarea
dosarelor la instanța de apel sau de recurs

Art. 109. – (1) Cererile de apel sau de recurs
prezentate direct sau primite prin poștă, curier ori fax se
înregistrează mai întâi în registrul general de dosare, în
formă scrisă sau informatizată, după care arhivarulregistrator le predă președintelui instanței, care le va
rezolva în aceeași zi.
(2) La cererile de apel sau de recurs primite prin poștă
se vor atașa și plicurile în care au fost expediate.
(3) Persoanei care se prezintă nemijlocit la instanță cu
cererea de apel sau de recurs i se va elibera, dacă
solicită, dovada scrisă.
(4) Arhivarul-registrator va verifica dacă cererile de apel
sau de recurs, formulate separat, au fost prezentate în

24

MONITORUL OFICIAL AL ROMÂNIEI, PARTEA I, Nr. 881/27.IX.2004

numărul de exemplare necesar pentru comunicare și
atașare la dosarul cauzei.
(5) Cererile de apel sau de recurs motivate sau
motivele scrise de apel sau de recurs formulate separat,
expediate prin poștă în număr insuficient de exemplare, se
vor înregistra așa cum au fost primite, indicându-se
numărul de exemplare pe cerere și în registru.
(6) După înregistrare, cererile de apel sau de recurs în
materie civilă se predau arhivarului-registrator, iar cele
privind hotărârile penale, grefierului delegat cu lucrările de
executări penale.
(7) Până la expedierea dosarelor în apel sau în recurs,
aceste cereri se păstrează în mape.
(8) După primirea apelului sau recursului, arhivarulregistrator va efectua mențiunile în registrul de evidență a
apelurilor sau recursurilor, după caz.
Art. 110. — (1) Grefierul delegat cu efectuarea lucrărilor
de executări penale face mențiunea despre introducerea
apelului sau recursului la poziția respectivă din registrul de
executări penale și verifică dacă au sosit dovezile de
comunicare a hotărârii și dacă a expirat termenul de apel
sau de recurs pentru toate părțile.
(2) Dosarele penale în care procurorul a declarat apel
sau recurs vor fi expediate cu adresă de înaintare la
parchetul competent în cel mult 24 de ore de la redactarea
hotărârii, iar după restituire se vor înainta instanței de apel
sau de recurs, după expirarea termenului de apel sau de
recurs pentru toate părțile.
(3) Dosarele vor fi restituite de procuror în cel mult 20
de zile, iar în cauzele cu arestați, în cel mult 10 zile.
(4) Data înaintării dosarelor la parchet și data restituirii
lor vor fi menționate în registrul de executări penale.
(5) Grefierul delegat cu lucrările de executări penale va
menționa, în registrul de executări penale, data expedierii
fiecărui dosar la instanța de apel sau de recurs și va
preda imediat arhivarului-registrator dosarele care urmează
a fi expediate împreună cu cererile de apel sau de recurs
și adresele de înaintare, semnate de președinte sau de
judecătorul-delegat; în dosarele în care hotărârile au rămas
definitive, întrucât nu s-a declarat apel sau recurs, va
întocmi de îndată lucrările de punere în executare.
Art. 111. — (1) După sosirea dovezilor de comunicare a
hotărârilor civile și după împlinirea termenului de apel sau
de recurs pentru toate părțile, arhivarul-registrator va
înainta dosarul la instanța de apel sau de recurs cu
adresă semnată de președintele instanței sau de
judecătorul-delegat, în care se vor consemna: numărul
dosarului, numărul și data hotărârii atacate, numele și
prenumele părților care au declarat apel sau recurs,
numărul copiilor de pe cererea de apel sau de recurs,
mențiunea dacă apelul sau recursul a fost timbrat, caz în
care se va indica valoarea taxei judiciare de timbru și a
timbrului judiciar ce au fost achitate. Despre înaintarea
dosarului se va face mențiune și în registrul general de
dosare.
(2) Apelul sau recursul va fi transmis de îndată, dacă
s-a făcut cerere pentru suspendarea executării hotărârii
primei instanțe, respectiv instanței de apel. În această

situație, toate comunicările vor fi efectuate de instanța care
a pronunțat hotărârea apelată sau recurată.
(3) Cererile de apel sau de recurs și adresa de
înaintare a dosarului la instanța de apel sau de recurs se
atașează necusute la începutul fiecărui dosar.
Art. 112. — Dacă se constată întârzieri în restituirea
dovezilor de comunicare a hotărârilor, se vor lua măsurile
de verificare la oficiul poștal sau la agentul procedural. În
funcție de rezultatele verificărilor, președintele completului
de judecată, la sesizarea arhivarului-registrator sau a părții
interesate, va lua măsurile corespunzătoare.
SECȚIUNEA a VI-a
Circuitul dosarelor restituite de instanțele de apel sau
de recurs

Art. 113. — (1) Dosarele restituite de instanțele de apel
sau de recurs pentru executare sau conservare vor fi
înregistrate în aceeași zi în registrul general de dosare și
în registrul informativ, în formă scrisă sau informatizată,
menționându-se și data restituirii dosarului.
(2) În cazul când instanța de apel sau de recurs a
desființat sau a casat hotărârea și a trimis cauza pentru
rejudecare, dosarul va fi înregistrat ca un nou act de
sesizare, cu precizarea tuturor dosarelor componente,
făcându-se mențiune despre aceasta și la pozițiile inițiale
din registrul general de dosare și registrul informativ.
(3) Repartizarea cauzei se va face cu respectarea
programului de repartizare aleatorie și a normelor de
incompatibilitate.
(4) Când instanța de control judiciar casează sau
desființează hotărârea cu trimiterea cauzei la altă instanță,
la parchet sau la un alt organ, va comunica de îndată
această soluție instanței inițial învestite, prin adresă, în
vederea efectuării mențiunilor obligatorii în registrul general
și în registrul informativ.
Art. 114. — (1) După efectuarea lucrărilor menționate în
art. 100, circuitul dosarelor este următorul:
a) arhivarul-registrator predă de îndată dosarele pentru
rezolvare președintelui instanței sau judecătorului-delegat;
b) după rezolvare, dosarele se predau președintelui
secției sau, după caz, judecătorului care urmărește practica
instanțelor de control judiciar, iar acesta, în urma
examinării deciziilor, le va preda persoanei cu atribuții pe
linia statistică sau grefierului-șef pentru efectuarea
înregistrărilor statistice;
c) în cazul casării, anulării sau desființării hotărârii, cu
reținerea cauzei spre rejudecare, arhivarul-registrator
menționează în registre noul termen fixat pentru judecată,
după care se procedează potrivit dispozițiilor art. 99.
(2) După soluționarea definitivă ori irevocabilă, după
caz, a dosarelor la care au fost atașate alte dosare,
acestea din urmă vor fi separate mai înainte de a fi
trecute în conservare la arhivă și, atunci când este cazul,
vor fi restituite instanței sau autorității de la care au fost
primite.

MONITORUL OFICIAL AL ROMÂNIEI, PARTEA I, Nr. 881/27.IX.2004
SECȚIUNEA a VII-a
Punerea în executare a hotărârilor

§ 1. Punerea în executare a hotărârilor penale
Art. 115. — Lucrările de punere în executare a
hotărârilor penale se îndeplinesc, la fiecare instanță, de
grefierul care funcționează la acest compartiment, sub
îndrumarea și controlul judecătorului-delegat, care:
a) verifică exactitatea datelor înscrise în registrul de
evidență a executărilor penale; ia măsuri pentru expedierea
în termen a mandatelor de executare a pedepselor și
efectuarea la timp a celorlalte lucrări; rezolvă
corespondența în legătură cu activitatea de punere în
executare a hotărârilor penale;
b) sesizează instanța de executare în cazul în care, cu
prilejul punerii în executare a hotărârii sau în cursul
executării, se ivește vreo nelămurire sau împiedicare.
Art. 116. — Grefierul-delegat va întocmi toate lucrările
în legătură cu:
a) executarea pedepselor principale, complimentare și
accesorii, a sancțiunilor cu caracter administrativ, măsurilor
educative luate față de inculpații minori, măsurilor de
siguranță, cheltuielilor judiciare acordate statului,
despăgubirilor civile recunoscute ori acordate statului sau
instituțiilor publice, inclusiv restituirea lucrurilor sau
restabilirea situației anterioare;
b) comunicarea hotărârilor penale sau a dispozitivului de
pe aceste hotărâri către autoritățile și persoanele obligate
de lege să le înregistreze sau să le execute (cazierul
judiciar, centrul militar, unitatea care face plata salariului
sau a oricărui alt venit din muncă ori, după caz, instituția
care dispune efectuarea plății pensiei sau instituția
financiară competentă);
c) schimbările intervenite în executarea unor hotărâri
penale, amânarea și întreruperea executării pedepsei sau
a măsurii educative a internării minorului într-un centru de
reeducare, înlăturarea sau modificarea pedepsei;
d) comunicarea către instanța de executare
corespunzătoare în grad a datelor necesare privindu-i pe
inculpații condamnați care execută pedeapsa la locul de
muncă în cadrul unor unități situate pe raza teritorială a
altei instanțe;
e) evidența recursurilor declarate în cauzele privind
măsurile preventive și înaintarea dosarelor la instanța de
recurs în termenele prevăzute de lege;
f) înregistrarea datelor în registrele speciale privind
cazierul fiscal și evidența plângerilor introduse împotriva
actelor și măsurilor luate de procuror în faza de urmărire
penală.
Art. 117. — (1) Primind dosarele de la grefierul de
ședință, grefierul delegat cu efectuarea lucrărilor de
executări penale va înscrie, de îndată, hotărârile respective
în registrul de evidență și punere în executare a hotărârilor
penale, precum și în celelalte evidențe menționate în
art. 86 alin. (1) pct. 8. Dosarele vor fi restituite în aceeași
zi grefierului de la care au fost primite.

25

(2) Înscrierea se face prin menționarea fiecărui inculpat
prevăzut în sentința sau decizia respectivă, indiferent de
soluția pronunțată, și prin completarea, pentru fiecare
inculpat, a tuturor datelor la care se referă rubricile
registrului; în cazul concursului de infracțiuni se vor înscrie
toate pedepsele, nu numai pedeapsa ce urmează a fi
executată; în registru se vor înscrie și alte persoane decât
inculpatul, dacă prin hotărârea penală au fost obligate la
cheltuieli judiciare către stat, la despăgubiri civile, restituiri
sau reparări; numele acestora se va menționa după
numele inculpaților, la poziții separate, arătându-se și
calitatea procesuală, precum și soluția instanței. Fiecare
poziție din registru se va numerota distinct.
(3) Între pozițiile din registru se va lăsa un spațiu în
care se vor face ulterior, cu culori diferite, mențiunile
cuprinse în hotărârea dată în apel sau în recurs, arătându-se
și data deciziei instanței de apel sau de recurs, soluția
pronunțată, iar atunci când executarea se face pe baza
extrasului trimis de instanța de apel sau de recurs, și data
înregistrării extrasului la instanța de apel sau de recurs,
data înregistrării extrasului la instanța de executare, precum
și măsurile de executare luate.
(4) În cazul casării cu trimitere sau al oricărei alte
soluții prin care se desființează hotărârea primei instanțe,
poziția din registru se va închide, făcându-se mențiune
despre noua soluție.
Art. 118. — (1) Lucrările de executare se efectuează în
ziua în care hotărârea a devenit executorie sau, după caz,
la data când s-a primit de la instanța de apel sau de
recurs extrasul deciziei penale.
(2) Mandatele de executare se întocmesc potrivit
prevederilor Codului de procedură penală. Acestea se
redactează, nefiind admisă nici o adăugire, modificare sau
ștersătură în text, cu excepția cazului prevăzut de art. 195
din Codul de procedură penală. Mandatele se predau la
registratura instanței, care le va expedia în aceeași zi
organului de executare.
(3) După întocmirea lucrărilor de executare se vor
menționa pe sentința sau decizia respectivă, aflată la
dosar, numărul poziției și anul din registrul de executări
penale în care s-au înscris lucrările efectuate.
(4) Lucrările de executare, inclusiv corespondența,
poartă numărul de ordine al poziției din registrul de
executări penale și numărul dosarului (sub formă de
fracție).
(5) Actele doveditoare ale executării se înregistrează
imediat după primirea lor, în registrul de executări.
Art. 119. — Pozițiile din registrul de executări penale se
vor închide de judecătorul-delegat prin completarea
ultimelor două coloane, numai după ce acesta a constatat
personal că:
a) a sosit dovada de încarcerare sau, după caz,
comunicarea de prezentare la unitatea la care s-a dispus
executarea pedepsei la locul de muncă ori s-a depus
chitanța de plată a amenzii și a cheltuielilor judiciare și
s-au întocmit celelalte lucrări de la poziția respectivă;

26

MONITORUL OFICIAL AL ROMÂNIEI, PARTEA I, Nr. 881/27.IX.2004

b) s-au expediat actele de punere în executare a
cheltuielilor judiciare și despăgubirilor civile, primindu-se
confirmarea de înregistrare a debitului;
c) s-au achitat toate ratele în cazul în care plata
amenzii a fost eșalonată ori s-a primit de la organele
cărora li s-a trimis spre executare amenda confirmarea că
aceasta a fost integral achitată;
d) s-au efectuat lucrările de comunicare către toate
instituțiile și persoanele obligate de lege să înregistreze
sau să execute hotărârile penale;
e) s-au executat toate măsurile prevăzute în hotărârea
prin care s-a dispus înlocuirea răspunderii penale;
f) a expirat termenul de apel sau de recurs, în cazul
achitării sau al altor soluții care nu comportă nici o lucrare
de executare sau comunicare;
g) s-a expediat dosarul la instanța în favoarea căreia
s-a declinat competența.
Art. 120. — (1) În registrul de evidență a executării
deciziilor penale de la tribunal și curtea de apel pozițiile se
vor închide după restituirea dosarelor la prima instanță, iar
în cazul în care decizia s-a comunicat în extras în vederea
punerii în executare, numai după ce prima instanță a
confirmat, în scris, în cel mult 3 zile, primirea extrasului.
(2) Extrasele se emit în 24 de ore de la pronunțarea
deciziilor și conțin soluțiile pe scurt, inclusiv cele de
declinare a competenței, de trimitere spre rejudecare la
prima instanță sau de restituire la organul de urmărire
penală. Nu se întocmesc extrase în cazul soluțiilor de
achitare și de încetare a procesului penal, dacă în
dosarele respective nu figurează inculpați condamnați și
dacă nu s-au acordat despăgubiri civile și cheltuieli
judiciare ori nu s-a înlocuit răspunderea penală.
(3) În extras vor fi menționate și pedepsele
complimentare, măsurile de siguranță, măsurile educative,
pedepsele accesorii, despăgubirile civile acordate statului,
cheltuielile judiciare, precum și orice alte dispoziții
referitoare la executare.
(4) Extrasele deciziilor pronunțate în apel se comunică
primei instanțe cu mențiunea că sunt definitive sau s-a
declarat recurs.
(5) Extrasele deciziilor pronunțate în recurs se comunică
primei instanțe, iar când se judecă recursurile declarate
împotriva deciziilor pronunțate, ca instanțe de apel, de
tribunale, se comunică și acestor instanțe.
Art. 121. — (1) Dacă mandatele de executare a
pedepselor cu închisoarea nu au fost executate în termen
de două luni de la emiterea lor, se va face revenire la
organul căruia i-au fost trimise. În cazul condamnaților care
au fost dați în urmărire generală pe țară, revenirea se va
face în termen de un an la organul la care se află spre
executare mandatul, iar pentru cei care au părăsit țara, la
Inspectoratul General al Poliției.
(2) În celelalte situații, precum și în cazul neconfirmării
primirii titlurilor care servesc la executarea cheltuielilor
judiciare acordate statului, revenirea se va face în termen
de 3 luni.

(3) De asemenea, se va verifica, în raport de cuantumul
amenzii și posibilitățile de plată ale condamnatului, cel
puțin o dată la 6 luni, situația încasării amenzilor transmise
spre executare la unități sau la alte autorități.
(4) În cazul în care se constată că executarea întârzie
fără justificare, președintele instanței va informa, pe cale
ierarhică, organele care verifică activitatea celor vinovați de
întârzierea executării.
Art. 122. — (1) Orice modificare survenită în executarea
hotărârii, după rămânerea definitivă a acesteia, va fi
menționată atât în registrul de executări, cât și pe
hotărârea aflată la dosar și la mapa de hotărâri. Dacă
modificarea se face printr-o hotărâre judecătorească,
numărul și data acesteia vor fi menționate la poziția
respectivă din registrul de executări, iar dacă hotărârea
ultimă a fost pronunțată de aceeași instanță, se va face
trimitere și la noua poziție deschisă în registru.
(2) Dosarele în care s-au făcut lucrări de executare se
vor păstra de grefierul delegat cu efectuarea lucrărilor de
executări penale până la închiderea poziției de executare,
după care vor fi predate arhivarului-registrator. Toate actele
de executare se atașează la dosarul de fond, în ordine
cronologică.
Art. 123. — După restituirea dosarelor de către
instanțele de apel sau de recurs se va proceda astfel:
a) se va controla și confrunta conținutul dosarelor cu
datele înscrise în registru, pe baza extraselor primite
anterior, înlăturându-se imediat eventualele erori și
întocmindu-se de îndată restul lucrărilor de executare care,
eventual, nu au fost efectuate. Se va face totodată
mențiunea de executare pe hotărârea ce se execută;
b) se vor completa rubricile din registrul de evidență a
executărilor penale, rămase necompletate.
§ 2. Punerea în executare a sancțiunilor contravenționale
și a altor dispoziții civile din hotărârile judecătorești
Art. 124. — (1) Lucrările privind punerea în executare
a hotărârilor civile prin care s-au aplicat sancțiuni
contravenționale sau prin care s-a înlocuit sancțiunea
obligării contravenientului la prestarea unei activități în
folosul comunității se întocmesc de grefierul delegat cu
efectuarea lucrărilor de executări civile sau de către o altă
persoană desemnată de președintele instanței.
(2) În registrul de executări privind aceste sancțiuni se
vor înscrie, în ordinea lor numerică, a doua zi după
pronunțare, toate hotărârile pronunțate. Înscrierea se face
prin menționarea numelui contravenientului, al organului
administrativ care a propus sancționarea, precum și al
primăriei de care aparține locul în care contravenientul
execută sancțiunea obligării la prestarea unei activități în
folosul comunității.
(3) Pozițiile din registru se vor închide numai după ce:
a) a fost confirmată începerea prestării activității în
folosul comunității de către primarul căruia i s-a trimis
mandatul de executare;

MONITORUL OFICIAL AL ROMÂNIEI, PARTEA I, Nr. 881/27.IX.2004
b) s-a confirmat primirea titlului referitor la despăgubiri
civile.
(4) Dispozițiile referitoare la punerea în executare a
hotărârilor penale prevăzute în art. 115—118, art. 121 și
art. 122 se aplică în mod corespunzător.
Art. 125. — (1) Când executarea civilă se face din
oficiu, lucrările de evidență și punere în executare a
hotărârilor civile se îndeplinesc de către grefierul delegat cu
efectuarea lucrărilor de executări civile, sub îndrumarea și
controlul judecătorului delegat pentru activitatea executorilor
judecătorești.
(2) În registrul de evidență și punere în executare se
înscriu în ordine cronologică toate hotărârile prevăzute la
alin. (1), denumirea și sediul creditorului, numele și adresa
debitorului, creanța datorată, modul în care hotărârea a
rămas definitivă (eventual numărul și data deciziei instanței
de control judiciar la care hotărârea a rămas definitivă sau
irevocabilă, după caz), data când instanța a comunicat
creditorului titlul executoriu.
(3) Comunicarea hotărârii în vederea executării se face
potrivit dispozițiilor legale, imediat ce aceasta a devenit
executorie.
(4) Poziția din registrul de evidență se va închide, după
confirmarea primirii comunicării, prin mențiunea și
semnătura judecătorului delegat.
(5) După confirmarea comunicării dosarul se predă sub
semnătura arhivarului-registrator, care face mențiunea
despre aceasta în registrul informativ și depune dosarul în
conservare.
SECȚIUNEA a VIII-a
Eliberarea certificatelor și a copiilor de pe acte.
Restituirea înscrisurilor originale

Art. 126. — (1) Cererile pentru eliberarea certificatelor
se primesc și se rezolvă de către președintele instanței
sau de înlocuitorul acestuia.
(2) Aceștia dispun întocmirea certificatului de către
grefierul de serviciu sau de către alt salariat și eliberarea
lui, de regulă, în aceeași zi.
(3) Certificatul se verifică și se semnează de grefierulșef, după care se înmânează petiționarului, sub luare de
semnătură, sau se expediază prin poștă.
(4) Copia certificatului împreună cu cererea petiționarului
se atașează la dosarul cauzei.
(5) Cererea se înregistrează în registrul de intrare-ieșire
a corespondenței și, după caz, în registrul general de
dosare.
Art. 127. — (1) Dispozițiile cuprinse în art. 126 se
aplică în mod corespunzător și la eliberarea copiilor de pe
hotărâri sau de pe alte acte din dosar, termenul de
întocmire a acestora fiind de cel mult 3 zile.
(2) Copia de pe act se va verifica pentru conformitate
și se va aplica ștampila instanței pe fiecare filă.
(3) La eliberarea copiilor de pe hotărâri sau a
certificatelor referitoare la soluțiile pronunțate de instanță se
va face, de către grefierul-șef sau de grefierul desemnat în

27

acest scop de președintele instanței, mențiunea dacă
hotărârea respectivă este rămasă definitivă sau irevocabilă,
în ce mod (prin nerecurare sau neapelare, prin respingerea
apelului sau recursului), arătându-se și data de când
aceasta a rămas definitivă sau irevocabilă.
(4) Președintele instanței va încuviința restituirea
înscrisurilor originale depuse de petiționar, în condițiile legii,
dacă acesta justifică un interes legitim și actul poate fi
păstrat la instanță și în copie, fără ca prin aceasta să se
producă o vătămare.
(5) În vederea obținerii înscrisului original, petiționarul va
depune o cerere motivată și o copie certificată de el însuși
a actului solicitat.
(6) Cererea și copia actului se vor păstra la dosarul
cauzei.
SECȚIUNEA a IX-a
Gestionarea corpurilor delicte și a valorilor

Art. 128. — Primirea, păstrarea și eliberarea corpurilor
delicte la instanțele de judecată se fac de către grefierul
șef de secție, grefierul-șef, respectiv primul grefier sau de
un alt grefier desemnat de președintele instanței, cu
respectarea condițiilor legale privind ocuparea unei funcții
cu atribuții de gestiune.
Art. 129. — (1) Primirea obiectelor se face pe bază de
proces-verbal în care se vor specifica elementele și
caracteristicile de identificare, calitatea sau valoarea; în
cazul primirii prin poștă, se vor confrunta cu datele înscrise
în inventarul însoțitor pentru identificare. Recipisele de
consemnare la C.E.C., care sunt atașate de către organele
de urmărire penală la dosar, vor fi preluate de la grefieri
de către gestionarul corpurilor delicte, care va lăsa în locul
lor o notă semnată și datată; aceste documente se vor
înregistra în registrul de evidență a corpurilor delicte.
(2) Registrul de evidență a valorilor și corpurilor delicte
prevăzut la art. 86 alin. (1) pct. 12 va fi numerotat, șnuruit
și parafat, iar pe ultima pagină se va menționa numărul de
file de către președintele instanței și grefierul șef de secție
sau, după caz, grefierul-șef.
(3) La sfârșitul fiecărui an, după ultima înregistrare se
va încheia un proces-verbal care va cuprinde: numărul
pozițiilor înregistrate, numărul pozițiilor lichidate, precum și
numărul pozițiilor nelichidate, stabilite cu ocazia inventarierii,
care urmează a se reporta prin reînregistrare la începutul
anului următor.
Art. 130. — (1) Păstrarea corpurilor delicte se va face
în deplină securitate, obiectele de valori mari fiind ținute în
case de fier sau în dulapuri metalice cu încuietori speciale;
fiecare obiect va avea atașată o etichetă pe care se vor
nota numărul dosarului și poziția din registrul de evidență.
(2) Obiectele cu volum mic se ambalează în pungi sau
plicuri pe care se vor nota datele de identificare.
Art. 131. — (1) Restituirea sau păstrarea corpurilor
delicte se face în condițiile și către persoanele specificate
în hotărârea judecătorească, după rămânerea definitivă ori
irevocabilă a acesteia.

28

MONITORUL OFICIAL AL ROMÂNIEI, PARTEA I, Nr. 881/27.IX.2004

(2) În cazul în care restituirea nu se poate face
persoanei căreia i-au aparținut bunurile, acestea se vor
distruge în condițiile stabilite prin lege.
(3) Dacă prin hotărâre s-a dispus confiscarea corpurilor
delicte, acestea se vor preda compartimentului de
valorificare a bunurilor confiscate din cadrul direcțiilor
generale ale finanțelor publice județene sau a municipiului
București.
(4) Predarea-primirea bunurilor confiscate în condițiile
alin. (3) se va face prin încheierea unui proces-verbal, un
exemplar al acestuia urmând a fi predat instanței.
Art. 132. — Prevederile referitoare la gestionarea
corpurilor delicte se aplică în mod corespunzător și pentru
gestionarea obiectelor de valoare care constituie mijloace
de probă în procesele civile. Evidențierea bunurilor se face
în același registru, separat de situația corpurilor delicte.
SECȚIUNEA a X-a
Organizarea documentării juridice și a bibliotecilor

Art. 133. — (1) La fiecare instanță se vor ține
exemplare de control din coduri și celelalte acte normative
importante, de aplicare frecventă, ce se vor stabili de către
președintele instanței.
(2) În exemplarele de control se vor introduce, la locul
respectiv, modificările și completările aduse actelor
normative și se vor indica textele abrogate, cu arătarea
actului normativ în baza căruia s-au făcut aceste
operațiuni.
(3) Se vor menționa totodată și alte acte normative care
au legătură cu actul normativ cuprins în exemplarul de
control.
Art. 134. — Pentru fiecare instanță se vor face
abonamente la Monitorul Oficial al României, Partea I.
Art. 135. — La curțile de apel se vor organiza servicii
de documentare, a căror activitate va fi coordonată și
controlată de către președintele instanței.
§ 1. Păstrarea fondului de documentare
Art. 136. — (1) Fondurile de tipărituri aflate în dotarea
instanțelor se înregistrează și se păstrează după cum
urmează:
a) Monitorul Oficial al României, Partea I, se păstrează
în mape cu clasor, în ordine cronologică; mapele se țin la
bibliotecă atât timp cât este necesar, după care pot fi
ținute la arhivă;
b) cărțile din bibliotecă se înscriu în registrul de
inventar, potrivit normelor de înregistrare stabilite;
c) publicațiile periodice vor fi trecute într-un registru de
inventar propriu; la primirea fiecărui număr de revistă
acesta va fi înregistrat pe pagina rezervată publicației
respective. Totodată, se va menționa pe pagina de titlu a
publicației numărul de ordine din registrul de inventar.

(2) Cărțile și revistele din fondul bibliotecii pot fi
împrumutate numai personalului instanței.
(3) Cărțile și revistele împrumutate se trec în registrul
de împrumut, în care fiecare cititor își va avea partida sa
pe o filă separată. Cei vinovați de deteriorarea sau
pierderea lucrărilor împrumutate vor fi obligați la plata
contravalorii acestora, potrivit normelor legale.
(4) Asupra activității bibliotecii se va întocmi o dată pe
an o dare de seamă statistică.
(5) Bibliotecile sunt gestionate de bibliotecar sau, în
lipsa acestuia, de către primul grefier sau grefierul-șef.
(6) Gestionarul bibliotecii are obligația să urmărească
permanent ca toate publicațiile periodice la care instanța a
fost abonată să fie primite cu regularitate și înregistrate în
registrul de inventar.
(7) Abonamentele la Monitorul Oficial al României,
Partea I, colecțiile de legi și reviste juridice se fac de către
curțile de apel și tribunale.
(8) Modelul registrului de inventar al bibliotecii, al
registrului de împrumut și al dării de seamă asupra
activității bibliotecii sunt cele stabilite de instituțiile
competente.
(9) La instanțe pot fi utilizate și programe de evidență
informatizată a legislației, care vor avea caracter de sursă
orientativă de documentare.
SECȚIUNEA a XI-a
Compartimentul de protecție a muncii

Art. 137. — (1) La nivelul curților de apel se
organizează compartimentul de protecție a muncii și
comitetul de securitate și sănătate în muncă.
(2) Compartimentul de protecție a muncii cuprinde:
a) serviciul de securitate a muncii;
b) serviciul de medicină a muncii.
Art. 138. — Comitetul de securitate și sănătate în
muncă are următoarele atribuții:
a) aprobă programul anual de securitate și sănătate în
muncă;
b) urmărește aplicarea acestui program, inclusiv
alocarea mijloacelor necesare realizării prevederilor lui;
c) urmărește modul în care se aplică și se respectă
reglementările legale privind securitatea și sănătatea în
muncă;
d) analizează propunerile salariaților privind prevenirea
accidentelor de muncă și a îmbolnăvirii profesionale,
precum și pentru îmbunătățirea condițiilor de muncă;
e) informează instituțiile abilitate despre starea protecției
muncii în instituție;
f) realizează cadrul de participare a salariaților la luarea
unor hotărâri cu implicații în domeniul protecției muncii.

MONITORUL OFICIAL AL ROMÂNIEI, PARTEA I, Nr. 881/27.IX.2004
CAPITOLUL IV
Angajarea, promovarea în funcție și răspunderea
disciplinară a personalului auxiliar de specialitate
informatică, economic, administrativ și de serviciu
SECȚIUNEA I
Angajarea personalului auxiliar de specialitate informatică,
economic, administrativ și de serviciu

Art. 139. — (1) Angajarea personalului de specialitate
din compartimentele auxiliare ale instanței se face, în
condițiile legii, numai prin examen sau concurs.
(2) Se pot prezenta la concurs cetățenii români cu
domiciliul în România, care îndeplinesc următoarele condiții:
a) au capacitate deplină de exercițiu;
b) au studiile cerute de lege pentru funcția respectivă;
c) nu au antecedente penale și se bucură de o bună
reputație;
d) cunosc limba română;
e) sunt apți, din punct de vedere medical, pentru
funcția ce urmează a o exercita.
Art. 140. — Examenul sau concursul se organizează la
nivelul curților de apel pentru posturile vacante de la
instanțele judecătorești din circumscripția fiecărei curți.
Art. 141. — Data și locul susținerii examenului, posturile
vacante, tematica și durata concursului se vor afișa, din
dispoziția președintelui curții de apel, cu cel puțin 20 de
zile înainte de concurs, la sediul curții de apel și la sediul
instanțelor la care se află posturile vacante; în același
termen examenul sau concursul va fi anunțat într-un ziar
de largă răspândire.
Art. 142. — Cererile pentru înscrierea la concurs se
adresează președintelui curții de apel și se depun, cu cel
puțin 10 zile înainte de data concursului, la cabinetul
acestuia sau la cabinetul președintelui instanței la care se
află postul vacant.
Art. 143. — (1) La cererea de înscriere se vor anexa
următoarele acte:
a) carte de identitate, în copie;
b) certificatul de naștere și certificatul de căsătorie, în
copie;
c) diploma de licență sau diploma de bacalaureat, după
caz, în copie;
d) certificatul de cazier judiciar;
e) certificatul de cazier fiscal;
f) curriculum vitae;
g) certificatul de sănătate;
h) două fotografii;
i) chitanța de achitare a taxei de examen.
(2) Candidații vor depune și o recomandare privind
profilul profesional și moral de la precedentele locuri de
muncă sau de la unitatea de învățământ, pentru absolvenții
care se angajează pentru prima dată.
Art. 144. — (1) După ce comisia prevăzută la art. 145
verifică îndeplinirea de către candidați a condițiilor
prevăzute la art. 139 alin. (2), cu 5 zile înainte de concurs,

29

lista candidaților care îndeplinesc condițiile legale pentru a
participa la concurs se va afișa la sediul curții de apel și
la sediul instanței la care se află postul vacant.
(2) Candidații respinși pot face contestații, cel mai târziu
a doua zi după afișarea listei, care vor fi soluționate de
vicepreședintele curții de apel.
(3) Modul de soluționare se va comunica contestatorilor,
prin afișare la sediul curții de apel, cel mai târziu în
preziua concursului.
Art. 145. — (1) Pentru fiecare concurs președintele
curții de apel numește comisia de examinare formată din
3 judecători.
(2) Din comisia de examinare va face parte obligatoriu
și președintele sau un judecător desemnat de acesta de la
instanța la care se află postul vacant.
Art. 146. — (1) Candidații vor susține o lucrare scrisă
din tematica anunțată și o probă practică eliminatorie
constând în întocmirea unei lucrări specifice postului ce
urmează a fi ocupat.
(2) Pentru funcțiile care impun însușirea anumitor
aptitudini profesionale, candidații, în prealabil, vor susține o
probă practică eliminatorie.
(3) Timpul destinat pentru elaborarea lucrărilor este cel
stabilit de comisia de examinare.
Art. 147. — Corectarea lucrărilor se va face în baza
unui barem stabilit de membrii comisiei pentru fiecare
subiect și afișat la locul unde se susține examenul sau
concursul, după terminarea acestuia. În barem se va
preciza modalitatea de depunctare a greșelilor de scriere.
Art. 148. — Comisia va aprecia lucrările cu note de la
1 la 10 și va întocmi tabelul de clasificare a candidaților,
în termen de 5 zile de la data concursului. Vor fi declarați
admiși, în limita posturilor vacante, candidații care au
obținut cel puțin media 7 la concurs, fără ca la vreuna
dintre probe să obțină o notă mai mică de 5.
Art. 149. — (1) Împotriva notării comisiei de verificare
candidatul poate face contestație, în termen de două zile
de la comunicarea, prin afișare, a rezultatului.
(2) Contestația se depune la sediul instanței la care se
află postul vacant pentru ocuparea căruia candidatul a
susținut concursul.
(3) Contestația va fi înaintată în aceeași zi, prin fax, de
către președintele instanței, președintelui curții de apel.
Art. 150. — Rezolvarea contestațiilor se va face a doua
zi după primire, de către o comisie compusă din
vicepreședintele curții de apel și 2 judecători desemnați de
președintele curții de apel.
Art. 151. — Candidații care au promovat concursul vor
fi numiți în funcție de președintele curții de apel prin
decizie.
Art. 152. — Personalul administrativ și de serviciu se
angajează în condițiile prevăzute pentru personalul de
specialitate, în urma susținerii unei probe practice specifice
postului pentru care candidează.

30

MONITORUL OFICIAL AL ROMÂNIEI, PARTEA I, Nr. 881/27.IX.2004
SECȚIUNEA a II-a

Promovarea în funcție a personalului auxiliar de specialitate

Art. 153. — (1) Promovarea personalului de specialitate
în grade sau trepte profesionale și în funcții superioare
vacante se face prin examen, în raport cu vechimea
minimă în specialitate, competența profesională și
rezultatele obținute în activitatea desfășurată.
(2) Când sunt mai mulți candidați, promovarea în funcția
vacantă se face prin concurs.
Art. 154. — (1) În fiecare an președintele curții de apel
numește comisia de examinare, care va fi condusă de un
președinte de secție de la curtea de apel.
(2) Din comisia de examinare va face parte și
președintele sau înlocuitorul acestuia de la instanța ai cărei
angajați participă la examen.
Art. 155. — Examenul constă în susținerea unei lucrări
scrise din tematica anunțată cu cel puțin 30 de zile înainte
și, atunci când comisia va aprecia, a unei probe practice.
Art. 156. — Concursul pentru promovarea în funcțiile
vacante se organizează în condițiile prevăzute pentru
angajarea personalului auxiliar de specialitate.
Art. 157. — Salariații nemulțumiți de aprecierea comisiei
de examinare pot face contestații, în termen de 5 zile de
la comunicarea rezultatelor. Contestațiile vor fi soluționate
de o comisie compusă din vicepreședintele curții de apel
și 2 judecători desemnați de președintele curții de apel,
prin hotărâre definitivă.
Art. 158. — Personalul economic și de specialitate
informatică, în calitate de funcționari publici, vor fi
promovați în condițiile Legii nr. 188/1999 privind Statutul
funcționarilor publici, republicată, cu modificările și
completările ulterioare.
SECȚIUNEA a III-a
Răspunderea disciplinară a personalului auxiliar
de specialitate, de specialitate informatică, economic,
administrativ și de serviciu

Art. 159. — (1) Personalul auxiliar de specialitate, de
specialitate informatică, economic, administrativ și de
serviciu răspunde disciplinar pentru abaterile de la
îndatoririle de serviciu, precum si pentru comportările care
dăunează intereselor serviciului sau prestigiului justiției.
(2) Sunt abateri disciplinare:
a) întârzierea sistematică în efectuarea lucrărilor;
b) absențele nemotivate de la serviciu, precum și
încălcarea dispozițiilor din prezentul regulament referitoare
la respectarea programului de lucru;
c) intervențiile sau stăruințele pentru soluționarea unor
cereri privind satisfacerea intereselor lor, ale membrilor
familiei sau ale altor persoane;
d) atitudini ireverențioase în timpul exercitării atribuțiilor
de serviciu;
e) nerespectarea confidențialității lucrărilor care au
acest caracter;
f) manifestările care aduc atingere demnității sau
probității profesionale;

g) refuzul nejustificat de a îndeplini îndatoririle prevăzute
de lege, de prezentul regulament și atribuțiile stabilite de
președinții instanțelor;
h) neglijența gravă sau neglijențe repetate în rezolvarea
lucrărilor;
i) încălcarea incompatibilităților și interdicțiilor prevăzute
de lege.
(3) Sancțiunile disciplinare ce se pot aplica personalului
auxiliar de specialitate, de specialitate informatică,
economic, administrativ și de serviciu în raport cu
gravitatea abaterilor sunt:
a) avertismentul scris;
b) reducerea salariului de bază sau, după caz,
reducerea indemnizației de conducere pe o durată de
1—3 luni, cu 5—10%;
c) suspendarea contractului individual de muncă pentru
o perioadă ce nu poate depăși 10 zile lucrătoare;
d) retrogradarea în gradul profesional sau treapta
profesională în cadrul aceleiași profesii, pe o durată ce nu
poate depăși 60 de zile;
e) desfacerea disciplinară a contractului de muncă.
(4) Sancțiunile disciplinare se aplică de președintele
curții de apel.
(5) Sancțiunile prevăzute la alin. (3) lit. a) și b) pot fi
aplicate și de președintele judecătoriei la care funcționează
persoana respectivă, iar sancțiunile prevăzute la alin. (3)
lit. a), b), c) și d) pot fi aplicate și de președintele
tribunalului sau tribunalului specializat.
(6) În cazul în care există indiciile săvârșirii unei abateri
disciplinare, președintele instanței, competent să aplice
sancțiunea, va dispune cercetarea prealabilă. Cercetarea
prealabilă este obligatorie în toate cazurile în care un
judecător sesizează președintele instanței unde
funcționează cu privire la săvârșirea unei abateri
disciplinare de către un membru al personalului auxiliar.
(7) Cercetarea prealabilă se efectuează de către un
judecător-inspector sau de un alt judecător desemnat de
președintele instanței.
(8) În vederea desfășurării cercetării disciplinare
prealabile, salariatul va fi convocat în scris de persoana
împuternicită de către președintele instanței, competent să
aplice sancțiunea, pentru a fi audiat.
(9) Neprezentarea salariatului la convocarea făcută în
condițiile prevăzute mai sus nu împiedică finalizarea
cercetării prealabile.
Art. 160. — În cursul cercetării prealabile salariatul are
dreptul să formuleze și să susțină apărările în favoarea sa
și să propună probele pe care le consideră necesare;
salariatul are dreptul să fie asistat, la cererea sa, de
către un reprezentant al sindicatului al cărui membru este.

MONITORUL OFICIAL AL ROMÂNIEI, PARTEA I, Nr. 881/27.IX.2004
Art. 161. — (1) Aplicarea sancțiunii disciplinare se face
printr-o decizie emisă în formă scrisă, în termen de 30 de
zile calendaristice de la data luării la cunoștință despre
săvârșirea abaterii disciplinare, dar nu mai târziu de 1 an
de la data săvârșirii faptei.
(2) Decizia de sancționare se motivează și se comunică
salariatului în cel mult 5 zile calendaristice de la data
emiterii și produce efecte de la data comunicării.
(3) Comunicarea se face personal salariatului, cu
semnătură de primire, ori, în caz de refuz al primirii, prin
scrisoare recomandată, la domiciliul sau reședința indicată
de acesta.
(4) Decizia de sancționare poate fi contestată de
salariat la instanțele judecătorești competente în termen de
30 de zile calendaristice de la data comunicării.
(5) Managerii economici, informaticienii, personalul de
specialitate din activitatea financiar-contabilă și din birourile
locale pentru expertize judiciare, tehnice și contabile, în
calitate de funcționari publici, pot fi sancționați în condițiile
Legii nr. 188/1999 privind Statutul funcționarilor publici,
republicată, cu modificările și completările ulterioare.
CAPITOLUL V
Soluționarea cererilor sau reclamațiilor salariaților
Art. 162. — (1) Cererile sau reclamațiile salariaților se
adresează președintelui instanței/secției, care este obligat
să răspundă în timp util și în scris.
(2) Salariatul nemulțumit de conținutul răspunsului îl
poate contesta la colegiul de conducere al instanței.
CAPITOLUL VI
Vacanța judecătorească
Art. 163. — (1) Vacanța judecătorească este de două
luni în fiecare an calendaristic, în intervalul de timp
1 iulie—31 august.

31

(2) Concediul de odihnă anual pentru întregul personal
al instanțelor judecătorești se efectuează, de regulă, în
timpul vacanței judecătorești.
(3) În timpul vacanței judecătorești activitatea de
judecată a instanțelor va continua:
— în materie penală — pentru cauze cu arestați
preventiv, cereri de amânare și întrerupere de executare a
pedepsei închisorii;
— în materie civilă — cereri de ordonanță președințială,
cereri privind obligațiile de întreținere de orice fel,
asigurarea dovezilor și pentru alte cauze considerate
urgente, potrivit legii, sau apreciate ca atare de colegiul de
conducere al instanței.
Art. 164. — (1) În timpul vacanței judecătorești
președinții instanțelor, iar, la instanțele unde funcționează
secții, împreună cu președinții acestora, cu avizul colegiului
de conducere, vor desemna judecătorii în completele de
judecată.
(2) Modul de conducere a instanțelor și, după caz, a
secțiilor va fi stabilit de colegiul de conducere.
CAPITOLUL VII
Dispoziții tranzitorii și dispoziții finale
Art. 165. — Birourile de carte funciară de pe lângă
judecătorii vor continua să funcționeze conform dispozițiilor
Regulamentului privind organizarea și funcționarea
administrativă a judecătoriilor, tribunalelor și curților de apel,
aprobat prin Ordinul ministrului justiției nr. 125/C/2000,
precum și ale Regulamentului de organizare și funcționare
a birourilor de carte funciară ale judecătoriilor, aprobat prin
Ordinul ministrului justiției nr. 2.371/1997.
Art. 166. — Prezentul regulament se aplică în mod
corespunzător și instanțelor militare.
Art. 167. — Prezentul regulament se va publica în
Monitorul Oficial al României, Partea I.

P R E Ț U R I L E

publicațiilor legislative pentru anul 2004
— pe suport tradițional —
Nr.
crt.

1.
2.
3.
4.
5.
6.
7.
8.
9.
10.
11.
12.

Valoarea
abonamentului
anual
— lei —

Trim. I

Trim. II

Trim. III

română
română,

9.875.000
1.780.000

2.468.750
—

2.715.750
—

2.987.500
—

3.286.000
—

maghiară

7.900.000
12.500.000
2.530.000
10.680.000
9.850.000
2.500.000
4.150.000

1.975.000
3.125.000
632.500
2.670.000
2.462.500
625.000
1.038.000

1.975.000
3.125.000
632.500
2.670.000
2.462.500
687.500
1.141.500

1.975.000
3.125.000
632.500
2.670.000
2.462.500
756.500
1.255.500

1.975.000
3.125.000
632.500
2.670.000
2.462.500
832.500
1.381.500

625.000
470.000
2.500.000

—
—
—

—
—
—

—
—
—

—
—
—

Denumirea publicației

Monitorul Oficial, Partea I, în limba
Monitorul Oficial, Partea I, în limba
numere bis*)
Monitorul Oficial, Partea I, în limba
Monitorul Oficial, Partea a II-a
Monitorul Oficial, Partea a III-a
Monitorul Oficial, Partea a IV-a
Monitorul Oficial, Partea a VI-a
Colecția Legislația României
Colecția de hotărâri ale Guvernului
acte normative
Repertoriul actelor normative
Decizii ale Curții Constituționale
Ediții trilingve

și alte

Valoarea
abonamentului trimestrial
— lei —
Trim. IV

**) Cu excepția numerelor bis în care se publică acte cu un volum extins și care interesează doar un număr restrâns de utilizatori.

Toate publicațiile Regiei Autonome îMonitorul Oficial“ sunt purtătoare de T.V.A. în cotă de 9%, aceasta fiind
inclusă în prețul de abonament.
Pentru siguranța clienților, abonamentele la publicațiile Regiei Autonome îMonitorul Oficial“ se pot efectua prin
următorii difuzori:
u COMPANIA NAȚIONALĂ îPOȘTA ROMÂNĂ“ — S.A. — prin oficiile sale poștale
u RODIPET — S.A.
— prin toate filialele
u INTERPRESS SPORT — S.R.L.
— București, str. Hristo Botev nr. 6
(telefon/fax: 313.85.07; 313.85.08; 313.85.09)
u PRESS EXPRES — S.R.L.
— Otopeni, str. Flori de Câmp nr. 9
(telefon/fax: 221.05.37; 0745.133.712)
u M.T. PRESS IMPEX — S.R.L.
— București, bd. Basarabia nr. 256
(telefon/fax: 255.48.15; 255.48.16)
u INFO EUROTRADING — S.A.
— București, Splaiul Independenței nr.202A
(telefon/fax: 212.73.54)
u ACTA LEGIS — S.R.L.
— București, str. Banul Udrea nr. 10,
(telefon/fax: 411.91.79)
u CURIER PRESS — S.A.
— Brașov, str. Traian Grozăvescu nr. 7
(telefon/fax: 0268/47.05.96)
u MIMPEX — S.R.L.
— Hunedoara, str. Ion Creangă nr. 2, bl. 2, ap. 1
(telefon/fax: 0254/71.92.43)
u CALLIOPE — S.R.L.
— Ploiești, str. Candiano Popescu nr. 36
(telefon/fax: 0244/51.40.52, 0244/51.48.01)
u ASTOR-MED — S.R.L.
— Iași, str. Sucidava nr. 2, bl. U2, sc. C, ap. 2
(telefon/fax: 0232/27.91.76, 0232/25.84.27)

EDITOR: PARLAMENTUL ROMÂNIEI — CAMERA DEPUTAȚILOR
Regia Autonomă îMonitorul Oficial“, Str. Parcului nr. 65, sectorul 1, București,
IBAN: RO75RNCB5101000000120001 Banca Comercială Română — S.A. — Sucursala îUnirea“ București
și IBAN: RO12TREZ7005069XXX000531 Direcția de Trezorerie și Contabilitate Publică a Municipiului București
(alocat numai persoanelor juridice bugetare)
Tel. 224.09.71/150, fax 225.00.43, E-mail: marketing@ramo.ro, Internet: www.monitoruloficial.ro
Adresa pentru publicitate: Centrul pentru relații cu publicul, București, șos. Panduri nr. 1,
bloc P33, parter, sectorul 5, tel. 411.58.33 și 410.47.30, tel./fax 410.77.36 și 410.47.23
Tiparul: Regia Autonomă îMonitorul Oficial“
Monitorul Oficial al României, Partea I, nr. 881/27.IX.2004 conține 32 de pagini.

Prețul de vânzare 33.500 lei

ISSN 1453—4495

